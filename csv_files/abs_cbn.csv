title,article_text,article_date,source
SAPUL SA CCTV: Kabayo sugatan matapos banggain ang kalesa sa Ilocos Norte,"Sugatan ang isang kabayo matapos mabangga ng bus ang kalesa nito nitong Sabado ng umaga, sa Laoag City, Ilocos Norte. ,Batay sa CCTV, nahagip ng bus ang kalesa habang papunta sa parehong direksyon. Natumba ang kabayo at tumama pa sa nakaparadang tricycle. ,Ayon sa nagbahagi ng video na si VA Jan Carlo, tumigil ang bus at kinausap ng konduktor ang mga nasangkot sa insidente.,Sugatan umano ang kabayo, at hindi naman nasaktan ang kutsero.,Ayon sa Laoag City Traffic Division, hindi na naiparating sa kanila ang insidente at maaaring nagkaaregluhan na ang mga ito.,Pero pinatawan umano ng kompanya ng bus ang driver ng preventive suspension.",Sep 04 2022 03:16 PM,https://news.abs-cbn.com/news/09/04/22/kabayo-sugatan-matapos-banggain-ng-bus-sa-ilocos-norte
4 timbog sa tangkang pagpuslit ng higit 100 wildlife species,"Arestado ang apat na lalaki dahil sa tangkang pagpuslit ng mahigit 100 na wildlife species sa karagatan ng Glan, Sarangani Province noong Martes.,Ayon kay Community Environment and Natural Resources Office (CENRO) Officer Dr. Rosalinda Cortez, nagsasagawa ng sea patrol ang Coast Guard nang maispatan ang mga suspek na nagmula sa Balut Island sa bayan ng Sarangani, Davao Occidental na nagbabiyahe ng mga kahina-hinalang kahon.,Nang buksan ng mga awtoridad ang mga kahon, natuklasan ang iba't ibang reptile species. Wala itong kaukulang permit to possess at permit to transport, ayon sa CENRO.,“Based on the inventory, a total of 108 International Union for Conservation of Nature (IUCN) listed wild reptiles which are endemic in the islands of archipelagic region of Indonesia were intercepted from the suspects,” ani Cortez.,Nakumpiska rin ang 3 Asian Forest Tortoise, isang Banggai Monitor Lizard, at isang green Iguana na natuklasang patay na dahil umano sa stress at mishandling.,Idineklara ng Glan municipal veterinarian ang mga wildlife species na walang dalang sakit at nasa kustodiya na ngayon ng isang ecopark para sumailalim sa recovery bago ito ililipat sa Regional Wildlife Rescue Center sa Lutayan, Sultan Kudarat.,Ayon kay Cortez, nasampahan na nila ng kasong paglabag sa Republic Act 9147 o Wildlife Resources Conservation and Protection Act of 2001 ang apat na suspek.",Sep 03 2022 04:46 PM,https://news.abs-cbn.com/news/09/03/22/4-timbog-sa-tangkang-pagpuslit-ng-higit-100-wildlife-species
"Ika-6 na taon ng Davao City night-market bombing, inalala","
Inalala ng mga nakaligtas, pamilya ng mga nasawi, at ng iba-ibang sangay ng lokal na pamahalaan ang ika-6 na taon ng Roxas night market bombing sa Davao City Biyernes ng hapon.,Matatandaang nasawi ang di bababa sa 14 katao at 60 ang sugatan sa pagsabog ng bomba sa kilalang night market ng lungsod noong Setyembre 2, 2016.,Pinangunahan ni Davao City Mayor Sebastian ""Baste"" Duterte ang komemorasyon sa memorial marker sa Roxas Ave.,Isang misa ang inalay para sa mga biktima ng trahedya.,Ayon sa lokal na pamahalaan, patuloy ang kanilang assistance sa mga biktima ng pambobomba.,Taong 2020 nang naiulat na hinatulang guilty sa kasong multiple murder ang mga suspek ng night market bombing.,Marso nitong taon naman ay nagbukas muli ang night market matapos ang pandemya, kung saan hinigpitan hindi lang ang health protocols kundi pati na ang security measures para hindi na maulit ang trahedya. – Ulat ni Hernel Tocmo",Sep 03 2022 03:34 PM,https://news.abs-cbn.com/news/09/03/22/ika-6-na-taon-ng-davao-city-night-market-bombing-inalala
DOH: Peligroso ang pag-alis ng mask mandate ng LGUs,,Sep 03 2022 07:00 PM,https://news.abs-cbn.com/video/news/09/03/22/doh-peligroso-ang-pag-alis-ng-mask-mandate-ng-lgus
Ilang parte ng Metro Manila binaha dahil sa habagat,,Sep 03 2022 07:03 PM,https://news.abs-cbn.com/video/news/09/03/22/ilang-parte-ng-metro-manila-binaha
2 milyon pa lang ang nabibigyan ng COVID booster sa 'PinasLakas campaign' – datos,"
MAYNILA – Higit 2 milyong katao pa lang ang nababakunahan ng booster shot sa ilalim ng ""PinasLakas campaign"" ng Department of Health.,Sa 23 milyong target mabakunahan sa unang 100 araw ni Pangulong Ferdinand Marcos Jr. sa Oktubre, nasa 2.1 milyon pa lang ang nakakakuha ng booster shot.,Nasa 25,638 pa lang ang mga senior citizen na nabakunahan o maliit na porsyento ng 1.07 milyon na target.,Iyan ay kahit puspusan ang hakbang ng DOH para ilapit sa publiko ang bakuna.,Halimbawa, sa Makati, sinimulan na sa ilang paaralan ang pagbabakuna kontra COVID-19 bilang pakikiisa sa kampanya ng DOH.,Puwedeng sa Don Bosco Technical Institute of Makati na mismo magpabakuna ang mga estudyante, faculty admin staff, pati kanilang mga kaanak.,Nakatakda ring ilunsad ang kaparehong programa sa Centro Escolar University sa susunod na linggo.,Nasa 19,279 na ang mga vaccination site sa buong bansa.,“This is a result of the waning immunity of the population. Mas malala ang makukuha niyong sakit kung hindi po kayo bakunado dahil ito pong ating mga fully vaccinated, although they are admitted and they have severe infections, they are thriving more than those unvaccinatedm"" ani DOH officer-in-charge Maria Rosario Vergeire.",Sep 03 2022 12:44 PM,https://news.abs-cbn.com/news/09/03/22/2-milyon-pa-lang-ang-nabibigyan-ng-covid-booster-sa-pinaslakas-campaign-datos
Presyo ng manok bumaba sa ilang pamilihan,"MAYNILA - Bumaba nang P10 hanggang P20 ang kada kilo ng manok sa ilang palengke sa Metro Manila. ,Ito ay base sa price bulletin ng Department of Agriculture nitong Biyernes. ,Sa Litex Market, nasa P160 hanggang P170 ang kada kilo ng manok. ,Samantala, nasa P150 hanggang P160 na ang presyo ng kada kilo ng manok sa Commonwealth Market.,Stable naman ang presyo ng gulay batay sa bulletin ng DA. ,Nananatili naman sa P38 hanggang P52 ang kada kilo ng bigas depende sa klase. ",Sep 03 2022 06:08 PM,https://news.abs-cbn.com/business/09/03/22/presyo-ng-manok-bumaba-sa-ilang-pamilihan
"DOH: Sitwasyon sa COVID-19, gumaganda na",,Sep 03 2022 07:57 PM,https://news.abs-cbn.com/video/news/09/03/22/doh-sitwasyon-sa-covid-19-gumaganda-na
EJ Obiena wagi ng gintong medal sa Brussels Diamond League,,Sep 03 2022 08:08 PM,https://news.abs-cbn.com/video/sports/09/03/22/ej-obiena-wagi-ng-ginto-sa-brussels-diamond-league
Dapitan Market dinagsa sa pagsisimula ng 'ber' months,,Sep 03 2022 08:12 PM,https://news.abs-cbn.com/video/business/09/03/22/dapitan-market-dinagsa-sa-pagsisimula-ng-ber-months
"Kpop girl group na Lapillus, excited na makita ang Pinoy fans",,Sep 03 2022 08:14 PM,https://news.abs-cbn.com/video/entertainment/09/03/22/lapillus-excited-na-makita-ang-pinoy-fans
Presyo ng petrolyo inaasahang bababa sa susunod na linggo,"MAYNILA - Inaasahang bababa ang presyo ng petrolyo sa world market, ayon sa mga taga-industriya, matapos ang dalawang sunod sunod na bigtime oil price hike. ,Ito ay matapos kumambiyo at bumagsak ang presyo ng imported na petrolyo sa World Market.,Sa unang 4 na araw ng trading, nasa halos P3 ang bagsak sa gasolina, at lagpas P1 sa diesel at kerosene. ,""We'll be expecting more than P2 dun sa gasolina... 'Yung diesel posibleng more than P1 probably P1.50 kung magtutuloy ngayong Friday but to be safe ang diesel more than P1, kerosene more than P1,"" ani Rino Abad, director ng Oil Industry Management Bureau sa ilalim ng Department of Energy. ,Pero ngayon, hindi masabi kung magtutuloy-tuloy pa ang rollback, ayon sa mga eksperto. ,""Dahil sa ginawang combined Central Bank ng Europe at US halos sabay na interest hike na implementation nakaexperience tayo ng whole month na rollback so depende ngayon possible tuloy for the next how many weeks,"" ani Abad. ,""Yan ang mahirap sagutin pero mukhang magsiseesaw depende sa epekto ng sa desisyon ng OPEC isa po yan at nakikita natin nandun talaga ang recession fears,"" ani Leo Bellas, presidente ng Jetti Petroleum. ,Naka-2 linggo nang puro bigtime ang oil price hike na umabot agad sa mahigit P8 ang kabuuan sa diesel at kerosene. ",Sep 02 2022 05:37 PM,https://news.abs-cbn.com/business/09/02/22/petrolyo-may-rollback-susunod-na-linggo
"State of calamity idineklara sa Iloilo City dahil sa cholera, gastroenteritis","MANILA -- Pormal nang idineklara ng Iloilo City Council ang state of calamity sa buong lungsod ng Iloilo ngayong Biyernes, Setyembre 2, dahil sa naitalang maraming kaso ng acute gastroenteritis at cholera.,Unanimously approved ng boung miyembro ng Sangguniang Panglungsod ang pagdeklara ng state of calamity matapos maitala ang pitong namatay dahil sa acute gastroenteritis habang may kabuuang 228 na kaso nito sa lungsod.,Walo naman ang naitalang kaso ng cholera.,Walong water refilling station ang ipinasara ng Business Permit and Licensing Office (BPLO), City Health Office at Iloilo City Police Office dahil sa kakulangan ng business permit at mga nakitang paglabag sa batas.,Nitong Huwebes, sa isinagawang water sampling ng City Health Office sa mga water source sa lungsod, anim na barangay ang lumabas na positibo sa E. coli ang pinagmumulan ng tubig.,Ito ang mga barangay ng Rizal Pala-Pala ll, Maria Clara, Esperanza, Rizal Ibarra, Tanza Timaw ll, at Taal.,Sa anim na barangay na nagpositibo sa E. coli ang kanilang pinagkukunan ng tubig ay 22 dito ang nanggaling sa mga balon at bomba ng tubig, habang 17 naman ang nanggaling sa mga refilling station, water vending machines at bathhouse sa lungsod.,Nanawagan naman si Iloilo City Mayor Jerry Treñas sa mga residente sa lungsod na mag-ingat sa mga iniinum na tubig at mga kinakain na pagkain para maiwasan ang gastroenteritis at cholera. - ",Sep 02 2022 06:06 PM,https://news.abs-cbn.com/news/09/02/22/state-of-calamity-idineklara-sa-iloilo-city-dahil-sa-cholera-gastroenteritis
"Mabagal, offline na transaksiyon sa LTO inireklamo",,Sep 02 2022 07:55 PM,https://news.abs-cbn.com/video/news/09/02/22/mabagal-offline-na-transaksiyon-sa-lto-inireklamo
Huling kaso ng monkeypox ng bansa wala nang dagdag na pantal,,Sep 02 2022 07:52 PM,https://news.abs-cbn.com/video/news/09/02/22/huling-kaso-ng-monkeypox-ng-bansa-wala-nang-dagdag-na-pantal
DepEd nilinaw na di pa epektibo ang order ukol sa 'automatic' class suspension,"MAYNILA -- Naglabas ng paglilinaw ang Department of Education (DepEd) kaugnay ng kanilang Department Order No. 37 patungkol sa panuntunan sa pagsususpinde ng klase sa tuwing may bagyo.,Sa public advisory ng kagawaran, nilinaw nito na hindi pa epektibo ang naturang kautusan dahil hindi pa ito naisusumite sa Office of the National Administrative Registrar (ONAR) ng University of the Philippines Law Center at nangangailangan pa itong mapirmahan.,Ayon sa DepEd, inilabas lang ang nasabing DO bilang advance copy sa website ng kagawaran na mayroon lamang electronic signature.,Paliwanag ng DepEd, natalakay na ang nasabing Department Order sa huling cabinet meeting.,Para maiwasan ang kalituhan sa field operations, aalisin na muna ng DepEd ang naturang DO sa kanilang website at muling ilalathala na lang kapag nakumpleto na ang lahat ng requirements sa ONAR.,Sa ilalim ng DO, automatic na kanselado ang klase sa mga pampublikong paaralan kung ang LGU ay nasa signal no. 1 pataas.",Sep 02 2022 08:17 PM,https://news.abs-cbn.com/news/09/02/22/deped-di-pa-epektibo-ang-automatic-walang-pasok
"Hotel casino complex ng Okada nilusob, tensiyon sumiklab",,Sep 02 2022 08:23 PM,https://news.abs-cbn.com/video/news/09/02/22/hotel-casino-complex-ng-okada-nilusob-tensiyon-sumiklab
"Di pa napapanahong alisin ang face mask policy, ayon sa eksperto",,Sep 02 2022 08:18 PM,https://news.abs-cbn.com/video/news/09/02/22/di-pa-napapanahong-alisin-ang-face-mask-policy
Nicki Minaj nag-comment sa TikTok post ni Joshua Garcia,,Sep 02 2022 08:29 PM,https://news.abs-cbn.com/video/entertainment/09/02/22/nicki-minaj-nag-comment-sa-tiktok-ni-joshua-garcia
Vhong Navarro nanindigang hindi siya nanggahasa,,Sep 02 2022 08:30 PM,https://news.abs-cbn.com/video/news/09/02/22/vhong-navarro-nanindigang-hindi-siya-nanggahasa
Health workers patuloy na dumadaing sa di natatanggap na benepisyo,,Sep 02 2022 08:26 PM,https://news.abs-cbn.com/video/news/09/02/22/health-workers-patuloy-na-dumadaing-sa-di-natatanggap-na-benepisyo
"MODUS: Text scams 'personalized' na, gumagamit ng pangalan",,Sep 01 2022 08:27 PM,https://news.abs-cbn.com/video/news/09/01/22/modus-text-scams-personalized-na
Kwento ni Marc Logan: Iba't ibang remix ng 'Christmas in our Hearts',,Sep 01 2022 08:30 PM,https://news.abs-cbn.com/video/life/09/01/22/kwento-ni-marc-logan-ibat-ibang-remix-ng-christmas-in-our-hearts
Alam N'yo Ba: Paano binuo ni Jose Mari Chan ang 'Christmas in our Hearts',,Sep 01 2022 08:34 PM,https://news.abs-cbn.com/video/life/09/01/22/alam-nyo-ba-paano-binuo-ang-christmas-in-our-hearts
Specialty shop may 'customized' na Christmas decors,,Sep 02 2022 08:33 PM,https://news.abs-cbn.com/video/life/09/02/22/specialty-shop-may-customized-na-christmas-decors
Mga rehiyon naghahanda na sa hagupit ni super-typhoon Henry,"Naghahanda na ang ilang rehiyon ngayong pumasok na sa Philippine Area of Responsibility ang Bagyong Henry -- na itinuturing na 'super-typhoon.' ,Ang Calayan, Cagayan, nagsuspinde na ng klase ngayong makulimlim na ang kalangitan na may pabugso-bugsong hangin sa bayan. Suspendido rin ang pasok sa government offices maliban sa health, security, at emergency personnel. ,Ramdam na rin sa Itbayat, Batanes ang epekto ng bagyo. May mga nagtali na rin ng bubong para hindi tangayin ng malakas na hangin. ,Nakalagay na rin sa mga matataas na lugar ang bangka ng mga mangingisda sa Uyugan, na nakakaranas na ng masungit na panahon. ,Sa Basco, may ilang estudyanteng tumulong para malagyan ng takip ang bintana ng mga silid-aralan sa Batanes National Science High School.,Tumulong din ang grupo ng tour guides sa pagtatali ng mga bahay na gawa sa light materials. ,Martes pa lang ay inabisuhan na ang mga mangingisda na ilagay sa mas mataas na lugar ang kanilang mga bangka. Bawal din sila pumalaot pero tiniyak ni Governor Marilou Cayco na may sapat na pagkain ang mga Ivatan. ,""May stocks ng food nahingi namin kay Secretary Erwin Tulfo, nakahingi kami ng 5,000… Nai-distribute na namin sa mga muni-munisipyo pati du'n sa pinakamalayong isla ng Batanes. Sa Itbayat Island may 500 food packs na sila. Nakikita namin sa TV na hindi naman siya mag-landfall sa amin, pero hindi kami makampante kasi siyempre puwedeng mag-change ng direction ‘yan,"" ani Cayco. ,Huling namataan ang bagyong Henry sa layong 400 kilometrong silangan hilagang-silangan ng Itbayat, Batanes. ,Bahagya itong humina na may lakas na hanging aabot sa 185 kilometro kada oras at may pagbugsong aabot sa 230 metro kada oras. ,Kumikilos ito pa-timog-timogkanluran sa bilis na 15 kilometro kada oras. ,Inaasahang lalakas ang ulan sa ilang parte ng Luzon gaya ng Batanes, Babuyan Islands, Ilocos Region, Abra, at Benguet. Mataas din ang tsansa ng landslides at pagbaha lalo na sa Northern Luzon. ,Uulan din sa kanlurang bahagi ng central Luzon, Cavite, Batangas, at Occidental Mindoro. ,Makakaramdam din ang Metro Manila ng mataas na tsansa ng pag-ulan dahil sa habagat na dala ng Henry. ",Sep 01 2022 08:35 PM,https://news.abs-cbn.com/news/09/01/22/mga-rehiyon-naghahanda-na-sa-hagupit-ni-henry
Grupo nagbabala ng posibleng pagtaas ng presyo ng bigas,,Sep 01 2022 08:49 PM,https://news.abs-cbn.com/video/business/09/01/22/taas-presyo-sa-bigas-nagbabadya-grupo
"Janella Salvador, guest Star Patroller, nagpa-sampol ng Christmas song","MAYNILA - Bago ang kaniyang appearance bilang ang makamandag na kontrabidang si Valentina sa ""Darna"" ay sumabak si Janella Salvador sa pagiging guest Star Patroller at umawit pa ng Christmas song. ,Humalili ang 24-anyos na aktres kay Gretchen Fullido, ang regular na Star Patroller, bago ipinakita sa serye ang kaniyang transformation mula sa karakter niyang lawyer-vlogger na si Regina Vanguardia.,Naghatid si Salvador ng balita tungkol sa kaniyang transformation bilang si Valentina. ,Ngayong Setyembre 1 na siyang hudyat ng pagpasok ng ""ber"" months, ibinahagi rin niya ang balita tungkol sa mga remix na nagbibigay-pugay sa ""Christmas In Our Hearts"" ni Jose Mari Chan. ,Nagpa-sample pa siya nito bago matapos ang ""TV Patrol."" ,Inanunsiyo ang role ni Salvador bilang si Valentina noong 2021, kasabay ng pag-anunsiyo ng papel nina Rio Locsin, Joshua Garcia, Zaijian Jaranilla, at iba pa sa primetime serye. ,Sinundan ni Salvador ang yapak ng ilang bituin gaya ni Celia Rodriguez, Pilar Pilapil, Alessandra de Rossi, at iba pa na nagsiganap bilang Valentina. ,Una na ring nabanggit ni Salvador na isa sa pinakamabuting desisyon na ginawa niya sa kaniyang buhay ay ang pagtanggap ng role na Valentina. ",Sep 01 2022 10:09 PM,https://news.abs-cbn.com/entertainment/09/01/22/janella-salvador-naging-star-patroller-umawit-ng-christmas-song
"Mga tindahan ng Christmas decors sa Dapitan, QC dinarayo na",,Sep 01 2022 08:46 PM,https://news.abs-cbn.com/video/life/09/01/22/mga-tindahan-ng-christmas-decors-sa-qc-dinarayo-na
Pinay nalibot ang buong mundo sa loob ng 40 taon,,Sep 02 2022 02:13 AM,https://news.abs-cbn.com/video/life/09/02/22/pinay-nalibot-ang-buong-mundo-sa-loob-ng-40-taon
"NTC ang dapat tumutok sa text scams, ayon sa isang grupo",,Sep 02 2022 02:05 AM,https://news.abs-cbn.com/video/news/09/02/22/ntc-ang-dapat-tumutok-sa-text-scams-ayon-sa-isang-grupo
DSWD offices sa Davao region dinagsa para sa education aid; pila mas maayos na,"Wala na ang mahabang pila sa ikatlong Sabado ng pamamahagi ng AICS educational cash aid ng Department of Social Welfare and Development matapos sinuspinde ang requirements submission dahil umabot na sa 150,000 ang natanggap na aplikasyon ng DSWD Davao.,Ayon sa DSWD Davao region, nakatutok na lamang sila sa payout ng mga nakapagsumite na ng requirements at pumasa sa assessment.,Sa mga retrato sa iba't ibang provincial satellite office at regional office ng DSWD Davao region, makikitang dagsa pa rin ng mga magulang at estudyante ang mga opisina para kunin ang kanilang ayuda.,Ayon sa DSWD Davao, patuloy pa rin ang assessment sa mga kliyenteng nakatanggap ng mensahe mula sa opisyal na contact number ng ahensya sa Davao City regional office, Davao Oriental at Davao del Norte satellite offices.,Sa Davao Occidental satellite office naman, maagang nagsimula ang pamamahagi ng ayuda.,Sa Davao del Sur satellite office, pinapaliwanag ng mga support staff sa mga kliyente ang tungkol sa ""no walk-in policy"".,Sa Davao de Oro satellite office naman, agad umuwi ang mga walk-in matapos inanunsyo ulit ang tungkol suspensyon ng drop box.,Sa pinakahuling pahayag ng DSWD Davao, hindi pa nila masabi kung kailan ipagpatuloy muli ang pagtanggap ng requirements ng cash aid. ",Sep 03 2022 01:21 PM,https://news.abs-cbn.com/news/09/03/22/pila-para-sa-student-aid-mas-maayos-na-sa-davao-region
2 patay sa saksak sa Batangas dahil umano sa matinding selos,"Dahil umano sa matinding selos, napatay sa saksak ng isang lalaki ang kanyang live-in partner at ang lalaking pinagbibintangan nitong karelasyon ng ginang sa Barangay San Piro, Balayan, Batangas nitong Biyernes.,Batay sa report ng Balayan police, nag-away ang magka-live-in sa kanilang bahay hanggang sa mauwi sa pananaksak ng lalaki gamit ang kutsilyo.,Nagtamo ng tatlong sugat sa katawan ang 36–anyos na live-in partner ng suspek na isang mangingisda.,Sunod na pinuntahan ng suspek ang bahay na pinagtatrabahuhan ng biktimang caretaker na noon ay naglilinis sa garahe at saka umano inundayan ng sunod-sunod na saksak.,Nagtamo ng malubhang sugat sa leeg at dibdib ang 35-anyos na biktima.,Isinugod sa ospital ang dalawang biktima pero parehong binawian na ng buhay.,Naaresto ng mga pulis ang suspek na nahaharap sa kasong double murder. —ulat ni Ronilo Dagos",Sep 03 2022 04:49 PM,https://news.abs-cbn.com/news/09/03/22/2-patay-sa-saksak-dahil-umano-sa-selos
"Pila ng student financial aid sa Borongan, mas organisado","Aabot sa 650 students-in-crisis ang target mabigyan ng student financial assistance ng DSWD sa lungsod ng Borongan, Eastern Samar.,Ang mga ito ay mayroong confirmed online applications o nabigyan ng priority bago pumila ngayong Sabado.,Mas mabilis at organisado ngayon ang pamimigay ng ayuda dahil tatlong lugar ang venue.,Ang isang venue ay sa Canuctan Hall, Eastern Samar State University o ESSU Main Campus, para sa mga estudyante sa kolehiyo.,Samantala, sa mga covered court sa mga barangay ng Taboc at Sabang South ay para sa elementary at high school na estudyante.,Matatandaan na noong nakaraang Sabado umabot sa madaling-araw ng Linggo ang pamimigay ng ayuda dahil maraming nakapila at isa lamang ang venue.,Mahigpit na ipinatutupad ang pagsuot ng face mask sa mga nakapila para kumuha ng ayuda. – Ulat ni Ranulfo Docdocan",Sep 03 2022 12:53 PM,https://news.abs-cbn.com/news/09/03/22/pila-ng-education-aid-sa-borongan-mas-organisado
"Kaso ni Mary Jane Veloso, inaasahang tatalakayin sa Indonesia state visit ni Marcos",,Sep 03 2022 07:39 PM,https://news.abs-cbn.com/video/news/09/03/22/kaso-ni-veloso-inaasahang-tatalakayin-sa-indonesia-state-visit-ni-marcos
P35-M halaga ng gamit sa warehouse sa Cubao nasunog,,Sep 01 2022 07:24 AM,https://news.abs-cbn.com/video/news/09/01/22/p35-m-halaga-ng-gamit-sa-warehouse-sa-cubao-nasunog
"John Arcilla, walang dream role","MAYNILA -- Inamin ng batikang aktor na si John Arcilla na wala siyang dream role.,""Gusto ko lang iba-iba para exciting. At saka gusto ko na ang mga gagawin ko ay makakapagbigay ako ng lessons sa mga manonood, na sana maka-touch ka ng puso ng iyong kapwa o makapag-liberate ka ng isipan ng iyong mga manonood na mabago nila ang kanilang buhay,"" ani Arcilla sa eksklusibong panayam Inside News ng Star Magic na inilabas nitong Agosto 31.,""Mailigtas natin sa isang kalagayan na miserable ang isang lugar, lipunan. Masayang maging ganun ang magiging resulta ng mga gagawin kong karakter, mga kuwento, mga project na sasamahan,"" dagdag ng aktor.,Sa panayam, muli ring ibinahagi ni Arcilla na kung saka-sakali nais niyang gawin isapelikula ang buhay ni Juan Luna, ang kapatid ni Antonio Luna na una na niyang ginampanan sa pelikulang ""Heneral Luna"" na inilabas noong 2015.,""'Yung mga ganung istorya na may iba't ibang karakter na naging prominente sa buhay ng isang tao sa isang lugar, sa isang bansa. Kung paano niya na impluwensiyahan ang maraming tao para magbago ang isang institusyon,"" ani Arcilla.,Nagpasalamat din si Arcilla sa lahat ng mga organisasyon at award-giving bodies para sa mga pagkilala at parangal na kanyang natatanggap.,Kakatanggap lang ni Arcilla ng parangal bilang ""Kampeon ng Wika"" sa selebrasyon ng Komisyon sa Wikang Filipino.",Sep 01 2022 11:48 AM,https://news.abs-cbn.com/entertainment/09/01/22/john-arcilla-walang-dream-role
"3 patay, 1 sugatan sa pamamaril ng kainuman sa Apayao","Tatlong lalaki ang patay habang isa pa ang sugatan sa pamamaril ng kainuman sa bayan ng Santa Marcela, Apayao noong Lunes.,Kinilala ang mga nasawi na sina Bong Badua Ramirez, 48; Ryan Santi Soriano, 39; at Edmar Turilla Aguinaldo, 30. Sugatan naman ang isang Stephen Salvatiera, 33.,Sa imbestigasyon ng Santa Marcela Police, nag-iinuman ang mga biktima sa bahay ng isang kaibigan, kasama rin ang suspek na si Norvie Pachecho, 32.,Biglang naglabas umano ng baril ang suspek atsaka pinaputukan ang mga biktima.,“Parang normal na inuman lang, kasi birthday ‘yun. Wala man lang sagutan na nangyari o kaya’y awayan basta ganun na lang na tumayo at binaril ang mga kainuman niya,” sabi ng hepe ng na si Police Lieutenant Alvaro Secligen.,Tama ng bala sa ulo ang agarang ikinamatay nina Ramirez at Soriano.,
Naidala pa sa ospital si Aguinaldo na nagtamo rin ng tama ng bala sa ulo, pero idineklara siyang dead on arrival ng umasikasong doktor.,Patuloy na nagpapagaling sa ospital si Salvatiera na tinamaan sa balikat. Nakaligtas naman sa pamamaril ang dalawa pa nilang kainuman matapos makapagtago.,Sa pagresponde ng mga pulis, dinatnan na umano nilang patay na rin ang suspek.,“Pagkatapos na binaril ang mga kainuman niya, mga ilang segundo lang nagbaril din sa sarili kaya bumulagta rin siya kung saan niya binaril ang mga kainuman niya,” ani Secligen.,Hindi nakuha ng pulisya ang baril na ginamit sa insidente dahil agad umano itong kinuha ng ama ng suspek.,Sa follow-up operation, narekober umano ang Glock 17 mula sa ama ng suspek. Hinuli atsaka sinampahan siya ng reklamong obstruction of justice at paglabag ng Comprehensive Firearms and Ammunition Law.",Sep 01 2022 01:42 AM,https://news.abs-cbn.com/news/09/01/22/3-patay-1-sugatan-sa-pamamaril-ng-kainuman-sa-apayao
"2 patay, 1 sugatan sa aksidente sa Skyway Parañaque","MAYNILA — Dalawa ang patay at isa ang sugatan sa aksidente sa southbound lane ng Skyway sa bahagi ng Parañaque City ngayong Sabado.,Pasado ala-4 ng madaling-araw nang mangyari ang aksidente, ayon kay Police Lt. Ricardo Martinez ng Philippine National Police Highway Patrol Group.,Nawalan umano ng kontrol ang itim na Mitsubishi Montero at bumangga sa isang poste.,Sa lakas ng pagkakabangga ay makikitang wasak ang sport utility vehicle.,Dalawang lalaki ang nasawi kabilang na ang driver ng Montero.,Dinala naman sa Taguig Pateros District Hospital ang pasaherong babae.,Pasado ala-9 ng umaga nang magbalik-normal ang daloy ng trapiko sa southbound lane ng Skyway. ",Sep 03 2022 02:52 PM,https://news.abs-cbn.com/news/09/03/22/2-patay-1-sugatan-sa-aksidente-sa-skyway-paraaque
Bangkay ng senior citizen natagpuang naaagnas sa bahay sa Quezon,"Hinihinalang pinasok at pinagnakawan at saka pinatay ng hindi nakilalang akyat-bahay ang isang senior citizen na nadiskubreng naaagnas sa loob ng kanyang tahanan sa Brgy. Malusak, bayan ng Atimonan, Quezon noong Biyernes ng umaga.,Batay sa report ng Atimonan police, nasa early state of decomposition na nang makita ang bangkay ni Venancio Erne Fajardo, 76, na nasa sahig ng kaniyang bahay at natatakpan ng foam pasado alas-10 ng umaga.,Nadiskubre ito matapos magreklamo ang mga kapitbahay dahil sa masangsang na amoy na naggagaling sa bahay ng senior.,Sa inisyal na imbestigasyon, nakita ang mga bakas ng dugo sa sahig at nagkalat din ang mga kagamitan sa loob, indikasyon na hinalughog ang bahay.,Bukas din ang back door ng bahay at winasak ang steel grills nito.,Napag-alamang mag-isang naninirahan sa kanyang bahay ang biktima.,Ayon sa mga kapitbahay, huli itong nakitang buhay noong Miyerkules pa ng gabi habang nakikipanood ng TV sa isa sa mga kapitbahay.,Patuloy pa ang imbestigasyon ng pulisya at isinailalim na rin sa pagsusuri ng PNP crime laboratory ang biktima upang malaman ang ikinamatay nito. ",Sep 03 2022 12:47 PM,https://news.abs-cbn.com/news/09/03/22/bangkay-natagpuang-naaagnas-sa-bahay-sa-quezon
"Road repairs sa Roxas Blvd., nirereklamo ng mga motorista",,Sep 01 2022 07:31 AM,https://news.abs-cbn.com/video/news/09/01/22/mga-road-repair-sa-roxas-boulevard-inirereklamo
Milyon-milyong Pinoy nanganganib na magretiro nang walang pensiyon: SSS,,Sep 01 2022 06:46 PM,https://news.abs-cbn.com/video/business/09/01/22/maraming-pinoy-nanganganib-magretiro-nang-walang-pensiyon
"Melai Cantiveros, may bagong show sa PIE Channel","MAYNILA -- Parte na ng ""PIEmily"" sa PIE Channel ang komedyante at host na si Melai Cantiveros.,Ito ang kinumpirma ni Cantiveros sa pamamagitan ng social media post na inilabas ng PIE Channel. ,""Kung anong show ito abangan,"" ani Cantiveros sa isang TikTok video.,Base na rin sa video, malalaman ang pinakabagong show ni Cantiveros sa Setyembre 17, 2022.,Sa kanyang Instagram post, nagpasalamat naman si Cantiveros sa pagtanggap at pagpili sa kanya bilang bagong miyembro ng PIE Channel.,""Yehey nakakaexcite baya tu guys salamat Salamat @iampieofficial family sa pag welcome and pagpili Soon na malapit na malapit na tlaga,"" ani Cantiveros.,Sa ngayon, isa si Cantiveros sa mga host ng pang-umagang programa ng ABS-CBN na ""Magandang Buhay"" kasama sina Jolina Magdangal at Regine Velasquez.",Sep 01 2022 01:43 PM,https://news.abs-cbn.com/entertainment/09/01/22/melai-cantiveros-may-bagong-show-sa-pie-channel
"Mga modern jeep, aarangkada na sa rutang Cubao-Divisoria","MAYNILA — Aarangkada na rin sa rutang Cubao-Divisoria ang mga modern jeepney.,Pinasinayaan ngayong Huwebes ang pagbubukas ng corporate consolidator ng modern jeepneys na target maserbisyuhan ang mga pasahero sa Cubao, Divisoria, at mga papasok sa mga paaralan sa University Belt ngayong may face-to-face classes na.,Mga dati nang operators sa rutang Cubao-Divisoria ang katuwang sa programa.,Ayon sa isa sa founders ng corporate consolidator na si Brian Cu, bukod sa upgrade sa jeepney units ay kasama sa modernisasyon ang pagbabago ng sistema sa public utility jeepneys.,“Modernization is not just modernizing the look of the vehicle. It is also how the system is managed. We have salary system where drivers have fixed income. Hindi lang upgrading ng jeep, but the way jeeps are run,” ayon kay Cu.,Isa sa mga lumipat sa pagiging driver ng modern jeepney ay galing sa pagmamaneho ng traditional jeepney nang higit kalahating taon. Mas panatag aniya ang loob niya sa pagmamaneho dahil sa mga CCTV camera na naka-install sa mga unit.,“Iwas-holdap kasi may CCTV po kami. Sa traditional po, nagiging cause ng aksidente kasi naghahabulan sa pasahero kasi sa boundary. Dito hindi tensyonado na kailangan maka-quota,"" ayon sa tsuper na si Raymond Trillo.,Nakabinbin pa naman sa Land Transportation Franchising and Regulatory Board (LTFRB) ang petisyon sa taas-pasahe sa mga PUJ.,
 ,
Ayon kay Atty. Zona Rosset Tamayo, Director ng LTFRB-NCR, dumaan na sa hearing ang petisyon.,“Sa ngayon, nakasalang po sa Board ang petition for PUJs – traditional and modern PUJs po ‘yan at pinag-aaralan po ng Board. In the next few weeks magkakaroon ng decision,” ani Tamayo.,Nasa P13 ang minimum fare ngayon sa modern jeep habang P11 naman sa traditional jeep.",Sep 01 2022 05:14 PM,https://news.abs-cbn.com/news/09/01/22/mga-modern-jeep-aarangkada-na-sa-cubao-divisoria
30 estudyante biktima umano ng sexual harassment sa eskuwelahan sa Bacoor,"Nagsasagawa ng sariling imbestigasyon ang Commission on Human Rights (CHR) sa Calabarzon region kaugnay sa umano'y mga insidente ng sexual harassment sa mga estudyante ng isang eskuwelahan sa Bacoor, Cavite.,Nasa 30 estudyante na mga biktima umano ng sexual harassment sa isang high school sa Bacoor ang sinusubukang kausapin ng CHR para makuha ang kanilang affidavit, sabi ngayong Huwebes ng regional director ng komisyon na si Rexford Guevarra.,Handa rin umano ang CHR na tulungan ang mga estudyante na magsampa ng kaukulang kaso, at bigyan sila ng psycho-social at financial assistance kung kinakailangan.,""We will evaluate their cases when we gather their affidavits. And we can also assist them in filing the necessary charges,"" ani Guevarra.,Nababahala rin si Guevarra dahil hindi ito ang unang insidente ng sexual harassment sa paaralan sa rehiyon na kanilang natanggap. ,""There's another one in Laguna na amin din siyang ini-investigate. So, very alarming kasi parang dumadami siya,"" aniya.,Sa isang press conference, hinimok din ni Department of Education (DepEd) Spokesperson Michael Poa ang mga biktima na maghain ng pormal na reklamo para mapalakas sakaling may gugulong na kaso.,""Although nagtutuloy iyong imbestigasyon natin, ang problema is walang masyadong mga complainants na nagpa-file ng kanilang affidavits,"" ani Poa.,Nauna nang kumalat sa social media ang mga umano'y malisyosong komento ng ilang guro sa nasabing high school sa mga estudyante.,Kumalat ang mga screenshot ng mga mensahe ng mga guro sa mga estudyante na mistula umano silang sinusubukang pagsamantalahan.,Mayroon ding nag-alok ng pera at gustong makipagrelasyon sa estudyante.,Ayon sa schools division office (SDO) ng DepEd sa Bacoor, 7 guro ang isinailalim sa imbestigasyon dahil sa reklamong sexual harassment.,Hindi muna pinagtuturo ang mga akusadong guro.,Sinabi rin ni Poa na maaaring mapatalsik ang mga guro kung mapapatunayang guilty.,Nakipagpulong na rin si DepEd Sara Duterte sa child protection unit ng kagawaran para mapalakas ang programa na layong masawata ang pang-aabuso sa mga eskuwelahan.,Sa Senado, nakatakda ring talakayin ang mga isyu ng harassment at pang-aabuso sa mga eskuwelahan sa pagdinig kasunod ng inihaing resolusyon ni Sen. Risa Hontiveros.",Sep 01 2022 07:31 PM,https://news.abs-cbn.com/news/09/01/22/30-estudyante-biktima-umano-ng-sexual-harassment-sa-eskuwelahan-sa-bacoor
"Karakter na Valentina, lalabas na sa 'Darna'",,Sep 01 2022 07:55 PM,https://news.abs-cbn.com/video/entertainment/09/01/22/karakter-na-valentina-lalabas-na-sa-darna
Sundalong suspek sa pagpatay ng barangay captain sa Leyte tiklo,"Arestado ang isang sundalong suspek sa pagpatay ng isang barangay chairman sa bayan ng Javier, Leyte.,May ranggong army sergeant ang hinuli at na naka-destino sa Brgy. Guirang, bayan ng Basey, Samar. Inaresto siya Lunes sa Tacloban City.,Ayon sa mga awtoridad nitong Miyerkoles, isa sa mga salarin umano ang suspek sa pagbaril kay Joel Riños ng Brgy. Inayupan, Javier. noong Agosto 22.,Isinailalim sa surveillance ang suspek matapos ang pamamaril matapos siya makita sa CCTV footage ng barangay at nakilala rin ito ng witness nang mangyari ang krimen.,Ayon pa sa impormasyon, nilapitan ng mga awtoridad ang suspek para tanungin sa nangyaring krimen at nagpakilala itong kasapi ng Armed Forces of the Philippines.,Nang magpakilala ang suspek boluntaryo rin nitong binuksan ang u-box ng minamanehong motorsiklo at dito napansin umano ng mga awtoridad ang isang caliber .45 pistol na kargado ng mga bala.,Nang hanapan ito ng mga dokumento tungkol sa baril, wala siyang naipakita.,Nasa kustodiya na ng Tacloban City Police Office ang suspek at nakasuhan na siya sa paglabag ng Comprehensive Firearms and Ammunition Regulation Act.,Inihahanda naman ang isasampang kaso na may kinalaman sa pagpatay ni Riños.",Sep 01 2022 04:16 AM,https://news.abs-cbn.com/news/09/01/22/suspek-sa-pagpatay-ng-barangay-captain-sa-leyte-tiklo
"Bangkay na nakasilid sa sako, nakita sa dagat sa Davao City","
Isang bangkay na isinilid sa sako ang nakitang palutang-lutang sa dagat sa Barangay Centro Agdao sa Davao City, Miyerkoles. ,Nakita ng 2 mangingisda ang nasabing sako bandang alas-11 ng umaga at nang lapitan ay tumambad sa kanila ang tiyan ng isang tao, ayon sa pulisya. ,
 ,
Agad umanong tumawag ng saklolo ang mga mangingisda sa coast guard. Sinamahan sila ng isang kawani nito sa kinaroroonan ng bangkay at hinila ito malapit sa dalampasigan. ,Doon nakita ang idinikit na plywood sa sako na may nakasulat na, ""Holdaper ako ng panel sa Davao City."" ,Nasa 35 hanggang 40 anyos ang lalaking biktima, may taas na 5’4 hanggang 5’6 at nakasuot ng blue boxer shorts. ,Iniimbestigahan pa ng mga awtoridad ang nasabing krimen. ",Aug 31 2022 07:05 PM,https://news.abs-cbn.com/news/08/31/22/bangkay-na-nakasako-nakita-sa-dagat-sa-davao-city
"Away sa religious group, tinitingnang sanhi ng pagsunog sa 84-anyos na lola",,Sep 01 2022 08:50 AM,https://news.abs-cbn.com/video/news/09/01/22/away-sa-religious-group-tinitingnang-sanhi-ng-pagsunog-sa-84-anyos-na-lola
Ika-4 sunod na bawas-singil sa LPG asahan sa Setyembre,"MAYNILA - Nagbabadyang bumaba ang presyo ng liquefied petroleum gas ngayong Setyembre, ayon sa mga taga-industriya. ,Ito na ang ika-4 sunod na buwan na nagkaroon ng bawas-singil sa LPG.,Bunsod ito sa pagbaba ng contract price. ,Tinatantiyang bababa nang P1.50 hanggang P2 kada kilo ang presyo ng LPG,Bago pa man nagsimula ang Setyembre, nag-anunsiyo na ang Petron na magpapatupad ito ng P1.75 kada kilong rollback. ,Bababa rin ang presyo ng AutoLPG ng P0.98 kada litro. ",Aug 31 2022 07:35 PM,https://news.abs-cbn.com/business/08/31/22/ika-4-sunod-na-bawas-singil-sa-lpg-asahan-sa-setyembre
"KC Concepcion, Apl De Ap, naging magkarelasyon ba?",,Aug 31 2022 08:02 PM,https://news.abs-cbn.com/video/entertainment/08/31/22/kc-concepcion-apl-de-ap-naging-magkarelasyon-ba
"Mga UP students, mariing tinututulan ang anila'y budget cut sa edukasyon","Kahit umuulan, itinuloy ng mga estudyante ng University of the Philippines (UP) ang kanilang kilos protesta bago magtanghali ng Miyerkoles sa Palma Hall sa loob ng UP campus sa Diliman, Quezon City.,Humigit-kumulang 60 estudyante ang nakilahok sa protesta laban sa anila'y budget cuts pagdating sa edukasyon para sa susunod na taon.,""Maraming mag-aaral ang hindi alam kung paano uusad sa susunod na akademikong taon, nag-uunahan sa financial assistance, nahihirapan sa ekonomikong pangangailangan na ugat pa rin ng nagbabadyang budget cut sa pamantasan,"" ani Latrell Felix, chairperson ng University Student Council ng UP Diliman.,Para sa mga Iskolar ng Bayan, edukasyon ang dapat na prayoridad at paglaanan ng malaking budget dahil may nararanasang krisis sa edukasyon ngayon.,Ibig sabihin, kung tumaas na ang matrikula/tuition ng pamantasan, mas inaccesible ang edukasyon sa mga mag-aaral. Dahil sa hirap, ang iba ay hindi na tumutuloy sa pag-aaral, anila.,Hiling rin ng mga taga-UP sa pamahalaan na tigilan na ang 'red-tagging' sa kanila o sa mga estudyanteng aktibista.,Imbes na maglaan ng malaking budget para sa mga ahensya ng gobyerno na umaatake o nagre-""red tag"" sa kanila, ibigay na lang umano ang budget sa sektor ng edukasyon na totoong nangangailangan nito.,Kabilang sa mga isinusulong ng student leaders ang pagsasaayos ng pasilidad ng mga pamantasan o 'retrofitting' ng school facilities, lalo na't may mga eskwelahang binabaha kahit mahina lang ang ulan.,Hiling rin nilang makapaglaan ng budget para sa pangkulusugang pangangailangan ng mga estudyante ngayong balik na ang in-person o face-to-face classes.,Sa ipinapanukalang P5.268-trillion budget para sa susunod na taon, ang sektor ng edukasyon at imprastraktura ang may pinakamalaking matatanggap.,Mahigit P800 billion ang para sa edukasyon, at P1.196 trillion naman para sa infrastructure development.,Pero ang proposed budget para sa buong UP system ay mas mababa ng P2.5 billion kumpara sa inilaan sa kasalukuyang taon na P24.39 billion. Base sa National Expenditure Program (NEP) for 2023, nasa P21.85 billion lang ang proposed budget para sa UP system.,Ang proposed 2023 budget ng UP ay mahahati sa mga sumusunod: P10.86 billion para sa higher education program; P1.3 billion para sa advanced education program; P747.45 million para sa research program; P396.74 million para sa technical advisory extension program; at, P5.93 billion para sa hospital services.,Ang UP system ang nagpapatakbo sa Philippine General Hospital. Sa taong ito, may P6.3 billion budget ang UP system Hospital Services. Walang nakalaang budget para sa capital outlay sa hospital services sa susunod na taon.,May paliwanag naman ang Department of Budget and Management sa mga pagkakaiba sa budget.,""The seeming decrease of P2.5 billion in UP's budget in the 2023 NEP as compared to 2022 is attributable to the upward adjustments made by Congress in the 2022 GAA for various capital outlay projects for infrastructure projects and purchase of hospital equipment for the Philippine General Hospital, which are one-time or non-recurring expenditures,"" sabi ni DBM.,""Rest assured that the education sector shall remain as being the highest budgetary priority of this administration as mandated by the Constitution, with an 8.2 percent increase in the proposed FY 2023 NEP, at Php852.8-Billion,"" dagdag pa nila. ",Aug 31 2022 07:49 PM,https://news.abs-cbn.com/news/08/31/22/mga-up-students-tutol-sa-anilay-budget-cut-sa-edukasyon
Gusali ng CCP isasara nang hanggang 3 taon para sa retrofitting,"Isasara nang dalawa hanggang tatlong taon ang gusali ng Cultural Center of the Philippines (CCP) para bigyang daan ang retrofitting, sabi ngayong Huwebes ng pangulo nito.,Sa organizational briefing ng Senate Committee on Culture and the Arts, sinabi ni CCP President Margarita Moran-Floirendo na isasara ang CCP simula Enero 1, 2023.,Nang buksan aniya ang Little Theater ng CCP, nakitaan ito ng mga bitak. Kaya inirekomenda ang total closure ng CCP para sa retrofitting.,Kakailanganin umano ng P400 milyon para sa renovation pa lang ng CCP at posible pang lumaki depende sa makikita na dapat pang i-renovate.,""The CCP is closing its doors in January 2023 because we are now renovating the whole building and structurally retrofitting. So we will need more funds than what we expected,"" ani Moran-Floirendo.,""We did not expect to move out and because when they started to open the little theater, they saw structural retrofitting are needed. So the whole staff are moving out of the building,"" dagdag niya.,Mangangailangan din umano ang CCP ng dagdag-pondo dahil sa pagsara ng buong gusali ng CCP, kakailanganin nilang magrenta ng mga opisina at teatro para sa mga performance.,Sa Nobyembre uumpisahang bakantehin ang CCP Main Building para pagdating ng Enero ay masimulan na agad ang renovation.,Sa Marso 15, 2025 naman inaasahang muling mabubuksan sa publiko ang gusali.,Sa kabila naman ng pagsasara ng gusali ng CCP ay tuloy umano ang kanilang mga programa at plano na umikot sa iba-ibang bahagi ng bansa.",Sep 01 2022 01:26 PM,https://news.abs-cbn.com/news/09/01/22/gusali-ng-ccp-isasara-nang-hanggang-3-taon
Ilang proyekto maaapektuhan kung kakaltasan ang budget ng UP-PGH,,Aug 31 2022 07:57 PM,https://news.abs-cbn.com/video/news/08/31/22/ilang-proyekto-maaapektuhan-kung-kakaltasan-ang-budget-ng-up-pgh
John Arcilla pinarangalan bilang 'Kampeon ng Wika',,Aug 31 2022 08:21 PM,https://news.abs-cbn.com/video/entertainment/08/31/22/john-arcilla-pinarangalan-bilang-kampeon-ng-wika
Taas-singil sa kuryente nagbabadya,,Aug 31 2022 08:07 PM,https://news.abs-cbn.com/video/business/08/31/22/taas-singil-sa-kuryente-nagbabadya
Pagluluwag ng face mask protocol sa Cebu City tuloy,,Sep 01 2022 08:06 PM,https://news.abs-cbn.com/video/news/09/01/22/pagluluwag-ng-face-mask-rule-sa-cebu-city-tuloy
Lalaking may autism hinangaan sa mga donasyong crayon sa paaralan sa Aklan,"Nagmistulang Santa Claus ang isang lalaking may autism nang handugan niya ng kahon-kahon ng crayons ang isang paaralan sa Balete, Aklan.,Kwento ng principal na si Juliet Justo, bigla na lang dumating sa Calizo Elementary School noong August 23 si Christopher Francisco na may bitbit na sako.,Laman ng sako ang 80 kahon ng crayons na kaniyang donasyon para sa mga mag-aaral.,“Naluha kami sa hindi malamang feelings … may malasakit siya sa mga bata lalo na sa mga walang kayang bumili nitong gamit na mostly ginagamit ng mga bata araw-araw. Grabe ang effort niya,” ani Justo.,Mula sa hinihingi niya sa mga tao na tig-P5 barya at inipon ng mahigit dalawang taon ang ginamit ni Francisco na pambili ng crayon.,Lalo pa silang humanga kay Francisco na nagawang tumulong sa kabila ng kaniyang kalagayan.,“May autism spectrum disorder siya kaya parang hindi talaga kami makapaniwala na magawa niya ‘yun. Chris, thank you talaga ng sobra, sobra. May our Almighty God protect ang bless you,” ani Justo.,Personal din ipimahagi ni Francisco sa mga mag-aaral ang donasyon sa flag-raising ceremony noong Lunes.,Binigyan naman siya ng paaralan ng certificate of appreciation at token na magic mug.—Ulat ni Harris Julio",Sep 01 2022 07:20 AM,https://news.abs-cbn.com/life/09/01/22/lalaking-may-autism-hinangaan-sa-mga-donasyong-crayon
"Telco companies, LGUs nagsanib-puwersa vs. nakawan ng cable",,Aug 31 2022 08:16 PM,https://news.abs-cbn.com/video/business/08/31/22/telco-companies-lgus-nagsanib-puwersa-vs-nakawan-ng-cable
Panukalang pagsuspende ng mother tongue bilang wikang panturo tinutulan,"Tutol ang ilang grupo at dalubhasa sa panukalang pagsuspende sa paggamit ng mother tongue bilang wikang panturo sa mga unang taon ng pag-aaral ng mga estudyante.,""Nakakalito at nakakagulo ng galaw ng kasalukuyang gobyerno,"" ani Ricardo Nolasco, isang linguist mula sa University of the Philippines.,""Gusto nila baguhin agad ang mga bagay na napagkasunduan sa nakaraang panahon. Ito ay masamang bagay, magke-create ng confusion,"" aniya.,Binigyang diin naman ng Linguistic Society of the Philippines na mas madaling matuto ang mga bata kung ituturo ang mga konsepto gamit ang mother tongue o una nilang wika.,Bagaman may mga hamon sa pagpapatupad ng mother tongue bilang medium of instruction o wikang panturo, dapat anilang gumawa ng hakbang para mapagtibay ito sa halip na suspendihin.,Ayon naman kay Komisyon sa Wikang Filipino Chairman Arthur Casanova, may mga pag-aaral sa kagandahan ng paggamit ng katutubong wika sa pag-aaral.,Pero handa umanong suportahan ng komisyon ang ano mang kahihinatnan ng mga isinusulong na panukalang batas.,""Kung ano man ang patakaran na lalabas, iyan po ay nasa kamay ng Kagawaran ng Edukasyon, at kami sa Komisyon sa Wikang Filipino ay nagsasabi na kami po sumusuporta sa paglinang, pag-develop, pagpapalaganap, paggamit ng wikang pambansang Filipino at mga katutubong wika,"" ani Casanova.,Binitawan ang mga reaksiyon kasunod ng paghain ni Baguio City Rep. Mark Go ng panukalang layong suspendehin ang paggamit ng mother tongue sa pagtuturo ng mga bata sa Kindergarten hanggang Grade 3.,Ipinaliwanag ni Go na ito ay para bigyang daan ang assessment na gagawin ng Second Congressional Commission on Education kaugnay sa polisiya. ,Ayon pa kay Go, bukod sa minsang hindi nagtutugmang wika ng mga guro at mag-aaral, kulang din sa text books at iba pang instructional material para masuportahan ang mother tongue-based multilingual education.,May mga survey din aniyang nagsasabing mayorya ng mga Pilipino ay mas maalam sa Filipino at English, at ang mga ito rin ang mas ginagamit sa komersiyo at mass media.,May kapareho ring panukala si Pasig Rep. Roman Romulo.",Aug 31 2022 07:31 PM,https://news.abs-cbn.com/news/08/31/22/panukalang-pagsuspende-ng-mother-tongue-bilang-wikang-panturo-tinutulan
Ilang guro di pa nababawi ang perang nawala sa payroll account noong 2021,,Aug 31 2022 08:42 PM,https://news.abs-cbn.com/video/news/08/31/22/ilang-guro-di-pa-nababawi-ang-perang-nawala-sa-payroll-account
DSWD offices sa Davao tigil muna sa pagtanggap ng educ'l cash aid applications,"Pansamantalang itinigil ng Department of Social Welfare and Development Region XI ang pagtanggap ng aplikasyon para sa educational cash aid program ng pamahalaan simula ngayong Miyerkoles.,Lahat ng provincial satellite offices ng ahensya, bukod sa regional office mismo, ay hindi muna tumanggap ng mga aplikasyon para sa educational aid sa ilalim ng Assistance to Individuals in Crisis Situations (AICS) program.,Sinuspende rin ang drop box system o ang pagpila para maihulog ng mga aplikante ang kanilang requirements, sabi ng DSWD XI.,Ang suspensyon ay dahil sa dami na ng mga dokumentong kanilang natanggap sa buong rehiyon mula sa 150,000 aplikante.,“Tatapusin muna ng DSWD XI ang pagproseso ng mga naunang natanggap namin na mga dokumento,” ayon sa pahayag ng DSWD XI sa kanilang Facebook page.,Panawagan ng DSWD sa mga nais makabenepisyo ng cash aid na maghintay sa mga opisyal na pahayag mula sa kanilang ahensya.,Nilinaw naman ng DSWD na patuloy pa rin ang payout sa mga pumasa sa assessment at dati nang nakapagsumite ng kanilang requirements.,Umani naman ng iba’t ibang reaksyon mula sa mga taga-Davao region ang anunsyo ng DSWD XI.,Karamihan sa kanila ay umaasa na babalik agad ang processing lalo’t kailangan nila ang ayuda.,Iminungkahi rin ng ilan na idaan sa barangay ang pamamahagi ng educational cash aid.,Sa ilalim ng programa, makatatanggap ng P1,000 ang nasa elementary; P2,000 ang nasa high school; P3,000 ang nasa senior high school; at P4,000 ang nasa vocational at college level. Hindi lalagpas sa tatlong estudyante ang maaaring makatanggap sa bawat pamilya.,Mahigit 153,000 mahihirap na estudyante sa buong bansa ang nakatanggap na ng naturang ayuda magmula nang mamigay ang DSWD noong Agosto 20. Aabot sa P387.9 million mula sa P1.5 billion budget para sa programa ang naipamigay na.,Nakatakda sa Setyembre 24 ang huling araw ng pamimigay ng ayuda. Tinatayang aabot sa 400,000 ang makatatanggap nito.",Aug 31 2022 08:03 PM,https://news.abs-cbn.com/news/08/31/22/dswd-offices-sa-davao-tigil-muna-sa-pagtanggap-ng-educl-aid-applications
Pag-aaral ng General Education hinahanap ng mga employer sa mga aplikante: grupo,,Aug 30 2022 11:54 PM,https://news.abs-cbn.com/video/spotlight/08/30/22/mga-employer-kontra-sa-pagtanggal-ng-general-education
Ano ang sakop ng TRO sa no-contact apprehension?,,Aug 31 2022 08:27 PM,https://news.abs-cbn.com/video/news/08/31/22/ano-ang-sakop-ng-tro-sa-no-contact-apprehension
40th anniversary concert ni Martin Nievera star-studded,,Aug 30 2022 09:02 PM,https://news.abs-cbn.com/video/entertainment/08/30/22/40th-anniversary-concert-ni-martin-nievera-star-studded
"Pulis, 2 magsasaka tiklo buy-bust sa Tuguegarao","Timbog ng Philippine Drug Enforcement Agency (PDEA) ang isang pulis at dalawang magsasaka sa drug buy-bust operation sa Tuguegarao City, Cagayan nitong Lunes ng hapon.,Ayon kay Lala Tomas, information officer ng PDEA Region 2, nangyari ang operasyon sa isang paupahang bahay sa Barangay Carig Sur bandang 1:15 ng hapon. Target ng operasyon ang dalawang magsasaka na kapwa taga-Kalinga.,“Itong dalawa, dati na itong nahuli sa Kalinga, mga plea bargainers. Pero tinuloy pa rin nila ang pagbebenta, so na-timingan nga,” sabi ni Tomas.,Nakumpiska ang dalawang sachet na naglalaman ng hinihinalang shabu na tumitimbang humigit-kumulang limang gramo at nagkakahalaga ng P34,000.,Narekober din ng ilang drug paraphernalia kabilang ang dalawang piraso ng rolled foil at apat na lighter.,“Kaya may rolled foil kasi nag-pot session muna sila. Kaya nagpositive itong dalawa,” ani Tomas.,Naaresto din ang ang isang 30-anyos na taga-Tabuk City, Kalinga at nakadestinong pulis sa Maynila.,“Ang sabi ng pulis, sa kaniya ‘yung sasakyan, hired lang siya ng dalawa na pumunta ng Tuguegarao. Nagpaalam lang daw sa boss niya, 2 months na pa lang hindi pumapasok dahil may balak mag-abroad, ‘yun naman ang kwento niya … Nandun din siya sa area kaya kailangan talaga siyang huliin,” ani Tomas.,Inihahanda na ang reklamong paglabag sa Comprehensive Dangerous Drugs Act laban sa mga suspek.",Aug 30 2022 10:18 PM,https://news.abs-cbn.com/news/08/30/22/pulis-2-magsasaka-tiklo-buy-bust-sa-tuguegarao
"Pulis, 3 kasabwat tiklo sa pagnanakaw umano ng kable sa QC",,Aug 31 2022 06:55 AM,https://news.abs-cbn.com/video/news/08/31/22/pulis-3-kasabwat-tiklo-sa-pagnanakaw-umano-ng-kable
"Sunog, sumiklab sa bahagi ng isang restaurant sa Tomas Morato",,Aug 31 2022 06:55 AM,https://news.abs-cbn.com/video/news/08/31/22/sunog-sumiklab-sa-bahagi-ng-isang-restaurant-sa-tomas-morato
3 mangingisda nasagip sa lumubog na bangka sa Davao gulf,"Nailigtas ang tatlong mangingisda nang lumubog ang kanilang sinasakyang motorbanca sa Davao gulf na bahagi ng Davao City, Linggo ng hapon.,Ayon sa civil relations office ng Coast Guard, nakatanggap sila ng distress call kaya agad rumesponde ang mga kawani ng PCG District Southeastern Mindanao at nasagip sina Jun Mahinay, 52; Efren Bello, 35; at Jason Modelo, 30.,Napag-alamang inabisuhan na ng Coast Guard auxiliary ang mga sakay na huwag nang tumuloy dahil sa malalakas na alon, pero nagpumilit ang mga mangingisda.,Tinatayang nasa 300 hanggang 500 metro pa lamang ang layo ng bangka mula sa dalampasigan kaya mabilis silang na-rescue.,Ayon naman sa Coast Guard, walang weather disturbance noong panahong iyon at sadyang biglang lumakas ang alon sa dagat.,Ito na ang ikatlong beses na may lumubog na bangka sa karagatan ng timog Mindanao ngayong buwan.,Tatlong tao ang nasagip ng Coast Guard sa bangkang lumubog sa bayan ng Glan, Sarangani noong Agosto 12. ,Pitong tao naman ang nasagip noong Agosto 15 sa lumubog na bangka sa bayan ng Sarangani, Davao Occidental.",Aug 31 2022 05:11 AM,https://news.abs-cbn.com/news/08/31/22/3-mangingisda-nasagip-sa-lumubog-na-bangka
2 anggulo tinitingnan sa pagliyab ng ferry sa Batangas,,Aug 31 2022 07:10 AM,https://news.abs-cbn.com/video/news/08/31/22/2-anggulo-tinitingnan-sa-pagliyab-ng-ferry-sa-batangas
2 sugatan matapos mahulugan ng bato sa kalsada sa Southern Leyte,"Sugatan ang isang babaeng motorista at backrider niya matapos sila mahulugan ng malaking bato habang bumabaybay sa isang national highway sa bayan ng Tomas Uppos, Southern Leyte nitong Martes.,Habang dumadaan ang mga biktima sa Brgy. San Miguel, nahulog ang isang malaking batong naging dahilan sa pagkatumba ng minanehong motorsiklo.,Agad na isinugod ng mga rescuer sa hospital ang motorista at backrider, na ngayo'y patuloy na nagpapagaling sa ospital.,Napag-alaman ng MDRRMO Tomas Uppos na nagpapatuloy ang isinasagawang pagtibag sa bundok sa lugar na bahagi ng proyektong pagpapalapad ng kalsada .,Pinaalalahanan ang mga motorista na mag-ingat sa pagdaan sa lugar.",Aug 31 2022 05:50 AM,https://news.abs-cbn.com/news/08/31/22/2-sugatan-matapos-mahulugan-ng-bato-sa-southern-leyte
Restaurant sa Quezon City 2 beses nasunog,"Dalawang beses nasunog ang bahagi ng isang restaurant sa Tomas Morato, Barangay South Triangle sa Quezon City ngayong Miyerkoles.,Pasado alas-3 ng madaling araw nang sumiklab umano ang sunog sa kusina ng Annabel's, na agad naapula ng mga bombero kaya hindi na umabot sa unang alarma.,Nagmula ang apoy sa exhaust vent ng kusina, base sa paunang imbestigasyon ng mga tauhan ng Bureau of Fire Protection (BFP).,Pero sumiklab muli ang sunog sa resaurant pasado alas-7 ng umaga.,Kinailangan pang akyatin ng mga bombero ang bubong ng restaurant para apulahin ang apoy.,Pansamantalang isinara sa mga motorista ang bahagi ng Tomas Morato mula Scout Lascano hanggang Scout De Guia.,Dahil sa sunog, tigil-operasyon muna ang restaurant.,Ayon sa security guard na si Regino Anoba, gawa sa light materials ang gusali ng restaurant, na itinayo pa noong dekada '80.,Itinaas sa unang alarma ang ikalawang sunog, na idineklarang fire out bago mag-alas-10 ng umaga.,Wala namang nasaktan o nasawi sa insidente, at inaalam pa ng BFP ang halaga ng pinsala sa sunog.",Aug 31 2022 12:44 PM,https://news.abs-cbn.com/news/08/31/22/restaurant-sa-quezon-city-nasunog
Kilalanin ang Jericho Rosales look-alike ng Davao de Oro,"
 ,
MAYNILA -- Kamakailan lang ay nag-viral sa social media ang mga retrato ng ka-look-alike ng aktor na si Jericho Rosales mula sa Casoon, Monkayo, Davao de Oro na si Junrey Baug.,Isang mister at ama ang tinagurian ngayong Kuya J ng Monkayo.,Sa programang ""Sakto"" ng TeleRadyo nitong Miyerkoles, ibinahagi ni Baug na bata pa lang siya ay marami na ang nagsasabing kahawig niya ang magaling na aktor na si Rosales.,""Nung nag-high school ako, marami na po ang nagsasabi na classmate ko, schoolmate,"" ani Baug na inamin ang pangarap na makilala ang kanyang idolong aktor. ,""Pangarap na pangarap,"" hirit ni Baug.,Mula sa pagiging construction worker, ngayon ay may mga alok na kay Baug para maging endorser, ayon na rin sa nakadiskubre at manager nito.,Sa huli, nagpasalamat din si Baug sa lahat ng mga natuwa sa nag-viral niyang mga retrato.,""Sa mga nagsusuporta sa akin, maraming-maraming salamat sa inyo, kung hindi dahil sa inyo eh wala ako ngayon,"" ani Baug.",Aug 31 2022 12:46 PM,https://news.abs-cbn.com/life/08/31/22/kilalanin-ang-jericho-rosales-look-alike-ng-davao-de-oro
"Ilang mga paaralan sa Negros Occidental nagsara dahil sa pandemya, mababang enrollment","Wala nang makikitang mag-aaral na nasa kinder at Grades 1 to 6 na pumapasok sa The Light Christian Academy sa Bacolod City. ,Bago nagsimula ang klase ngayong buwan, nagdesisyon ang school administration na tanging Junior High lang ang kanilang i-enrol.,Marami kasi sa mga estudyante nila sa elementarya ang lumipat na sa public school para makatipid.,Sa kalapit na siyudad ng Silay, wala nang signboard na makikita sa dati ay niri-rentahang mga silid-aralan ng Red Aeronautics and Technological Institute Inc. (RATTI). ,Simula nang mag-online at modular ang pagtuturo dahil sa pandemic, halos lahat ng mga estudyante nila mula elementarya hanggang senior high ay naglipatan na sa public school. Dahil dito, nagsara ang paaralan.,"" ’Yung mga estudyante, after 2020, prefer nila ang public schools than the private school. Kasi doon modular at the same time natatakot ’yung mga students na baka mahawaan ng COVID-19,” sabi ni Renato Doloso, school director sa RATTI.,Apektado rin ang mga negosyo sa paligid ng paaralan.,“Dugang pa sa income.(Sang pagsira nila naibanan man kamo) Naibanan, naibanan e kay imbes manaog sila o masakay, wala na,” sabi ni Michael Abelar.,(Dagdag sana sa income.(Pagsara nila, nabawasan ang kita niyo?) Nabawasan, nabawasan, imbes na baba-akyat sila, wala na.),""Nawad-an man kami pasahero,” pagsang-ayon ni Noel Revo.,(Nawalan kami ng pasahero.),""Tungod sang pandemic nawad-an kami income. Mga kabataan namon daw halos indi kami kakaon adlaw-adlaw bala,” dagdag ni Arthur Gonzales.,(Dahil sa pandemic, nawalan kami ng income. Mga anak namin halos hindi na namin mapakain araw-araw.),Apektado rin ang maliit na tindahan ni Regina Martelino. Sa kanya dati bumibili ng mga biscuit at candy ang mga estudyante.,“Nagapamahaw da sila sa akon dira bala, dira ko nagabaligya. (Nasubuan ka pagsira nila?) Huo e kay syempre may benta man ko sa ila mo,"" ani Martelino.,(Sa akin sila nagmi-merienda noong nandyan pa ako. (Nalungkot ka pagsara nila?) Oo syempre kasi kumikita din ako sa kanila.),Naniniwala si Doloso na maaaring hindi humantong sa pagsara kung umaalalay sana ang gobyerno.,""Sana kung may intervention ang school. We call that subsidy or aid to the private school sana ay hindi nag-close ’yun at sana naka-survive kami nang ganoong mga oras or time,"" giit ni Doloso.,Maliban sa RATTI, walong iba pang private schools ang nagsara rin sa Silay City kabilang ang San Diego Study Center. Dati umaabot ng halos 500 na mga bata ang kanilang mga estudyante. ,Si Jenny Rodriguez, nasa ibang paaralan na naka-enroll ang kanyang dalawang apo. Pero bumabalik pa rin sila sa San Diego para ipa-tutor ang mga bata. Magagaling umano kasi ang mga guro dito.,“Diri nami gid ya sir ya. Tawhay diri nga eskwelahan. Kanami sang ila mga teachers magtudlo,” ani Rodriguez.,(Mas maganda talaga rito. Tahimik dito. Ang galing magturo ng kanilang mga teachers.),Dito rin nagpapa-tutor ang iba pang mga magulang na nasayangan sa pagsara ng paaralan.,""Syempre sad man kami nga kanugon bala nga kanugon nga school nga nag close sila bala haw kay daw damu man di nanamian nga diri bala kay daw kanami sang ila pagtudlo,"" sabi ni Riza Banay.,(Siyempre sad kami sayang na nag-close ang school kasi marami pa naman ang nasisiyahan sa kanilang pagtuturo.),""Once diri naghalin ang student daw lain ang student daw lain gid ang, pag grade 1 nila daw lain gid ang ila learnings,"" pagsang-ayon naman ng nanay na si may Joy Gellor.,(Once dito galing ang estudyante iba talaga, iba yung kanilang learnings dito.),Sabi ng mga guro na nawalan ng trabaho, kahit papano malaking tulong na sa kanila ang bayad na nakukuha sa pagto-tutor sa mga dating estudyante. ,Hangad nila na sana muling bubuksan ang kanilang paaralan.,Sa Negros Occidental, nasa 31 ang mga pribadong paaralan na nagsara. ",Aug 31 2022 03:53 AM,https://news.abs-cbn.com/news/08/31/22/ilang-mga-paaralan-sa-negros-occidental-nagsara
COVID-19 vaccination targets sa Metro Manila malapit nang maabot,"Libre ang magpabakuna kontra COVID-19 pero kailangan pang mamasahe papunta sa mga vaccination site.,Para sa mga kagaya ni Milagros Enriquez Libong, isang mangangalakal ng karton, napakalaking bagay ang P80 na ginastos noon para lang makapunta sa bakunahan.,Kaya nang magkaroon ng vaccination site sa Commonwealth Market sa Quezon City ngayong Martes, hindi na nagdalawang-isip si Libong na magpaturok ng ika-2 booster shot.,""Mas madali ngayon kasi mas malapit,"" aniya.,Isa lang ang Commonwealth Market sa 24 na pamilihan sa Metro Manila na may vaccination site para mas mailapit ang pagbabakuna sa publiko.,Sa panibagong ""PinasLakas"" campaign, target na mabakunahan ang 90 porsiyento ng mga senior citizen at mabigyan ng unang booster ang 50 porsiyento ng eligible population.,Ayon kay Dr. Gloria Balboa, direktor ng Department of Health (DOH) Metro Manila Center for Health Development, malapit nang maabot ang mga target na ito.,""In terms of first booster dose, ang buong NCR (National Capital Region) is 47.89 percent na... So, kumbaga, kaunti na lang,"" ani Balboa.,""Sa senior citizens... ang buong NCR ay naka-90.6 percent na tayo,"" dagdag niya.,Pero aminado si Balboa na habang tumataas ang bilang ng mga nababakunahan, lalong nagiging mahirap ang paghahanap sa mga taong kailangan pang maturukan.,""Nagha-house to house pa rin tayo. Kasi lalo na yung mga senior citizens, sila 'yon mga hindi na makalabas ng bahay,"" aniya.,""Pati sa mga nursing homes, pinupuntahan din po 'yon."",Para maabot ang target sa Metro Manila para sa unang booster, kailangang makapagturok ng hindi bababa sa 10,000 tao kada araw.,Kampante si Balboa na maabot kundi man malampasan ang target.,Gayunpaman, kailangan pa ring paigtingin ang pagbabakuna sa iba pang bahagi ng bansa, lalo't lumalabas sa datos ng DOH na sa higit 1 milyong target na senior citizens na mabigyan ng first dose, 22,688 pa lang ang nababakunahan.,Halos 2 milyon pa lang din ang nabibigyan ng boosters mula sa target na 23 milyon sa buong bansa, ayon sa DOH.,Samantala, balik-""low risk"" naman ang classification ng average daily attack rate sa Metro Manila matapos itong bumaba sa 5.98 sa kada 100,000 tao.,Bumaba rin umano ang average daily cases sa rehiyon sa 862 mula 1,062.",Aug 30 2022 04:09 PM,https://news.abs-cbn.com/news/08/30/22/covid-19-vax-targets-sa-ncr-malapit-nang-maabot
"Pasig River ferry service, patok sa mga estudyante","MAYNILA — Patok ngayon ang Pasig River Ferry sa mga estudyante at maging mga empleyadong nais magtipid at mabilis na makarating sa kanilang pinapasukan. ,May 9 na ferry na bumabaybay sa Pasig River para magbigay ng libreng sakay sa mga commuter na gustong makaiwas sa traffic.,Pero paunawa sa publiko ni Pasig River Ferry System administrative officer Irene Navera, kinakailangan nilang magtigil-operasyon kapag may mga problemang dulot ng pag-ulan.,“Sor far maganda naman ang ano, ang ating biyahe, doon sa ating ridership everyday, mga 10 percent pa lang, siguro dahil siguro yung iba kasing mga school ay hindi pa nagbubukas,” kuwento niya.,“Yun nga lang meron din tayong mga challenges kasing kinakaharap ngayon dahil rainy season, para sa lahat, sa kaalaman ng lahat, marami kasing water lily, isa yun po yun po ang dahilan kung bakit nagka-stop operation tayo.”,Maaari ring magtigil-biyahe ang ferry kapag zero visibility na sa lugar, paliwanag ni Navera.,Ang Pasig River ferry service ay bumibiyahe mula Lunes hanggang Sabado, mula 6 a.m. hanggang 6 p.m. Kailangan lang magdala ng ID ng mga nais sumakay dito. ",Aug 31 2022 12:08 PM,https://news.abs-cbn.com/news/08/31/22/pasig-river-ferry-patok-sa-mga-estudyante
"P4,000 ayuda ipinamamahagi sa mga taga-QC na nawalan ng trabaho","
Inilunsad ngayong Martes sa Risen Garden sa Quezon City Hall ang "","" Pantawid Program para sa mga taga-lungsod na nawalan ng trabaho ngayong pandemya.,Bibigyan ng ayuda ng Quezon City local government ang mga lehitimong manggagawa na residente ng lungsod na nawalan o natanggal sa trabaho dahil sa epekto ng pandemya.,""Naisip [naming] gawin ito sa dami ng nawawalan ng trabaho... Para sa lehitimong manggagawa na gusto talaga maghanapbuhay, na may pantawid lang sila,"" sabi ni Mayor Joy Belmonte.,Kabilang sa mga unang nakatanggap ng pinansyal na ayuda ang 25 guro na nawalan ng trabaho dahil sa pagsasara ng Colegio de San Lorenzo sa Quezon City.,Matatandaang nagsara ang naturang paaralan dahil hindi umano nito naabot ang target na bilang ng enrollees para sa kasalukuyang school year.,Isa sa mga unang nakatanggap ng P4,000 ayuda ay ang Science teacher na si Joseph Angelo Sevilla na 17 taon ding nagturo sa nasabing eskuwelahan. Magagamit umano nila ito habang naghahanap ng trabaho.,Aniya, nagulat siya sa pagsasara ng Colegio de San Lorenzo pero wala naman siyang hinanakit sa Board of Trustees. ,Ipinakita ni Sevilla ang kaniyang mga dokumento sa pag-a-apply ng bagong trabaho o sideline, dahil sa Enero pa umano puwede mag-apply sa DepEd.,""Naghahanap kami ng work, pantawid lang, hanggang magka-opening sa Department of Education,"" aniya.,Para naman sa Music teacher na si Aurora Salcedo, naapektuhan man sila ng pagsara ng Colegio de San Lorenzo, may biyaya naman umanong naging kapalit.,""Natutuwa kami kasi kami ang na-prioritize. Siyempre, makakatulong din ito in a way, pero maghahanap kami ng trabaho,"" sabi ni Salcedo.,Ang Alagang QC Pantawid Program ay proyekto ng lokal na pamahalaan ng QC kung saan mabibigyan ang displaced workers ng P500 kada linggo sa loob ng walong linggo o katumbas ng P4,000.,Pantawid umano ito habang naghahanap ng trabaho ang mga manggagawang natengga ngayong pandemya.,Kabilang sa requirements ay ang sertipikasyon mula sa Department of Labor and Employment na nawalan ng trabaho ang manggagawa ngayong pandemya at naging apektado rin ng paghina ng ekonomiya.,Binanggit ni Belmonte na balak rin nilang magbukas ng trabaho para sa mga displaced teachers.,""Para sa lahat ng mga teachers na na-displace… Alam natin may education crisis, may ilulunsad kaming education recovery program dahil ayaw namin pabigat sa mga existing public schools. Naghahanap tayo ng mga guro para sa ating remedial schools,"" anang alkalde.,""Welcome dito ang mga displaced teachers ng San Lorenzo.""",Aug 30 2022 04:19 PM,https://news.abs-cbn.com/news/08/30/22/p4000-ipinamamahagi-sa-mga-taga-qc-na-nawalan-ng-trabaho
"Tubig sa ilang bahagi ng Valenzuela, QC, Caloocan at Bulacan, mawawala hanggang 10 pm","MAYNILA -- Extended hanggang 10 p.m. ang water service interruption ng Maynilad sa ilang baahagi ng Valenzuela, Caloocan, Bulacan, at Quezon City.,Sa huling update ng Maynilad, walang suplay ng tubig hanggang alas-diyes ng gabi ngayong Martes ang Arkong Bato, Babaguin, Balangkas, Bignay, Bisig, Coloong, Dalandanan, East Canumay, Gen. T. De Leon, Isla, Karuhatan, Lawang Bato,Lingunan, Mabolo, Malanday, Malinta, Mapulang Lupa, Marulas, Maysan, Palasan, Pariancillo Villa, Parada, Paso De Blas, Pasolo, Polo, Poblacion, Punturin, Rincon, Tagalag, Ugong, Viente Reales, Wawang Pulo, at West Canumay sa Valenzuela.,Sa Quezon City, wala ring suplay ng tubig sa Barangay 166, Capri, Greater Lagro, Gulod, Kaligayahan, Nagkaisang Nayon, Nova Proper, Pasong Putik, San Agustin, at Sta. Monica.,Apetakdato din ang Barangay 165 hangang 178, Bagbaguin, at Llano sa Caloocan Ciy, at Barangay Catanghalan, Langka, at Libtong sa Bulacan.,Nasa 430,000 na customer ng Maynilad ang apektado nito.,Lunes nagsimulang maputol ang suplay ng tubig dahil sa emergency power interruption sa La Mesa Pumping Station.,Ayon sa residente ng Barangay Ugong, Valuenzuela City na si Virgilio Esquivel, huli na ang abiso kahapon ng Maynilad kaya may mga kapitbahay silang hindi nakapag-imbak ng tubig.,Kaya sa kanilang bahay, hindi nawawalan ng imbak na tubig sakaling may biglaang water service interruption.,“Mga 5 o’clock yata, pero nag-abiso sila, late na. 10 mins bago mawala ‘yong tubig. Lagi kaming nag-iimbak kasi minsan bigla na lang nawawala. Kailangan talaga makapag-imbak kahit pailan-ilang container lang,"" kuwento niya.,""Ngayon sa araw na yata nawawalan na rin. Mahirap kasi kapag araw, kailangan ng tubig. Katulad kami na maraming pinaggagamitan ng tubig tulad ng paninda namin,” ayon kay Esquivel.,Paliwanag ng Maynilad, dahil sa power fluctuation bandang alas singko kahapon, tumakbo lang ang La Mesa Pumping Station sa apat na generator sets.,Pero nang lumakas ang ulan kagabi, tinamaan naman ito ng kidlat.,“We were running on gensets. Unfortunately, around 9:45 PM tinamaan ng kidlat ang ating generator set. Malakas ang ulan kagabi doon sa area so meron ding thunder at lighting,"" ayon sa tagapagsalita ng Maynilad na si Jennifer Rufo.,""Ngayon, the plant is still running on generator set pero nagsasagawa pa kami ng internal checks bago maibalik fully ang operation ng ating pumping station sa power grid. Humihingi kami ng paumanhin sa abalang nadulot nito. Ginagawa natin ang lahat para mapabilis yung atin internal chekcs ngayon sa planta,” dagdag niya.,
 ,
Sabi pa ni Rufo, maaaring mapaaaga sa target na 10 p.m. na maibalik ang suplay ng tubig sa ilang apektadong lugar.,
 ",Aug 30 2022 05:45 PM,https://news.abs-cbn.com/news/08/30/22/tubig-sa-ilang-bahagi-ng-valenzuela-qc-caloocan-at-bulacan-mawawala-hanggang-10-pm
"Bundok, ilog tinatawid ng mga guro sa Sarangani para makapagturo sa mga katutubo","Sa pagbabalik ng face-to-face classes sa maraming paaralan sa bansa ngayong Agosto, balik rin ang kalbaryo ng ilang guro sa mga probinsiya.,Sa Sarangani Province, hirap at pagod ang dinaranas ng mga guro para marating ang Sitio Lanao IP School sa Barangay Sapu Masla sa bayan ng Malapatan, at magampanan ang kanilang tungkulin.,Kuwento ng teacher na si Marvin Tunan, apat na oras ang kanilang nilalakad, na may kasamang pag-akyat ng bundok at pagtawid ng ilog nang higit 20 beses, bago makarating sa nasabing paaralan.,""Naranasan ko ang hirap noon. Kaya kahit mahirap at malayo ang school, patuloy kaming nagtuturo doon,"" kuwento ni Tunan sa ABS-CBN News.,""At kahit tatawid ng ilog, minsan lalangoy sa baha, kakayanin upang makatulong sa mga bata."" ,Ang hirap sa biyahe ay linggo-linggo umanong dinaranas ng mga guro sa lugar.,At ang pagtuturo sa mga katutubo ay isinasabay pa nila sa kanilang pag-aaral sa graduate school.,Napapawi ang pagod nila kapag nakikita ang mga estudyante nila at napapagtantong naglalakad din nang malayo ang mga bata.,""Iyon ang motivation namin para magawa ang aming tungkulin bilang guro,"" ani Tunan.,""We just keep in mind that learners need our services, love, and care. Someday, they will achieve their dream. Because their achievements are our achievements, too,"" dagdag niya.,Panawagan nila ang maayos na daanan o tulay para sa mas ligtas na biyahe patungo sa paaralan.",Aug 30 2022 06:23 PM,https://news.abs-cbn.com/news/08/30/22/bundok-ilog-tinatawid-ng-mga-guro-sa-sarangani-para-makapagturo
LTO nagpaalala vs. pagpapasakay ng bata sa overloaded tricycles,"MAYNILA - Nagpaalala ang Land Transportation Office sa mga magulang at guardian ng mga estudyante na maging maingat sa pagpapasakay ng mga bata sa punuan na tricycles at motorsiklo, ngayong mas marami nang bata ang pumapasok sa in-person classes. ,""Five to six a.m. marami kaming nakikitang tricycle na overload. Yung iba pinapababa. Pero we cannot avoid eh. Gustong nagmamadali yung mga bata winarningnan natin kasi interes pa rin natin yung safety ng mga bata,"" ani LTO Metro Manila director Clarence Guinto. ,Sa ilang lungsod gaya ng Quezon City, dapat apat lang ang naka-sakay sa tricycle, kabilang ang tsuper. ,Kung sasakay naman ng motorsiklo, nagpaalala ang LTO na dapat isa lang dapat ang naka-backride. ,Kung bata ang sakay nito, dapat umaabot ang paa sa foot peg, nakayakap nang maayos sa nagmamaneho at naka-helmet. ,Mahaharap sa paglabag sa Children's Safety on Motorcycle Act of 2015 ang mga lalabag dito.,Samantala nasa P3,000 hanggang P10,000 ang multa para rito. ",Aug 30 2022 03:05 PM,https://news.abs-cbn.com/news/08/30/22/lto-nagbabala-vs-pagsakay-ng-bata-sa-overloaded-tricycle
"Lalaking 'nanggahasa' ng bata noong 2012, tiklo",,Aug 30 2022 07:42 PM,https://news.abs-cbn.com/video/news/08/30/22/lalaking-nanggahasa-ng-bata-noong-2012-tiklo
Di sasapat ang suplay ng bawang hanggang dulo ng 2022: Dep't of Agri,,Aug 30 2022 07:54 PM,https://news.abs-cbn.com/video/business/08/30/22/di-sasapat-ang-suplay-ng-bawang-ngayong-2022
"7 suspek sa pagdukot, pagpatay sa lalaki sa Batangas, kinasuhan na","Natukoy na ng mga awtoridad ang dahilan at sinampahan na ng kaso ang pitong suspek sa pagpatay sa lalaking dinukot sa gasolinahan sa Taal, Batangas noong Agosto 16.,Ayon sa ulat ng Batangas Police Provincial Office, Martes ng umaga ay sinampahan na ng kasong kidnapping with homicide ang mga suspek sa Batangas City kaugnay sa pagdukot at pagpatay kay Eugene Del Rosario.,Si Del Rosario na tubong Tondo, Manila at residente ng Lemery, Batangas ay dinukot ng mga armadong kalalakihan sa isang gasolinahan sa Taal Diversion Road noong gabi ng Agosto 16 pagkakababa nito ng bus galing Maynila.,Kinabukasan, Agosto 17, natagpuan itong patay at may tama ng bala sa ulo sa Barangay Bignay 2 sa bayan ng Sariaya, Quezon.,Ayon sa pulisya, positibong nakilala ng mga witness ang isa sa mga suspek dahil hindi umano ito nakasuot ng mask habang nag-guide sa pagmamaniobra ng dalawang ginamit na sasakyan sa pagdukot.,Naging viral din ang video ng pagdukot matapos na ito ay makuhanan ng CCTV ng gasolinahan.,Hindi naman natutukoy pa ang anim pang suspek.,Ayon sa Batangas PNP, ang mga suspek ay miyembro ng ""bukas kotse"" gang. ,Onsehan umano sa pera ang dahilan ng pagpaslang sa biktima. ,- ulat ni Ronilo Dagos,KAUGNAY NA ULAT",Aug 30 2022 07:48 PM,https://news.abs-cbn.com/news/08/30/22/7-suspek-sa-pagdukot-pagpatay-sa-lalaki-sa-batangas-kinasuhan-na
"Panukalang pag-alis sa General Education subjects sa kolehiyo, tinutulan","Tutol ang grupo ng mga guro at estudyante sa isinusulong ni Trade Secretary Alfredo Pascual na pag-alis sa General Education (GE) subjects sa kolehiyo.,Binitawan ni Pascual ang mungkahi kasabay ng panukalang paikliin ang taon sa pagkuha ng isang college degree. ,Para kay Pascual, mas mainam na major subjects at specific skills na kailangan sa work force ang pagtuunan ng mga kurso kaya dapat alisin ang GE subjects na saklaw umano ng K-12 curriculum.,Pero para sa grupo ng faculty at iba pang manggagawa sa University of the Philippines, ang pahayag ni Pascual ay devaluation o pagpapahina sa GE program, na layong magtanim ng critical thinking sa mga estudyante.,Hindi rin kumbinsido ang grupo na mas magiging employable ang mga estudyante kapag inalis ang GE subjects.,""We think very wrong iyong assumption that super specialization is actually what is needed in the workplace. Without GEs kasi magiging super specialized ang students, they'll be focusing on their disciplines,"" ani Mon Sy, vice chairperson ng grupong Congress of Teachers/Educators for Nationalism and Democracy.,""The workplace needs engineers who can write well-written reports or scientists who can communicate their research to people. Pero kung example, a science student will only learn the science, how to do lab work, paano na iyong science communication part? How about the ethics part?"" aniya.,Naniniwala naman ang National Union of Students of the Philippines (NUSP) na GE subjects ang dapat tingnan kung gustong makamit ang kalidad na edukasyon.,""Kailangan i-review ang K-12 program. Dapat iyon, kasi iyon ang nagdadagdag ng years sa mga estudyante ngayon at ang daing ng mga magulang, sobrang nahihirapan sila sa gastusin,"" ani NUSP President Jandeil Roperos.,Para sa Commission on Higher Education (CHED), kailangan munang pag-aralan ang senior high school curriculum bago magbanggit ng mga pagbabago.,""In policy making, we should not just use general statements that we have because that is our personal thinking. It must be based on assessment. Kailangan din pag-aralan anong nangyari sa mga naiwan sa general education,"" ani CHED Chairman Prospero de Vera.,""That is one of the things that we want to find out with the [K-12 program] review. What happened to the subjects that were put there? Do they sufficiently cover the outcomes that we used to expect from general education?"" ani De Vera.,Patuloy na isinasagawa ang review sa K-12 program.,Apela ng mga education advocate na bigyan ng boses ang lahat ng mga kabilang sa sektor, mula estudyante, guro, mga dalubhasa at mga apektadong industriya.",Aug 30 2022 08:16 PM,https://news.abs-cbn.com/news/08/30/22/panukalang-pag-alis-sa-gen-ed-subjects-sa-kolehiyo-tinutulan
"Mag-inang Pinoy patay sa pananaksak sa Toronto, Canada",,Aug 30 2022 08:23 PM,https://news.abs-cbn.com/video/overseas/08/30/22/mag-inang-pinoy-patay-sa-pananaksak-sa-canada
22 huli sa isang bagsakang operasyon ng PNP sa Pasig,,Aug 31 2022 06:56 AM,https://news.abs-cbn.com/video/news/08/31/22/22-huli-sa-isang-bagsakang-operasyon-ng-pnp-sa-pasig
Higit 30 batang cancer survivor binigyan ng artipisyal na mata,,Aug 30 2022 08:26 PM,https://news.abs-cbn.com/video/news/08/30/22/higit-30-batang-cancer-survivor-binigyan-ng-artipisyal-na-mata
"Bangkay ng babae, natagpuan sa compound sa Baguio City","BAGUIO CITY - Natagpuan ang hubad na bangkay ng isang babae sa isang private compound sa Alfonso Tabora, Trancoville, Baguio City nitong Martes ng umaga.,Sa inisyal na report ng Baguio City Police Office, natagpuan ang bangkay ng babae na may tape ang bibig at mga kamay. Tinalian din ng belt ang kanyang leeg.,Patuloy ang imbestigasyon ng pulisya sa insidente.",Aug 30 2022 07:33 PM,https://news.abs-cbn.com/news/08/30/22/bangkay-ng-babae-natagpuan-sa-baguio-city
Mga mag-aasin nagpapasaklolo na sa gobyerno,,Aug 30 2022 08:32 PM,https://news.abs-cbn.com/video/news/08/30/22/mga-mag-aasin-nagpapasaklolo-na-sa-gobyerno
"Mayor ng San Jose, Romblon, nahulihan ng hindi lisensiyadong baril sa Boracay","Naisampa na ng Malay Police ang kasong illegal possession of firearms laban kay San Jose Mayor Egdon Sombilon ng San Jose, Romblon, matapos na mahulihan ng hindi lisensyadong baril sa isang bar sa isla ng Boracay nitong Sabado ng gabi.,Sa imbestigasyon ng pulisya, pumasok sa bar ang alkalde at nang kapkapan ay nakuha sa posesyon nito ang isang baril. Nang suriin ng Malay Police ang baril ay natuklasan na nag-expire na ang license to own and possess firearms (LTOPF) nito.,Ayon kay Police Lt. Col. Don Dicsie De Dios, hepe ng Malay Police, mayroong permit to carry at registration of firearms ang alkalde pero expired ang lisensya nito.,Kaagad naman nakalabas sa kulungan si Sombilon matapos na makapagpiyansa sa kasong isinampa sa kanya.,Paalala ni De Dios sa mga bumibisita sa mga bars at restaurants sa isla ng Boracay na mahigpit na ipinagbabawal ang pagdala sa loob ng anumang klase ng baril kahit pa na ito ay kompleto sa dokumento. ,
 ",Aug 30 2022 10:07 PM,https://news.abs-cbn.com/news/08/30/22/mayor-nahulihan-ng-hindi-lisensiyadong-baril-sa-boracay
Dengue cases dumoble ang bilang kompara noong nakaraang taon: DOH,,Aug 30 2022 08:36 PM,https://news.abs-cbn.com/video/news/08/30/22/dengue-cases-dumoble-ang-dami-doh
"JoKoy balik-Pilipinas para sa tour, premiere ng 'Easter Sunday'",,Aug 30 2022 08:29 PM,https://news.abs-cbn.com/video/entertainment/08/30/22/jokoy-balik-pilipinas-para-sa-tour-premiere-ng-easter-sunday
"ABS-CBN, big winner sa 'Inding-Indie Excellence Awards'",,Aug 30 2022 08:36 PM,https://news.abs-cbn.com/video/life/08/30/22/abs-cbn-big-winner-sa-inding-indie-excellence-awards
Presyo ng mga rekado binabantayan ng DA sa harap ng mga taas-presyo,,Aug 31 2022 08:44 PM,https://news.abs-cbn.com/video/business/08/31/22/da-binabantayan-ang-presyo-ng-rekado
Pilipinas nagtapos sa ika-6 puwesto sa AVC Cup for Women,,Aug 29 2022 09:16 PM,https://news.abs-cbn.com/video/sports/08/29/22/ph-nagtapos-sa-ika-6-puwesto-sa-avc-cup-for-women
3 patay sa pananaga sa alitan sa 'property line' sa Camarines Sur,"Humantong sa madugong tagpo ang matagal nang alitan sa ""property line"" ng magkapit-bahay sa Barangay Godofredo Reyes Sr., Ragay, Camarines Sur Lunes, ayon sa pulisya.,Ayon kay Police Captain Glen Alumit, sinugod ng suspek na si Mark Alex Sito sa kanilang bahay ang mga biktimang sina Mark Avila, 40-anyos, at Simeon Villareal, 27, at pinagtataga ng itak hanggang sa mapatay.,Batay sa imbestigasyon ng pulisya, nagawa pa umano ng mga biktima na manlaban sa suspek.,Natagpuan nilang wala nang buhay ang suspek ilang metro ang layo sa mga biktima, dahil sa tadtad din ng mga taga sa iba’t ibang bahagi ng katawan.,Dahil parehong pumanaw ang mga biktima at suspek, inihinto na ng Ragay Police ang pag-iimbestiga sa insidente, na itinuturing na nilang case closed. ",Aug 30 2022 09:59 PM,https://news.abs-cbn.com/news/08/30/22/3-patay-sa-pananaga-sa-alitan-sa-lupa-sa-camarines-sur
Sapul sa CCTV: Panghoholdap ng restaurant sa Rizal,"Nakuhanan ng CCTV ang panghoholdap sa isang restaurant sa bayan ng Pililla, Rizal nitong Lunes ng madaling araw.,Dalawang lalaking naka-helmet ang pumasok at nangtutok ng baril sa mga tauhan ng restaurant na kumakain bandang alas-2:17 ng umaga. Kinuha ang kanilang cellphone at pinapunta ang mga ito sa counter table para ilimas ang pera ng kaha. Kinuha din ang tip box.,Ayon sa may-ari na si Airadale Gimena, tinatayang nasa mahigit kumulang P18,000 ang nakuhang pera, dalawang cellphone at relo ng isang tauhan.,“Nang umalis na ang mga holdaper sakay sa motorsiklo, sa takot ng mga tauhan ko, pumasok agad sila sa kusina at ipinaalam sa akin ang nangyari. Tumawag kami ng pulis pero hindi na natunton ang mga holdaper” ani Gimena.,Matinding takot umano ang naranasan nila.,“Working students ang mga tauhan ko. Bukod sa trauma, kawawa pa sila dahil natangay ang cellphone na ginagamit nila sa pag-aaral. Sana matulungan sila,” ani Gimena.,Ang CCTV recorder na nasa counter table ay kinuha ng mga holdaper kaya walang kuha sa kaganapan sa paglimas ng pera sa kaha.",Aug 30 2022 12:07 AM,https://news.abs-cbn.com/news/08/30/22/sapul-sa-cctv-panghoholdap-ng-restaurant-sa-rizal
"Cesar Montano, Sunshine Cruz muling nagkasama sa debut ng anak",,Aug 29 2022 09:04 PM,https://news.abs-cbn.com/video/entertainment/08/29/22/cesar-montano-sunshine-cruz-nagkasama-sa-debut-ng-anak
No-contact apprehension pinatitigil ng Korte Suprema,,Aug 30 2022 08:24 PM,https://news.abs-cbn.com/video/news/08/30/22/no-contact-apprehension-pinatitigil-ng-korte-suprema
"Mga kalsada sa Rizal, Valenzuela City binaha",,Aug 30 2022 06:26 AM,https://news.abs-cbn.com/video/news/08/30/22/mga-kalsada-sa-rizal-valenzuela-city-binaha
Mga tsuper kanya-kanyang diskarte sa bagong oil-price hike,,Aug 30 2022 07:05 AM,https://news.abs-cbn.com/video/business/08/30/22/mga-tsuper-may-diskarte-sa-bagong-oil-price-hike
Dalaga patay sa pananaksak sa Laguna,"Patay ang isang 18-anyos na dalaga matapos siyang pagsasaksakin sa kaniyang bahay sa Biñan City, Laguna nitong Linggo ng hapon.,Suspek sa krimen ang dating nobyo ng kaniyang ina. ,Lumalabas sa imbestigasyon ng pulisya na nagalit ang suspek dahil nakipaghiwalay sa kaniya ang nanay ng biktima.,Nauna nang pinagbantaan ng suspek na papatayin ang ginang matapos na malaman na may iba nang nanliligaw rito.,Subalit ayon sa pulisya, ang anak na si Jonaflor Gurra ang napagbalingan ng galit nang hindi naabutan ng suspek sa bahay ang nanay sa Barangay Timbao. ,Ayon sa imbestigasyon ng Biñan City police, sapilitang pinasok ng 29-anyos na suspek ang kuwarto ng biktima. Narinig na lamang na sumigisigaw ito at humihingi ng tulong hanggang sa tumigil. ,Makaraan ang ilang minuto, nakita ng isang testigo na nagmamadaling umalis ang suspek. Nang tingnan ang bahay, nakitang duguang nakahandusay ang biktima sa sahig ng kuwarto.,Hindi na naisugod sa ospital ang biktima dahil agad siyang binawian ng buhay sa mga tama ng saksak sa iba't ibang bahagi ng katawan.,Naaresto naman ng mga pulis ang suspek sa Barangay Casimiro, Las Piñas City sa isang follow-up operation.,Nakatakdang sampahan ng kasong murder ang suspek. ",Aug 30 2022 03:04 AM,https://news.abs-cbn.com/news/08/30/22/dalaga-pinagsasaksak-sa-kaniyang-bahay-sa-laguna
Construction worker binaril sa ulo sa kalsada sa Samar,"Patay ang isang construction worker matapos malapitang barilin sa ulo sa lungsod ng Calbayog, Samar nitong Lunes ng umaga.,Kinilala ng awtoridad ang biktima na si Roy Wahingon, 33.,Sa inisyal na imbestigasyon ng mga awtoridad, naglalakad ang biktima sa bahagi ng Rueda St. sa Brgy. East Awang para pumasok sa trabaho kasama ang isang kapwa trabahador.,Biglang sumulpot umano sa likuran niya ang mga salarin atsaka pinutukan siya sa ulo gamit ang hindi pa matukoy na kalibre ng baril. Agad namang tumakas ang mga salarin. ,Patuloy ang imbestigasyon sa krimen. Hindi pa tukoy kung sino ang mga salarin sa pagpatay sa kaniya. ",Aug 30 2022 03:08 AM,https://news.abs-cbn.com/news/08/30/22/construction-worker-binaril-sa-ulo-sa-kalsada-sa-samar
"Balik-'Pilipinas': Paggamit ng 'Filipinas' pinatitigil ng KWF, DepEd","MAYNILA — Pinatitigil ng Komisyon sa Wikang Filipino (KWF) at Department of Education (DepEd) ang paggamit ng ""Filipinas"" bilang pantukoy sa bansa.,Sa isang memorandum na inilabas noong Agosto 26, inutusan ng DepEd ang lahat ng mga pampubliko at pribadong paaralan na itigil ang paggamit ng ""Filipinas,"" alinsunod sa pasya ng KWF noong nakaraang taon.,Dahil dito, pinababalik na rin ang paggamit ng ""Pilipinas."",""Ang opisyal na pangalan ng bansa ay Pilipinas at hindi Filipinas na pinatutunayan ng pinakamataas na batas ng bansa, ang 1987 Konstitusyon,"" sabi ng DepEd.,Ayon sa DepEd, hindi na kailangang baguhin ang nilalaman ng mga learning material tulad ng mga aklat at self-learning module.,""Iwasto na lamang ng mga guro at kawani habang ginagamit sa proseso ng pagtuturo,"" anang ahensiya.,Taong 2013 nang itulak ni National Artist for Literature Virgilio Almario, na noo'y KWF chairman, ang paggamit na ""Filipinas"" bilang pangalan ng bansa.",Aug 30 2022 12:39 PM,https://news.abs-cbn.com/news/08/30/22/balik-pilipinas-paggamit-ng-filipinas-pinatitigil
"Vice Ganda at Ate Gay, nagkaayos na?","MAYNILA -- Umani ng positibong reaksiyon mula sa netizens ang retrato ng komedyanteng si Gil Morales o mas kilala bilang si Ate Gay kung saan kasama niya ang kapwa komedyante at host ng ""It's Showtime"" na si Vice Ganda.,Sa kanyang post sa social media, ibinahagi ni Ate Gay ang retrato kung saan kitang nakayakap siya kay Vice.,""Love love love,"" simpleng caption ni Ate Gay sa kanyang naging post sa Instagram.,Parehong naging parte sina Vice at Ate Gay ng matagumpay na concert ng grupong Beks Battalion.,Matatandaang noong nakaraang taon ay humingi ng tawad si Ate Gay kay Vice, matapos nitong isiwalat ang halaga ng tulong na nakuha niya mula sa huli noong siya ay maospital dahil sa toxic epidermal necrolysis.,Sa dating episode ng ""It's Showtime,"" bagama't walang pinangalanan, inamin ni Vice na nasaktan siya nang makatanggap ng pambabatikos matapos maisapubliko ang naging pagbigay niya ng tulong pinansiyal sa isang tao.",Aug 30 2022 01:03 PM,https://news.abs-cbn.com/entertainment/08/30/22/vice-ganda-at-ate-gay-nagkaayos-na
"Hepe ng Ampatuan police sa Maguindanao, 1 pang pulis patay sa pamamaril","(UPDATE) Patay ang hepe ng Ampatuan municipal police station sa Maguindanao at isa pang pulis na kasama, habang nasa apat ang sugatan matapos silang pagbabarilin ng dalawang hindi pa nakikilalang suspek sa naturang bayan.,Nangyari ang pamamaslang sa Purok 5, Brgy. Poblacion.,""Initial report is that 'yung ating COP (Chief of Police) and one other (ay) killed. And may mga sugatan. Pero inaalam pa natin. Pa-proceed pa 'yung tropa,"" ani Police Brig. Gen. John Guyguyon, regional director ng Bangsamoro Autonomous Region police.,Magse-serve umano ang mga biktima ng warrant of arrest. Pero pagdating sa lugar ay pinaulanan na sila ng mga putok ng baril.,Nagsasagawa ng hot pursuit operation ang pulisya para mahuli ang mga suspek.,Sa isang pahayag, kinumpirma ng pamunuan ng Philippine National Police (PNP) ang insidente at sinabing tinutugis na ang mga nasa likod ng pamamaslang.,""The PNP has intensified efforts in running after lawless elements who ambushed elements of Ampatuan Municipal Police Station while serving Warrants of Arrest on Tuesday morning... We will verify the identity of the casualties and surely we will bring justice to the death of our comrades,"" anila. ",Aug 30 2022 01:10 PM,https://news.abs-cbn.com/news/08/30/22/police-chief-ng-ampatuan-maguindanao-patay-sa-pamamaril
"Chito Miranda, inaming nagko-compare notes sila ni Regine Velasquez sa 'Idol PH'","MAYNILA -- Bilib na bilib si Chito Miranda sa tainga ng kapwa ""Idol Philippines"" judge na si Regine Velasquez. ,Sa Instagram, inamin ng bokalista ng Parokya ni Edgar na minsan ay kinakailangan niyang hingin ang opinyon ng kanyang ""forever seatmate"" sa programa.,""Mukha lang kaming nagkukulitan buong time, pero sa totoo, madalas seryoso din kami. Minsan kelangan ko talaga humingi ng tulong when it comes to technical s**t kaya buti talaga katabi ko si Ate Reg. 'Ate Reg...tama ba 'yung narinig ko? Flat ba 'yun?' And she'd whisper back, '...yes', without looking up from her paper para 'di halata na nagko-compare notes kami,"" ani Miranda.,Ayon kay Miranda, mahirap na marinig ang mga maliliit na mali, lalo na kapag live performance.,""Minsan kasi 'di mo talaga mapapansin kung live mo pinapanood 'yung performance, lalo na kung super ganda ng tunog sa studio... but you could always count on Ate Reg to hear the smallest sharps and flats na hindi mo basta basta mapapansin,"" dagdag ni Miranda.,Sa kanyang post, naibahagi rin ni Miranda kung paano ang masayang samahan nila bilang mga hurado sa programa.,""Pero most of the time nagkukulitan lang talaga kami at pa-simpleng kumakain ng snacks na tinatago namin sa ilalim ng judges table. Minsan nga parang buffet na yung ilalim ng lamesa namin sa dami ng snacks: may chips, cookies, sandwiches... minsan nga may halo-halo pa,"" ani Miranda.",Aug 30 2022 11:44 AM,https://news.abs-cbn.com/entertainment/08/30/22/chito-inaming-nagko-compare-notes-sila-ni-regine-sa-idol-ph
Pagdukot sa 2 dalagita pinabulaanan ng Davao police,"Pinabulaanan nitong Lunes ng Davao City Police Office ang 2 napaulat na insidente ng pagdukot sa lungsod.,Iginiit ni Davao City police director Col. Alberto Lupaz na walang nangyaring kidnapping matapos umamin ang 14 anyos na babae mula Toril District na siya mismo ang sumama at sumakay sa sasakyan ng isang lalaking hindi niya kilala.,Nagtampo kasi umano ang dalagita sa kaniyang mga magulang matapos kumpiskahin ang kaniyang cellphone.,Nailigtas ang babae sa General Santos City matapos dalhin doon ng lalaki.,Pinabulaanan din ng Davao police ang kumalat sa social media na pagkawala ng isang 17 anyos na babae mula Matina Aplaya noong nakaraang linggo.,Inamin ng dalagita na umalis at pumunta siya sa Bukidnon dahil sa sakit na hindi niya masabi.,Nagbabala naman ang Davao police sa mga nagpapakalat ng maling impormasyon sa social media.",Aug 30 2022 12:30 PM,https://news.abs-cbn.com/news/08/30/22/pagdukot-sa-2-dalagita-pinabulaanan-ng-davao-police
"Donny Pangilinan, Belle Mariano spotted sa Thailand",,Aug 29 2022 09:23 PM,https://news.abs-cbn.com/video/entertainment/08/29/22/donbelle-spotted-sa-thailand
"Lalaking nanaksak umano ng sariling ina sa Naga City, arestado na","
Arestado ng mga tauhan ng Naga City Police Office-Station 2 ang 38-anyos na lalaking nanaksak umano sa kaniyang sariling ina nitong Linggo.,Ani Police Senior Master Sergeant Tobias Bongon III, umuwi ang suspek sa bahay nila sa Barangay Concepcion Pequeña, Naga City isang araw matapos ang insidente dahil umano sa gutom.,""Pinuntahan ito ng ating mga kasamahan sa Cadlan, Pili, Camarines Sur. Nanghihingi na umano ito ng pagkain. Nanlilimos na. Kaya nag-proceed doon ang ating tropa. Pero hindi na inabutan. Eventually nga, sa patuloy na pagtugis, naabutan po ito sa kanilang bahay,"" sabi ni Bongon.,Kuwento ng suspek sa pulis, nagdilim umano ang paningin niya sa ina dahil sa pangsesermon bunsod ng madalas niyang paglalasing.,Hindi na narekober ang kitchen knife na ginamit ng suspek. Itinapon umano niya ito matapos saksakin din ang sarili bago tumakas.,Maayos na ang kondisyon ng suspek matapos operahan ang mga sugat sa tiyan. Frustrated parricide ang haharapin niyang kaso, ayon sa pulis.,Patuloy din na nagpapagaling sa tinamong anim na saksak ang kaniyang ina.,""Wala tayong karapatan, kahit ano pa man ang dahilan natin, na saktan ang ating magulang,"" paalala naman ni Bongon.",Aug 30 2022 01:53 PM,https://news.abs-cbn.com/news/08/30/22/lalaking-nanaksak-umano-ng-sariling-ina-arestado-na
MPL Season 10: Yawi ibinahagi ang mga sakripisyo bago ang laban vs. Blacklist,"MAYNILA - Hindi biro ang mga naging sakripisyo ng ilang miyembro ng Echo Philippines para mapatumba ang pinakamalakas na Mobile Legends: Bang Bang team sa buong mundo. ,Kinailangang lumiban ni Tristan ""Yawi"" Cabrera sa graduation ng kaniyang kapatid bago ang kanilang laban nitong Linggo. Bukod pa rito, binabalanse pa ni Yawi ang kaniyang oras bilang isang esports athlete at isang senior high school student sa Mapua University. ,“This week sobrang grabe -- graduation ng kuya ko noong Thursday, tapos hindi ako nakapunta kasi kung pupunta ako mami-miss ko 'yung one scrim and malaking bagay po iyon sa amin,"" pahayag ni Yawi matapos ang kanilang 2-1 win kontra Blacklist International nitong Linggo. ,Pagbabahagi pa niya na hindi siya nakasama sa retrato ng pamilya, dahil tutok siya sa page-ensayo. ,Aminado din ang batikang roamer na may mga pagsubok lalo't umaga ang kaniyang mga klase, at kinakailangan pa niyang mag-training pagkatapos kaya't napupuyat siya. ,Gayunman, itinatawid pa rin niya ito, at natalo ang Blacklist, na koponan ng iniidolo niyang batikang support player na si Johnmar ""OhMyV33nus"" Vilalluna. ,Nahakot ni Yawi ang MVP award noong Game 2 gamit ang kaniyang Rafaela, at Game 3 gamit ang kaniyang Franco, na malaki ang naging papel sa pag-disrupt ng tinatawag na ""UBE strategy"" ng world championship team. ,Ito rin ang nagdala sa Blacklist sa kanilang ika-2 sunod na pagkatalo, na nangyari sa unang pagkakataon habang nasa lineup si OhMyV33nus at si Danerie James ""Wise"" Del Rosario. ,Kasalukuyang ika-tatlo ang Echo Philippines sa standings, na sinundan ng Blacklist, na nasa ika-apat na puwesto. ",Aug 30 2022 02:37 PM,https://news.abs-cbn.com/sports/08/30/22/mpl-yawi-may-mga-sakripisyo-bago-ang-laban-vs-blacklist
Proteksiyon sa konsumer ipinangako sa harap ng bantang taas-presyo sa kuryente,,Aug 30 2022 07:47 PM,https://news.abs-cbn.com/video/business/08/30/22/proteksiyon-sa-konsumer-ipinangako-sa-harap-ng-bantang-taas-presyo-sa-kuryente
"Drayber, pahinante ng delivery truck hinoldap; P600k natangay",,Aug 29 2022 09:12 AM,https://news.abs-cbn.com/video/news/08/29/22/drayber-pahinante-ng-delivery-truck-hinoldap-p600k-natangay
"Ilang parte ng Lemery, Batangas binaha",,Aug 29 2022 11:01 AM,https://news.abs-cbn.com/video/news/08/29/22/bahagi-ng-lemery-batangas-binaha
Bakit bumalik si Seth Fedelin sa bahay nila sa Cavite,"MAYNILA -- Sa kabila ng kasikatan, mas pinili ng aktor na si Seth Fedelin na manatili sa kanilang simpleng bahay sa Cavite kasama ang kanyang pamilya.,""Home is family, happiness and everything. Lahat nandoon,"" pauna ni Fedelin sa pinakabagong vlog ng batikang showbiz reporter na si Ogie Diaz.,""'Yung bahay namin, doon ako ipinanganak. 'Yung kwarto ko ngayon, doon ako ipinanganak. As in 'yung bahay na 'yon wala pa ako, bahay na,"" dagdag na paliwanag ni Fedelin.,
 ,
Kuwento ni Fedelin, noong nagsisimula pa lang siya sa showbiz ay nagkaroon siya ng condominium unit sa Quezon City pero binitiwan niya ito matapos na may mangyari sa kanyang lolo. ,""Nag-2020, nagsimula ang pandemic. Sabi ko talaga kay Mama, 'Ma, bitawan ko ang condo.' Bumalik ako ng Cavite. Pagbalik ko ng Cavite, 'yung bahay unti-unti kong inayos,"" ani Fedelin.,Pag-amin ni Seth, napagtanto niya na habang may maayos siyang tirahan na malapit sa kanyang trabaho ay iba naman ang kalagayan ng kanilang tirahan sa Cavite.,""Doon ko na-realize na ano 'to, hindi tama 'to. Aminado ako na tao lang tayo na nakaramdam tayo... nakahawak tayo ng pera, kasikatan, minsan mawawala tayo sa ano, parang hindi ka na pepedal, hindi ka na papadyak, hayaan mo na lang umandar pababa 'yung ano mo, hindi ka na magsisipag. Hindi mo na maalala 'yung mga bagay-bagay. Doon ako natauhan nung pandemic na hindi ako papayag,"" ani Fedelin.,Sa vlog, naging bukas din si Fedelin sa mga hamong pinagdaanan ng kanilang pamilya na nagpatatag sa kanya. Kabilang na rito ang pagkaka-stroke ng ama noon at ang pagkakaratay din noon sa karamdaman ng kanyang lolo.,""Doon ako natuto, 'yun ang pinakahugot ko sa buhay. Na 'yung lolo ko may colostomy bag, ako naglilinis nun. ... Papa ko tinutulungan ko sa pagligo, si mama tinutulungan ko sa [pagpapaligo kay papa] na which is ilang taon lang ako ng time na 'yon, 13 o 14 that time na hindi siya maganda na makita ng isang bata. Hindi siya maganda, masakit siya. Pero in the end, panis sa akin 'yung ibang bata, 'yun ang iniisip ko,"" ani Fedelin.,Kuwento ni Fedelin, na-stroke ang kanyang ama na kakauwi lang noon mula sa Saudi Arabia nang samahan siya nito sa paglalaro niya ng basketball. ,""Tapos kakasigaw niya, pauwi na kami, talo kami sa game. Naramdamam niya pauwi na kami ... kaming dalawa naglalakad kami sabi niya ''Nak, na-stroke ako,'"" ani Fedelin na sinabing alam ng ama ang tungkol sa stroke dahil nagtapos ito ng kursong Nursing. ,""Muntik na muntik na si papa nun kasi may pumutok na ugat sa ulo niya which is napakadelikado. Nagdarasal kami nun na sana madala sa gamot, buti na lang talaga nadala ng gamot. Ngayon okay na ang papa ko, pero halata mo pa rin na na-stroke. 'Yun ang isa sa bumuo ng pagkatao ko, kung bakit ganito si Seth. Kung bakit si Seth ayaw sa laro-laro. Na-realize ko nang maaga 'yung realidad ng buhay. 'Yung hindi masama na masaya sa isang araw, pero gusto ko 'yung talagang totoong magpapasaya sa akin nang matagal which is 'yung family ko,"" ani Fedelin na aminado na ang takot niya ay ang may hindi magandang mangyari sa kanyang pamilya.,Pag-amin ni Fedelin may pagkakataong nagi-guilty siya sa nangyari sa kanyang ama.,""Sobra. Hanggang ngayon, sobra. Na sana hindi na ako naglaro. Kasi umuwi ang papa ko noon, kakatapos lang ng Pasko. Sana nasa bahay na lang kami. Pero nare-realize ko rin na ito ang buhay namin. Ito ang nakasulat sa libro na mangyayari sa buhay namin. Ito talaga 'yung plano ng Panginoon sa amin,"" ani Fedelin.,Maliban sa kanyang pamilya, inspirasyon din para kay Fedelin ang pumanaw na lolo na aniya ay tumulong sa kanilang pamilya para mabuhay.,Si Fedelin ang tumatayong breadwinner ng kanilang pamilya. ,Giit niya, masaya siya sa pagkakaroon ng simpleng buhay kasama ang kanyang mga magulang at kapatid.,
 ,
Para sa kanyang pamilya, nakabili na si Fedelin ng bukid na tinayuan nila ng dalawang maliit na kubo.,Sa ngayon ay aabangan si Fedelin ng kanyang mga tagahanga sa paparating na seryeng ""Dirty Linen"" kasama si Francine Diaz, Zanjoe Marudo at Janine Gutierrez.",Aug 29 2022 11:29 AM,https://news.abs-cbn.com/entertainment/08/29/22/bakit-bumalik-si-seth-fedelin-sa-bahay-nila-sa-cavite
"Higit P6/L taas-presyo sa diesel, kerosene kasado na sa Agosto 30","(UPDATE) Pumalo sa higit P6 ang pagtaas sa presyo ng diesel at kerosene, na ipatutupad ng mga kompanya ng langis sa Martes, Agosto 30.,Narito ang halaga ng malakihang oil price hike na ipatutupad sa Martes, base sa abiso ng mga kompanya:,
GASOLINA +P1.40/L,
DIESEL +P6.10/L,
KEROSENE +P6.10/L,
GASOLINA +P1.40/L,
DIESEL +P6.10/L,
KEROSENE +P6.10/L,
GASOLINA +P1.40/L,
DIESEL +P6.10/L,
GASOLINA +P1.40/L,
DIESEL +P6.10/L,Ayon sa Department of Energy, tumaas ang demand dahil nagsimula nang mag-imbak ng langis ang mayayamang bansa para sa pagdating ng taglamig.,Aabot ng P16.80 ang kabuuang rollback ng diesel sa loob ng 7 linggo pero sa 2 linggong oil price hike pa lang, kasama na ang sa Martes, katumbas na ito ng P8.70.,Umapela naman ang Liga ng Transportasyon at Operators ng Pilipinas (LTOP) sa Land Transportation Franchising and Regulatory Board (LTFBR) na itaas na ang base fare sa P15 mula P11.,Ayon naman sa LTFRB, panahon na rin para magtaas ng singil ang mga jeep pero pagdedesisyunan pa kung magkano.,""They are due naman na talaga for increase... just a question of that kung magkano ang maibibigay namin na hindi siya magkakaron ng malaking impact sa inflation at impact sa commuters na who would bear the brunt of this fare hike,"" ani LTFRB Chairperson Cheloy Farafil.,May hinihintay lang umanong dokumento ang LTFRB sa grupo ng jeepney drivers na naghain ng petisyon. Posible umanong makapaglabas na sila ng desisyon sa susunod na linggo.,Bukod sa jeep, may nakabinbin ding fare hike petition ang mga bus, taxi, TNVS at UV Express driver na kailangan pang dinggin at desisyunan ng LTFRB.",Aug 29 2022 12:27 PM,https://news.abs-cbn.com/business/08/29/22/diesel-kerosene-higit-p6l-ang-itataas-sa-agosto-30
Pulis arestado sa pagsusugal sa casino,"MAYNILA — Arestado ang isang pulis matapos mahuling nagsusugal sa isang casino sa Pasay City nitong Linggo ng gabi. ,Sa isang pahayag, sinabi ng Philippine National Police (PNP) na inaresto ang pulis matapos makatanggap ng ulat mula sa concerned citizen na madalas umano itong tumaya sa mga slot machine. ,Ang inarestong pulis ay nakatalaga sa Personnel Holding and Accounting Section ng PNP Police Security Protection Group.,Sa ilalim ng isang memorandum circular pinagbabawalan ang mga opisyal ng gobyerno na magsugal sa mga casino. ,Kakasuhan ang nahuling pulis ng paglabag sa Revised Penal Code at Republic Act 6713 o Code of Conduct and Ethical Standards for Public Officials. ,Nangako naman si PBGen. Warren de Leon ng PNP Integrity Monitoring and Enforcement Group na patuloy ang kanilang internal cleansing at pagtugis sa mga tiwaling opisyal.,""We assure the public that we will continue our aggressive campaign to rid our ranks of this kind of police destroying our organization,” sabi niya. ",Aug 29 2022 12:18 PM,https://news.abs-cbn.com/news/08/29/22/pulis-huli-sa-pagsusugal-sa-casino
"Lubak sa bahagi ng Commonwealth Avenue sa QC, peligroso umano sa mga motorista",,Aug 30 2022 01:46 PM,https://news.abs-cbn.com/video/news/08/30/22/lubak-sa-bahagi-ng-commonwealth-avenue-sa-qc-peligroso-umano-sa-mga-motorista
"10 anyos, sinakmal ng buwaya sa Palawan","MAYNILA -- Patuloy ang isinasagawang search and retrieval operation ngayon sa Brgy. Canipaan, Rizal, Palawan para hanapin ang katawan ng 10 anyos na batang lalaking sinakmal at tinangay kahapon ng buwaya habang nangangawil sa ilog.,Ayon sa Municipal Disaster Risk Reduction and Management Office ng bayan ng Rizal, 10:30 a.m. noong Agosto 28 nang nangangawil at naligo sa ilog ang bata kasama ang mga kaibigan. ,Pero bandang 5 p.m., nakita itong sakmal na ng buwaya at tinangay palayo.,Ikinasa na rin ng Palawan Council for Sustainable Development (PCSD) kasama ang Department of Environment and Natural Resources (DENR) at Palawan Wildlife Rescue and Conservation Center (PWRCC) ang pagtulong sa paghahanap sa bata. ,Magsasawa ring muli ng assessment sa Canipaan River para pag-aralan kung ano ang magiging hakbang para hindi na muling maulit ang pag-atake ng buwaya.,Sa isinagawang pag-aaral ng Crocodylus Porosus Incorporated noong 2018, lumalabas 33 buwaya na may iba't ibang laki at sukat ang naninirahan sa ilog.,Nagkaroon na rin ng panukalang gawing crocodile sanctuary ang lugar, pero mayroong ilang kondisyon na dapat ikonsidera--gaya ng pagpapaalis ng mga naninirahan malapit sa ilog--kaya hindi pa ito naisasakatuparan.,""Ang huling pagkakaalam ko ay mayroon ng draft management plan ngunit parang pagdating sa side ng (local government unit) may mga comments pa sila sa management plan,"" ayon sa tagapagsalita ng PCSD na si Jovic Fabello. ,""Ang comments ata ay kung papaalisin ba yong mga tao na nasa pampang. May mga areas kasi doon na titulado, mayroong areas na timberland so marami pang aayusin."" ,Nasa breeding season rin umano ang mga buwaya kaya nangyayari ang pag-atake hindi lamang sa gabi kundi maging sa araw. ,Kaya muling nagpaalala ang PCSD lalo na ang mga nakatira malapit sa ilog na iwasan ang paglapit, paliligo o panghuhuli ng lamang dagat para makaiwas sa human and crocodile conflict.,""Talagang ibayong pag-iingat kapag gagamit sila ng katubigan lalo na sa ilog. Madalas natin silang pinaalalahanan na kapag gabi active ang buwaya ngunit pwede rin kasing maging active yan kahit during the day kapag breeding season."" ",Aug 29 2022 03:52 PM,https://news.abs-cbn.com/news/08/29/22/10-anyos-sinakmal-ng-buwaya-sa-palawan
Shifting ipinatutupad sa mga eskuwelahan dahil sa kakulangan ng classroom,"Higit 5,000 ang naka-enroll na estudyante sa Sta. Elena High School sa Marikina City, na maghahati-hati sa nasa 100 classroom sa buong araw ng pagpasok sa eskuwelahan.,Dahil hindi lahat kakayanin, patuloy ang pagpapatupad ng 2 shift o klaseng pang-umaga at pang-hapon.,""'Yong aming morning ay Grade 7, Grade 10 at Grade 12. 'Yong Grade 12 po namin kasi nasa online, kasi masyado po silang marami, nasa 800 plus po iyon, hindi kakayanin ng aming kuwarto na 50 katao lang ang capacity. 'Yong panghapon naman po namin ay Grade[s] 8, 9 at 11,"" paliwanag ng assistant principal na si Olive Lomibao.,Hati rin sa face-to-face classes, online classes at paggamit ng modules ang paraan ng pagtuturo sa paaralan.,Sa ganoong paraan, tiyak umanong hindi mapupuno ng estudyante ang paaralan at maipapatupad ang health and safety protocols laban sa COVID-19, kabilang ang pagkakaroon ng hiwalay na entrance at exit para sa mga papasok at uuwing mag-aaal.,Hiwalay din ang pasok ng mga guro na pang-umaga at pang-hapon kaya may oras na makakapagpahinga at makapaghahanda sila ng mga lesson plan.,Kung 2 shift ang pasok sa Sta. Elena, 3 shift naman ang sa Manuel L. Quezon Elementary School sa Caloocan dahil sa dami ng mag-aaral at kakulangan ng classroom.,Nasa 4,259 estudyante ang maghahati-hati sa 32 classroom.,Pero may epekto rin umano ang pagkakaroon ng 3 shift ng paaralan sa mga guro.,""Wala pong reklamo iyan basta para sa mga bata, pero 'yon nga, medyo pagod sila dahil mayroon na tayong face-to-face [classes], mayroon pang asynchronous,"" sabi ng principal na si Moises Tamondong.,""Sana po ay madagdagan ang aming classrooms kasi malayong malayo po sa ideal na bilang ng mga bata ang classroom po namin,"" dagdag niya.,Sinegundahan naman ng Teachers' Dignity Coalition (TDC) ang pahayag ni Tamondong.,""Mas malakas ang impact nito sa mga mag-aaral kasi mababawasan 'yong class hours nila kasi kung 3 shifts ang isang school, ibig sabihin 4 hours na lang ang maximum oras ng pag-aaral nila, so nawalan sila sa ganoong punto,"" ani TDC Chairperson Benjo Basas.,""Sa mga guro naman natin, kung hindi maayos ang schedule na iyan, very likely ang mga teachers natin mago-overtime dahil nga 3 shifts iyan,"" ani Basas.,Ayon sa Department of Education (DepEd), may 91,000 kulang na classroom pero kumalahati na ito dahil sa blended learning.,Naglaan na rin ng pondo ang ahensiya para matugunan ang kakulangan ng classroom, sabi ni DepEd Spokesperson Michael Poa.,Magugunitang ipinag-utos ni DepEd Secretary at Vice President Sara Duterte na hanggang dulo ng Oktubre na lang maaaring ipatupad ang blended learning at kailangang mag-full face-to-face classes na ang mga paaralan pagdating ng Nobyembre.,Tinutukoy naman na ng DepEd ang ilang paaralang bibigyan ng exemption at papayagan pa ring makapag-distance o blended learning lagpas ng Nobyembre.",Aug 29 2022 01:48 PM,https://news.abs-cbn.com/news/08/29/22/shifting-ipinatutupad-sa-mga-eskuwelahan-dahil-sa-kakulangan-ng-classroom
Presyo ng bangus bumaba pero inaasahang sisipa sa mga susunod na araw,"Bumaba ang presyo ng bangus sa mga pamilihan sa Metro Manila, base sa pagbabantay ng Department of Agriculture (DA), pero inaasahang tataas ang presyo ng isda sa mga susunod na araw.,Base sa price monitoring ng DA, P170 na lang ang kada kilo ng bangus, mas mababa nang P5 kompara sa P175 noong nakaraang linggo.,Sa Mega Q Mart sa Quezon City, naglalaro sa P120 hanggang P170 ang presyo ng bangus kada kilo, depende sa laki.,Ayon sa tinderong si Lino Abarra, may mga nagbaba ng presyo ngayon dahil matumal ang bentahan.,Mabigat kasi umano sa bulsa ng mga suki ni Abarra ang presyp kaya pinili muna niyang maliliit na klase ng bangus ang ibenta.,""Maliit lang pero mura. Mahal 'pag malaki. Kasi ang maliit, puwede ibenta sa mga restaurant,"" ani Abarra.,Wala namang paggalaw sa presyo ng tilapia na nasa P120 kada kilo pati sa galunggong na P240 kada kilo.,Pero asahan umano ang pagtaas ng presyo ng isda dahil nababawasan ang huli tuwing malamig na panahon.,Salik din sa inaasahang taas-presyo ang big-time oil price hike na makakaapekto sa production cost ng mga mangingisda.,Muling nanawagan ang Pambansang Lakas ng Kilusang Mamamalakaya ng Pilipinas (Pamalakaya) na madaliin ng gobyerno ang pamamahagi ng fuel subsidy.,Base rin sa price monitoring ng DA, wala ring paggalaw sa mga susunod na bilihin:,
Baka - P360 hanggang P380 kada kilo,
Baboy - P255 hanggang P300 kada kilo,
Manok - P200 kada kilo,Sa asukal, hindi pa rin bumababa sa P100 ang kada kilo ng refined sugar habang P70 ang kada kilo ng brown sugar, ayon sa DA.",Aug 29 2022 04:17 PM,https://news.abs-cbn.com/business/08/29/22/presyo-ng-bangus-bumaba-sa-ilang-pamilihan
"Anne Curtis, naiyak dahil sa mister na si Erwan Heussaff","MAYNILA -- Hindi napigilan ni Anne Curtis ang maging emosyonal nang sabihing ang mister na si Erwan Heussaff ang bayani ng kanyang buhay,Nitong Lunes sa paggunita sa Araw ng mga Bayani, ibinahagi ni Curtis at maging ng iba pang kasamahang host sa pangtanghaliang programa ng ABS-CBN kung sino ang itinuturing nilang mga bayani. ,""Ako siguro ang hero ng buhay ko, like sisteret (Vice Ganda) kung may Ion (Perez) siya, ako naman may Erwan. He is my super hero, super dad, ganun 'yata talaga,"" ani Curtis na nagsimula nang maging emosyonal. ""He's really an everyday hero."",Ayon naman kay Vice, batid niya ang pakiramdam ni Curtis na may katuwang sa pagharap sa mundo. ,""It's very hard for you to juggle work and being a mom sa isang araw, sabay. Niloloko-loko ko lang ito pero ang hirap kaya nang ginagawa niya. Nanay, asawa, tapos kailangan niyang maging entertainer niyo. Pero dahil may Erwan siya na sasabihin, 'o sige na nga ako na muna ito, do your thing, magpaka-entertainer ka muna,' eh ang laking bagay nun,"" ani Vice na sinang-ayunan naman ni Curtis.,""Correct, that's why he is my everyday hero, forever and ever,"" ani Curtis.,Samantala, naging emosyonal din sina Kim Chiu, Jackie Gonzaga at Amy Perez sa pagbabahagi kung sino ang bayani ng kanilang buhay.,Ayon kay Chiu, ang kanyang kapatid na si Lakam ang itinuuturing niyang bayani dahil pinapadali nito ang kanyang buhay.,""Hero ko siyempre ang ate ko, alam naman natin 'yon. Naiiyak na naman, bakit ganun nakakaiyak? Kasi pinapadali niya ang buhay ko. Si Ate Lakam kasi lahat ginagawa na niya. ... Siya talaga laging nandiyan. Lahat kaming magkakapatid hero namin siya. Wala man siyang asawa, wala man siyang anak, kami 'yung naging family niya,"" ani Chiu.,Ang mga magulang naman niya ang mga bayani sa buhay ni Gonzaga na aniya ay laging nandiyan para sa kanya.,""Hero ko ay parents din kasi sila ang handang sumaklolo sa akin,"" ani Gonzaga.,Hindi rin napigil ni Perez ang maiyak sa pag-amin na miss na niya ang mister, ang itinuturing niyang bayani ng kanyang buhay, na ngayon ay nasa Amerika.,""First time na nagkalayo kami ng ganito katagal ng tatlong linggo dahil nasa America siya ngayon. Dahil 'yung father niya ay kailangan niyang asikasuhin. Alam mo 'yung doon mo pala mare-realize ang kahalagahan ng isang tao kapag wala siya. Lalo na kung nasanay ka na 16 years, magkasama kayo, halos magkapalitan na kayo ng mukha, hindi ba? Tapos ang hirap matulog na mag-isa na pala, doon ko na-realize. Talagang herong-hero ko ang asawa ko sobra kong na appreciate ang things na ginagawa niya sa bahay,"" ani Perez.",Aug 30 2022 01:52 PM,https://news.abs-cbn.com/entertainment/08/30/22/anne-naiyak-dahil-sa-mister-na-si-erwan-heussaff
6 K-pop acts bibisita sa Pilipinas sa Oktubre para sa Popstival 2022,,Aug 29 2022 08:21 PM,https://news.abs-cbn.com/video/entertainment/08/29/22/6-k-pop-acts-bibisita-sa-oktubre-para-sa-popstival-2022
Lalaki napatay ang sariling anak matapos ang alitan dahil sa dumi ng aso,"Nauwi sa pananaksak at pagpatay ng ama sa sariling anak ang alitan dahil sa dumi ng kanilang alagang aso sa Barangay Sta Rita, Olongapo City, Biyernes ng hapon.,Ayon kay Police Captain George Francis Molina ng Police Station 5 ng Olongapo City Police, sinita ng suspek ang kaniyang anak dahil sa madalas na pagdumi ng alagang aso sa kaniyang kuwarto.,""So, ito pong biktima po natin, hindi po siya nakibo kasi galit kagad yung tatay itong suspect natin, agad pong sinuntok 'yung asawa ng biktima, 'di bale manugang. Nung asawa po ng biktima.... ginawa nitong biktima natin, inawat niya yung tatay niya,"" dagdag ni Molina.,Pero sa pag-awat ng 35 anyos na biktima na kinilalang si Ronwaldo San Pedro, hindi nito inakala na may dalang kutsilyo ang 63 anyos na amang si Herminigildo San Pedro.,""Inundayan na po niya ng saksak itong biktima natin itong anak, unang inundayan niya ito sa braso so sinasangga, itong biktima natin hindi talaga lumalaban sa tatay, so kaya napansin namin itong pagiimbestiga namin marami siyang tama sa braso talagang sinasangga lang niya yung mga saksak sa kanya ng tatay niya,"" dagdag pa ni Molina.,Humingi ng saklolo sa mga kapitbahay ang kinakasama ng biktima, at sa pagresponde ng mga pulis, dinatnan pa sa crime scene ang ama, na kusa namang sumama sa kanila.,Ang suspek na rin umano ang kusang nagsuko ng kitchen knife na kaniyang ginamit sa pagsaksak sa anak.,Nagtamo ng mga sugat sa braso, leeg at kamay ang biktima na siya nitong ikinamatay.,Desidido ang iba pang kaanak ng biktima na kasuhan ng parricide ang suspek.",Aug 29 2022 05:51 PM,https://news.abs-cbn.com/news/08/29/22/lalaki-napatay-ang-sariling-anak-dahil-sa-dumi-ng-aso
"COVID-19 cases sa bansa, bumababa maliban sa Mindanao: DOH",,Aug 29 2022 08:25 PM,https://news.abs-cbn.com/video/news/08/29/22/covid-19-cases-bumababa-maliban-sa-mindanao-doh
Ayuda hatid sa mga magsasakang apektado ng 'Florita' sa Cagayan,,Aug 29 2022 08:30 PM,https://news.abs-cbn.com/video/news/08/29/22/ayuda-hatid-sa-mga-magsasaka-sa-cagayan
KILALANIN: Batang Fil-AM na markado ang husay sa mundo ng chess,,Aug 29 2022 08:32 PM,https://news.abs-cbn.com/video/overseas/08/29/22/batang-fil-am-markado-ang-husay-sa-mundo-ng-chess
"5 vlogger, influencer inireklamo kaugnay sa pagsira ng pera",,Aug 29 2022 08:38 PM,https://news.abs-cbn.com/video/news/08/29/22/5-vlogger-influencer-inireklamo-sa-pagsira-ng-pera
"Canadian, natangayan umano ng P13 milyon ng Pilipinang nakilala sa Facebook","
Nahaharap sa kasong estafa ang isang ginang matapos umano niyang huthutan ng nasa P13 milyon ang isang lalaking Canadian na nakilala niya sa Facebook.,Naaresto noong Linggo ng hapon sa entrapment operation sa Sta. Cruz, Laguna ang 33-anyos na suspek, na taga-Calamba City.,Inaresto ang suspek dahil sa reklamo ni Bruce Thomas Marshall, isang 65-anyos na Canadian na dumating sa Pilipinas noong Agosto 11.,Ayon sa banyaga, nakilala niya sa Facebook ang suspek at nakumbinsi siya nitong magpadala ng perang umabot sa higit P13 milyon mula noong 2019.,Ipagpapagawa umano ng ginang ng townhouse ang pera ng biktima para sa plano nitong paninirahan na sa Pilipinas.,Subalit noong magkita ang 2, walang maipakitang townhouse ang suspek at mula noon ay nagtago na ito.,Muling kinontak ng suspek ang biktima sa Messenger at humingi pa ng P350, 000 para umano makapagpagawa ito ng mini grocery upang magkaroon siya ng hanapbuhay at makabayad sa dayuhan.,Doon na nagsumbong sa pulisya ang biktima at isinagawa ang entrapment operation sa bayan ng Sta. Cruz.,Patuloy ang imbestigasyon ng mga awtoridad para malaman kung may ibang kasabwat ang suspek sa panloloko umano sa dayhuan.",Aug 30 2022 01:29 PM,https://news.abs-cbn.com/news/08/30/22/banyaga-natangayan-umano-ng-p13-m-ng-pinay
Gasolinahang nagtitinda ng murang gasolina dinagsa,,Aug 30 2022 06:27 AM,https://news.abs-cbn.com/video/business/08/30/22/gasolinahang-nagtitinda-ng-murang-gasolina-dinagsa
"Buto ng pinakamalaking sperm whale na nakita sa PH, itatampok sa Davao museum",,Aug 29 2022 08:40 PM,https://news.abs-cbn.com/video/life/08/29/22/buto-ng-sperm-whale-na-nakita-sa-ph-itatampok-sa-davao-museum
"Trail sa Mt. Apo, inihanda na sa muling pagbubukas matapos ang off season","Nakatakdang buksan muli ang mga trail sa Mount Apo para sa mga climbers ngayong Setyembre 1 matapos ang tatlong buwang off season.,Bago ang muling pagbubukas, nagsagawa ng assessment climb ang investment promotions and tourism office sa bayan ng Sta. Cruz sa Davao del Sur noong Miyerkoles hanggang Biyernes.,Bahagi ito ng paghahanda upang masiguro na magiging maayos ang pagbabalik ng trekking activities sa pinakamataas na bundok sa bansa.,Ayon sa Sta. Cruz tourism office, kabilang sa kanilang ginawang hakbang noong off season ang paglagay ng maayos na daanan papunta sa campsite toilet, paglilinis ng campsites at summit, pag-aayos ng watersource, at biodiversity monitoring.,Ipinatupad na rin ang biosecurity measures para iwas sa African Swine Fever lalo't maraming wildlife species sa nasabing bundok.,Simula noong nakaraang taon, ipinatutupad ang off-season sa Mount Apo mula Hunyo hanggang katapusan ng Agosto para sa rehabilitasyon ng kilalang icon at ipinagmamalaki ng bansa.,Isa lamang ang Sta. Cruz trail sa mga trails ng Davao del Sur at Cotabato province papunta sa summit ng Mount Apo.",Aug 29 2022 07:49 PM,https://news.abs-cbn.com/news/08/29/22/trail-sa-mt-apo-inihanda-na-sa-muling-pagbubukas
Panukalang mandatory SIM card registration muling inihain sa Kamara,,Aug 29 2022 08:54 PM,https://news.abs-cbn.com/video/news/08/29/22/panukalang-mandatory-sim-card-registration-muling-inihain-sa-kamara
Pamamahagi ng educational aid posibleng gawing araw-araw sa ilang rehiyon,,Aug 29 2022 08:17 PM,https://news.abs-cbn.com/video/news/08/29/22/pamamahagi-ng-educ-aid-posibleng-gawing-araw-araw-sa-ilang-rehiyon
Paggunita sa National Heroes Day pinangunahan ni Marcos sa LNMB,,Aug 29 2022 08:51 PM,https://news.abs-cbn.com/video/news/08/29/22/paggunita-sa-national-heroes-day-pinangunahan-ni-marcos
"Seth Fedelin, umiiwas na makumpara kay Daniel Padilla","MAYNILA -- Isang karangalan para kay Seth Fedelin ang bansag sa kanya ng ilan bilang Daniel Padilla Jr..,Pero pag-amin ni Fedelin, apektado rin siya sa ilan na nagsasabing sadya niyang ginagaya si Padilla.,""Happy po ako dahil nako-compliment ako na maganda. Pero 'yung iba, medyo naaano ako na pati raw 'yung, 'yung ini-specific nila na ginagaya ko daw,"" pauna ni Fedelin sa pinakabagong vlog ng batikang showbiz reporter na si Ogie Diaz.,Pag-amin ni Fedelin, may mga bagay siyang iniiwasan para 'di maikumpara kay Padilla.,""Ako po sa lahat ng mall shows ko iniiwasan ko talagang kumanta ng kanta ni Kuya DJ. Opo, sinasadya ko po,"" ani Fedelin.,""Alam ko sa sarili ko na hindi ko ginagaya. Kapag nasa loob ako ng bahay at kapag nag-vlog ako eh ito ako, kapag nakausap ako ng mga tao ito ako, hindi ko ginagaya,"" dgdag ni Fedelin.,""Kapag napapanood niyo po si Kuya DJ at tumayo siya sa harapan niyo, napaka-manly niya po tingnan at ako po ay hindi po ako ganun. Kapag tumayo po ako sa harapan niyo, mukha akong totoy. Kapag nagsalita ako, kapag nakipagkulitan ako sa inyo ay mukha akong totoy, mukha lang akong lumaki sa kanal. Pero ang dami nilang sinasabi,"" ani Fedelin.,Paglilinaw ni Fedelin, inis ang nararamdaman niya sa mga nagsasabing ginagaya niya si Padilla.,""Hindi ako nahe-hurt, naiinis. Hindi ako nasa-sad, pero naiinis ako. Kasi ang dami nilang sinasabi. Kasalanan ko po ba na nakikita niyo po sa akin? Siguro po, hindi ko po kasalanan, hindi ba po? Maraming salamat po sa ibang nakaka-appreciate, maraming salamat sa nagko-compliment. Kaya minsan kapag may nagsasabi sa akin na 'para kang si ano' minsan napapaisip ka na good ba ito o bad?"" aniya.,Giit ni Fedelin, wala siyang intensiyon na gayahin si Padilla at ipinapakita lang niya kung sino siya.,""Siguro ang gagayahin ko lang po kay Kuya DJ, magiging honest po ako, siguro 'yung na-achieve niya. 'Yung blockbuster sa sinehan, 'yung movie nila na 'The Hows of Us,' siguro gusto ko maging ganun. Gusto ko makagawa rin ng ganun. 'Yun lang po ang gagayahin ko. Kasi hindi naman natin maitatanggi na si Kuya DJ ay iba po siya, napakalayo niya sa akin. Siguro 10 kaban pa ng bigas, siguro nga 20 pa o 100 pa nga. Alam ko po 'yon sa sarili ko,"" ani Fedelin.,""At hindi po ako magiging Daniel. At hindi ko po mapapalitan si Daniel. Ang gusto ko, kapag nakita ako ng mga tao sa labas, minsan po nakakarinig ako 'uy di ba 'yan 'yung partner ni ano?' Minsan po naiisip ko na balang araw masasabi po 'uy si Seth 'yan,"" dagdag ni Fedelin.,Ayon kay Fedelin, nakilala niya si Padilla dahil na rin sa pareho nilang mga kaibigan tulad ng aktor na si Joshua Garcia.,""Nakasama ko rin si Kuya DJ. At ito po para rin sa inyo, hindi ko po hinangad na o dinrive 'yung sarili kong pumasok sa grupo, hindi po ako ganoon. Kasi may [naririnig] ako, 'si Seth o dumidikit kay DJ.' Bawal kong dikitan? Bawal ko man lang ba kausapin at batiin? Gumalang na ako, 'Kuya DJ kamusta po?' Bawal po ba ako gumanun, hindi ba? 'Di ko po kasi ugali 'yung isisiksik. Saka ito po ah, plano ko lang po talaga ay galingan ko lang sa trabaho ko at laging maging mabait,"" ani Fedelin.,Sa panayam, binalikan din ni Fedelin kung paano siya nagsimulang makapasok sa industriya sa pamamagitan nang pag-awdisyon sa ""Star Hunt"" noong 2018.,Ayon kay Fedelin higit isang araw ang ginugol niya sa awdisyon, taliwas aniya sa sinasabi ng iba na mayroong tumulong sa kanya o backer para makapasok sa industriya.,""Doon ako napipikon dahil lahat po ng mayroon ako ngayon ay pinaghirapan ay pinaghirapan ko po. Twenty seven hours, 28 hours akong nag-audition. Seven months akong naghintay ng call back po. Walang tumulong sa akin,"" ani Fedelin.,Matapos naman maging housemate ng ""Pinoy Big Brother"" at makalabas ng Bahay ni Kuya, naging bahagi si Fedelin ng ""Kadenang Ginto"" kung saan ipinarehas siya sa aktres na si Andrea Brillantes.,Sa vlog, iginiit din ni Fedelin na maayos ang samahan nila ni Brillantes bilang magkatrabaho sa musical series na ""Lyric and Beat."" ,""Sa 'Lyric and Beat' sa lahat ng trabaho namin ay professional kami dahil 'yun naman ang kailangan. Dahil nga sabi ko sa inyo guys empleyado kami. Kung iisipin namin 'yung mga ganyan-ganyan eh 'di wala akong sinahod,"" ani Fedelin.,Sa ngayon, bagama't priyoridad niya ang pamilya, sinabi ni Fedelin na hindi niya sinasarado ang sarili sa bagong pag-ibig.,""Hindi ko isasantabi. Balanse lang. Ako ang tao na okay lang kahit mayroon akong ano. Single o hindi,"" ani Seth na iginiit na masaya ang kanyang puso dahil sa dami ng kanyang inspirasyon.,""Pero 'yon open ako. Single tayo. It means din na open ako na malay mo ma-in love tayo, hindi ba? Bukas naman ito eh, hindi ko naman sinasara ito eh. Kasi sa pagmamahal ay given ang masaktan,"" ani Fedelin na inaming ilang buwan lang ang nakalipas nang siya ay huling masaktan.,""Kailan ba 'yon? August, July, May, April o nakaraan lang pala, ang bilis ng panahon. ... Tumindig naman in the end kailangan pa rin natin maging lalaki. Kahit nasaktan kayo guys, 'yung mga lalaki diyan, maging lalaki tayo. Gusto ko lang din itong sabihin na kahit anong mangyari, 'wag kang magsasalita nang masama sa nanakit sa iyo, 'yun ang tunay na lalaki. Ang tunay na lalaki hindi madada, tandaan mo 'yan. At yun ang ginawa ko, charot! 'Yun ang ginawa ko, huwag tayong madada,"" ani Fedelin.,Ayon kay Fedelin, ayos lang ang masaktan dahil marami ka namang matututunan.",Aug 31 2022 02:49 PM,https://news.abs-cbn.com/entertainment/08/31/22/seth-fedelin-umiiwas-na-makumpara-kay-daniel-padilla
"MMDA, mga lungsod susunod sa utos na tigil muna ang no-contact apprehension","MAYNILA (,) - Tiniyak ngayong Miyerkoles ng Metropolitan Manila Development Authority (MMDA) at ilang local government unit (LGU) sa Kamaynilaan na susundin nila ang utos ng Korte Suprema na pansamantalang itigil ang pagpapatupad ng no-contact apprehension policy (NCAP).,Ito'y matapos maglabas nitong Martes ang korte ng temporary restraining order (TRO) laban sa polisiya, na inireklamo ng ilang transport group.,Ayon sa MMDA, simula alas-5:30 ng hapon noong Martes ay sinuspende na nila ang pagpapatupad sa NCAP.,Pero nagpahayag din ang ahensiya ng planong iapela ang TRO.,""Hihingi po tayo ng legal advice natin sa Solicitor General tungkol sa usapin na ito. Pero tulad ng sabi ko, nirerespeto natin ang TRO ng SC (Supreme Court) at susundin natin to,"" ani Crisanto Saruca, direktor sa MMDA.,Sa kabila ng suspensiyon, abala pa rin ngayong Miyerkoles sa MMDA Metrobase ang mga tauhan ng ahensiya sa pagmo-monitor ng mga CCTV camera na kalat sa mga pangunahing lansangan.,Inililista rin muna nila ang traffic violation kahit na hindi muna papadalhan ng traffic violation ticket ang mga motorista.,Plano umano ng MMDA na i-adjust ang deployment ng mga tauhan para mapunan ang mga lugar na hindi mababantayan ng NCAP.,""'Yong traffic enforcers natin, patuloy na manghuhuli through physical apprehension,"" sabi ni Saruca.,""Mag-a-adjust po tayo ng deployment ng ating mga traffic enforcers para ma-cover ang traffic management na affected ng suspension ng NCAP,"" dagdag niya.,Balik na sa pisikal na panghuhuli ng traffic violations ang mga enforcer ng mga LGU, na lahat ay nagpahayag ng pagsunod sa NCAP TRO.,Magdadagdag umano ng traffic enforcers ang Maynila.,Nag-deploy na rin ang Valenzuela City ng dagdag na traffic enforcer para magbantay at magmando sa kalye.,Umapela rin ang Valenzuela LGU sa mga motorista na sumunod habang mahigpit pa ring ipatutupad ng mga enforcer ang batas-trapiko.,Nirerespeto rin ng Parañaque ang NCAP TRO kaya tigil na rin sila sa pagpapatupad nito.,Nilinaw naman ng Muntinlupa LGU na hindi talaga nila nasimulang ipatupad ang NCAP.,Sa datos ng MMDA, mula Enero hanggang Agosto, aabot na sa higit 100,000 ang kanilang huli sa pamamagitan ng NCAP.,
 ",Aug 31 2022 04:18 PM,https://news.abs-cbn.com/news/08/31/22/mmda-ilang-lgu-susunod-sa-pagpapatigil-ng-ncap
Cebu City inalis ang mask mandate; DOH di umano nakonsulta,"MAYNILA - Naglabas ng kautusan ang siyudad ng Cebu City na gawing opsyonal ang pagsusuot ng face mask sa kanilang lungsod. ,Sa utos na inilabas nitong Miyerkoles, non-obligatory na ang pagsusuot ng face mask sa mga open space, habang binibigyan ng discretion ang mga establisimyento kung dapat bang magsuot nito sa kanilang mga pasilidad.,Pero kailangan pa rin umanong magsuot ng face mask sa mga ospital. ,Paliwanag ni Cebu City Mayor Michael Rama sa executive order, nababawasan na ang malulubhang banta kontra COVID-19 at napatunayang epektibo ang pagbabakuna sa pagkontrol ng pagkalat ng sakit. ,Sa EO, ipinunto rin ni Rama na nagiging magastos ang pagsusuot ng face mask. ,""The long and mandatory wearing of face mask had affected the person as a biopsychosocial and spiritual being,"" aniya. ,Pero bagay ito na kinontra ng Department of Health, na nagsabing hindi sila nakonsulta sa pasya ng city government. ,Sa isang media briefing, iginiit ni DOH officer-in-charge Maria Rosario Vergeire na hindi puwedeng magsarili ang siyudad sa pagpapatupad ng nasabing polisiya. ,“It can’t be an island across all islands. Hindi pwede na may isang lugar sa ating bansa na nagpapatupad ng kanilang protocol, samantalang the rest of the country are implemeting the other side from the protocols, or magkaiba,” aniya. ,Dahil lumuwag na ang restrictions, mas madadagdagan ang pangambang tumaas muli ang kaso ng COVID-19 hindi lang sa mga residente kung 'di maging sa mga bibisita ng bansa. ,“Sana iproseso natin. Let us do this with a one-nation approach na hindi po tayo magkakaniya-kaniya. Let us try to follow our protocols right now. We will further study after this kung maari na, kapag nakita natin na nakapagbigay na tayo ng adequate protection to our population through our vaccinations,"" ani Vergeire. ",Aug 31 2022 05:10 PM,https://news.abs-cbn.com/news/08/31/22/cebu-city-inalis-ang-mask-mandate-doh-di-nakonsulta
Winning Moment: Paano magmumukhang bago ang lumang Christmas decors?,,Aug 31 2022 08:47 PM,https://news.abs-cbn.com/video/life/08/31/22/paano-magmumukhang-bago-ang-lumang-christmas-decors
Gilas Pilipinas panalo vs Saudi Arabia sa FIBA World Cup Qualifiers,,Aug 30 2022 08:57 PM,https://news.abs-cbn.com/video/sports/08/30/22/gilas-pilipinas-panalo-vs-saudi-arabia
Children's rights advocate kabilang sa 2022 Ramon Magsaysay awardees,,Aug 31 2022 09:03 PM,https://news.abs-cbn.com/video/news/08/31/22/childrens-rights-advocate-kasama-sa-2022-ramon-magsaysay-awardees
Sapat na bilang ng mga guro pinatitiyak ng DepEd,"Naglabas ang Department of Education (DepEd) ng memorandum na magsisilbing gabay sa hiring o pagkuha ng mga guro sa mga pampublikong paaralan.,Sa ilalim ng Memorandum No. 76 na isinapubliko Martes ng gabi, pinatitiyak ng DepEd sa mga schools division office na may sapat na bilang ng mga guro sa mga paaralan.,Dapat sa araw na ito, Agosto 31, ay mapunan na ang mga kulang na posisyon ng mga guro, ayon sa DepEd.,Nagpaalala rin ang kagawaran na sa pagpili ng mga guro, dapat alinsunod ito sa mga prinsipyo ng ""merit, fitness, competence, equal opportunity, transparency at accountability,"" ayon sa memorandum.,Bilang isang non-partisan organization, maaari umanong tumanggap ang DepEd ng endorsements mula kanino man, pero hindi ito mangangahulugang mabibigyan sila ng prayoridad dahil dapat ""merit-based"" ang hiring process.,Naglabas din ng hiwalay na memorandum ang DepEd ukol sa computation ng proportional vacation pay ng mga guro para sa School Year 2021-2022.,Noong nakaraang linggo nag-umpisa ang School Year 2022-2023, kung saan maraming paaralan ang nagpatupad ng face-to-face classes kahit sa Nobyembre pa ang implementation nito.,Ilan sa mga nakitang hamon sa unang linggo ng klase ang kakulangan sa mga silid-aralan, upuan at guro sa ilang paaralan.",Aug 31 2022 03:39 PM,https://news.abs-cbn.com/news/08/31/22/sapat-na-bilang-ng-mga-guro-pinatitiyak-ng-deped
"State of calamity at state of emergency idineklara sa bayan ng Masantol, Pampanga dahil sa tindi ng pagbaha","Suspendido ang pasok ng mga esutdyante epektibo Miyerkoles ng hapon sa buong bayan ng Masantol sa Pampanga.,Ito ang inanunsyo ni Masantol Mayor Tonton Bustos ngayong araw para maalalayan ang ligtas na pag-uwi ng mga guro at estudyante lalot nagsisimula nang makaranas na ng pag-ulan sa malaking bahagi ng Pampanga.,""Tayo po ay nagdeclare ng suspension of classes para sa mga afternoon class ngayong araw kahit kaninang umaga po walang masyadong ulan, hanggang mga 7 a.m., mga 7:30 a.m. ambon ambon lang kasi so nakapasok na mga kabataan, yung mga mag-aaral, pero bumuhos po ang ulan kaninang 8 a.m. hanggang 9:30 na may kasamang pagkulog at pagkidlat,"" ani Bustos.,Kahapon pa idineklara ang state of calamity at state of emergency sa buong bayan dahil sa tindi ng pagbaha. ,""As the chief executive of the local government of municipality of Masantol, I have asked our municipal engineers, I have asked our MDRRMO, and the members of the local finance committee to immediately implement the allocated funds for the barangay drainage system and pathways to augment our people and alleviate the suffering because of severe flooding,"" aniya. ,""It is on these premises that honorable vice mayor, and members of the Sangguniang Bayan that I humbly come before today to consider the declaration the state of calamity in our municipality to immediately address these present concern,"" dagdag ni Bustos.,Sa ngayon nasa 19 sa 26 barangay sa bayan ng Masantol ang apektado ng pagbaha. Pinakamataas ang baha na nasa 1-2.5 talampakan ang taas sa Barangay San Isidro Matua at Sta. Lucia Paguiaba.,Sa tala ng Pampanga Provincial Disaster Risk Reduction and Management Office, nasa 30 barangay na Masantol at Macabebe ang binaha.",Aug 31 2022 06:16 PM,https://news.abs-cbn.com/news/08/31/22/state-of-calamity-at-state-of-emergency-idineklara-sa-masantol-pampanga-dahil-sa-pagbaha
"Bentahan ng parol sa Pampanga, bahagyang sumisigla sa pagpasok ng 'ber months'","Mula pa Nueva Ecija si Lani Caguingin at mga kasama, pero bumaba sa lungsod ng San Fernando sa Pampanga para makakita at makapili ng parol na iuuwi sa bahay.,Nagsulputan na kasi ang puwesto ng mga nagtitinda ng parol sa kahabaan ng Jose Abad Santos Avenue Road sa Barangay Dolores.,""Maganda, magaganda compared sa ibang nagtitinda ng parol, tsaka quality naman,"" ani Caguingin.,Si Lyn Caballero na taga-bayan ng Sasmuan, Pampanga, kahit gipit sa budget, nagtabi ng kaunti para makabili ng bagong parol.,""Importante ang mga parol, sila ang nagpapaalala sa atin na maging masaya sa Pasko,"" aniya.,Ayon sa ilang lantern makers, bahagyang nagtaas ang presyo ng parol ng P300 hanggang P500 ngayong taon.,Ang Capiz Lanterns, nasa P1,200 hanggang P4,500 ang presyo depende sa laki. Ang metal-framed lanterns naman, naglalaro rin sa P1,500 hanggang P4,000 ang presyo.,Ang metal towers, na may disenyong Christmas tree o Eiffel Tower, nasa P4,000 hanggang P5,000 ang halaga.,Ang mga metal-framed plastic lanterns naman, nasa P2,800 ang 30 inches na laki.,“Kasi sa pagbili natin sa gasolina tumaas din po tapos sa deliver pati materyales, lahat po ng materials tumaas, kahit bumbilya, wire, lahat nagtaasan,"" paliwanag ng lantern maker na si Rodel Reyes.,Dalawang taon ding umaray ang mga lantern makers dahil sa tumal ng benta na dala ng pandemya kaya ngayong taon, umaasa silang makakabawi na.,""Kasi nung nakaraan pandemic eh, siguro ngayon makakabawi na yung mga nagpaparol kasi last year talaga nung pandemic talagang wala nalugi ang lahat eh, halos hindi nabenta yung iba, dahil pandemic nga sa takot ng mga tao ayaw magsilabas ng bahay,"" ani Jason Cedeño, isa ring lantern maker.,""Babawi na po kasi ramdaman na talaga ng bawat isa ang kapaskuhan ngayon dahil nung nakaraang taon talaga pandemic, malungkot kaya sa ngayon siguro kahit kami umaasa rin na maging masaya itong taon na ito,"" dagdag pa niya.,Kumukutikutitap, kumikindatkindat, hindi nga makukumpleto ang ningning ng Pasko kung walang liwanag ng pag-asa na nagmumula sa kislap ng mga parol mula sa Pampanga, ang tinaguriang ""Christmas capital of the Philippines"". ",Aug 31 2022 11:00 PM,https://news.abs-cbn.com/business/08/31/22/bentahan-ng-parol-sa-pampanga-bahagyang-sumisigla
Ilang bigating celebs kasamang rumampa sa paglunsad ng 'Vogue Philippines',,Sep 01 2022 08:13 PM,https://news.abs-cbn.com/video/entertainment/09/01/22/ilang-bigating-celebs-rumampa-sa-paglunsad-ng-vogue-philippines
Memes tampok si Jose Mari Chan naglipana bago ang 'ber' months,,Aug 31 2022 08:56 PM,https://news.abs-cbn.com/video/news/08/31/22/memes-tampok-si-jose-mari-chan-naglipana-bago-ang-ber-months
"Mga nasunugan sa Maynila, Pasay hinatiran ng tulong",,Aug 31 2022 09:10 PM,https://news.abs-cbn.com/video/news/08/31/22/tulong-handog-sa-mga-nasunugan-sa-maynila-pasay
"Umano'y hindi naipaalam na pagtatayo ng gusali ng MMDA sa Pasig, inusisa","Inusisa ngayong Miyerkoles ni Pasig City Rep. Roman Romulo ang aniya'y hindi naipaalam na pagtatayo ng gusali ng Metropolitan Manila Development Authority (MMDA) sa kanilang lungsod.,Ayon kay Romulo, dapat sana ay ipinapaalam ng MMDA sa mga kongresista ang mga proyekto nito sa kanilang distrito para may maisasagot din sila sa aniya'y mga nagtatanong na constituents.,Binigay halimbawa ni Romulo ang pagtatayo ng mahabang pader na tumakip aniya sa view ng Pasig River at ang malaking gusali na nadiskubreng pag-aari pala ng MMDA.,“Kailangan naman po ay abisuhan n'yo kami. Kortesiya lang 'yan na kung ano 'yung hiningi n'yong budget dito, alam naman namin kung papaano n'yo ginagastos,"" sabi ni Romulo.,""Sa totoo lang po, maraming nagtatanong sa akin, bigla na lang may lumitaw do'n na MMDA building sa lungsod namin, sa subdivision pa po."",Sagot ni Dir. Michael Gison ng MMDA, 55 taon na kasi ang gusali ng MMDA sa Orense at napapanahon na para magkaroon sila ng bagong gusali.,""'Yung MMDA building po namin is a building, tinayo po 'yan kasi 'yung aming building sa Orense eh dilapidated na po. And it’s a 55-year-old building. And it’s high time for us to have a new building in our property don po sa Julio Vargas,"" sabi niya. ,""So we decided to have an engagement sa private sector to come up with a building. It’s a PPP partnership with Robinson Land."",Sabi ni Romulo, lalong mas dapat na ipinapaalam ng MMDA sa mga kinauukulang kongresista ang ganitong mga proyekto lalo’t sila ang nag-aapruba ng budget ng ahensiya taon-taon.,Hiniling ni Romulo na maisumite sa komite ng kongreso ang kontratang pinasok ng MMDA sa pribadong sektor para dito.,Humingi naman ng paumanhin ang MMDA sa naging pagkukulang nila na masabihan ang mga kongresista.",Aug 31 2022 10:11 PM,https://news.abs-cbn.com/news/08/31/22/umanoy-hindi-naipaalam-na-pagtatayo-ng-mmda-bldg-sa-pasig-inusisa
"Mga substandard na LPG tank, bawal na sa ilalim ng batas",,Sep 01 2022 08:19 PM,https://news.abs-cbn.com/video/business/09/01/22/mga-substandard-na-lpg-tank-bawal-na-sa-ilalim-ng-batas
Malubhang COVID symptoms nakikita rin sa mga bakunado: DOH,,Sep 01 2022 08:23 PM,https://news.abs-cbn.com/video/news/09/01/22/mga-bakunado-nakikitaan-din-ng-malubhang-covid-symptoms
Dahil sa kulto? Lola patay matapos umanong sunugin ng pamilya sa Misamis Or.,"Patay ang isang 84 anyos na babae matapos umanong ihagis sa apoy ng kaniyang mga anak at apo sa Balingasag, Misamis Oriental, sabi ngayong Martes ng lokal na pulisya.,Ayon sa imbestigasyon ng Balingasag police, 11 kamag-anak ni Teofila Camungay ang itinuturing na suspek sa krimeng nangyari noong Biyernes sa Barangay Baliwagan.,Apat sa mga suspek ay anak ng biktima, lima ay mga apo nito, habang isa ay live-in partner ng anak at kapatid nito.,Ayon kay Maj. Teodoro de Oro, kasapi ng isang pinaghihinalaang kulto ang mga suspek at biktima, at may kinalaman umano sa grupo ang pagsunog sa biktima.,""Sabi ng suspek, matindi daw ang kanilang pagtampo sa biktima dahil siya umano ang dahilan ng kanilang paghihirap sa buhay. Tutol rin ang biktima na kilalaning lider ng grupo ang isa sa kaniyang mga apo,"" ani De Oro.,Nahatid pa ng mga kapitbahay sa ospital sa Cagayan de Oro ang biktima pero binawian din ng buhay dahil sa mga tinamong third-degree burn.,Naaresto na ng mga awtoridad ang 7 suspek habang 4 ang hinahanap pa.,""Kahit dito sa loob ng selda sa police station, sumasayaw at may pinagsasabing hindi maiintindihan na mga salita ang mga nahuling suspek,"" ani De Oro.,Sasampahan ng kasong parricide ang mga suspek.,Iimbestigahan at babantayan din ng pulisya ang nasabing grupo at mga miyembro nito.",Aug 30 2022 02:58 PM,https://news.abs-cbn.com/news/08/30/22/lola-patay-matapos-umanong-sunugin-ng-pamilya
PANOORIN: Sanggol di mapigilan ang pagtawa habang binibinyagan,"Hindi mapigil ang pagtawa ni Baby Xyrel Gray habang kaharap ang pari sa araw ng kaniyang binyag noong Linggo, Agosto 28, sa Cebu City.,Kwento ng nanay ng sanggol na si Chinee, namangha sila sa kakaibang saya ni baby sa baptism nito sa St. Therese Church.,“Akala ko maiinis siya o kaya aantukin kasi four months pa lang siya pero di ko inakalang grabe ang kaniyang pagtawa,” ani Chinee.,Magmula na naipost sa social media ang video, nasa 1.7 million views na ang good vibes ni baby Xyrel.",Sep 02 2022 04:17 AM,https://news.abs-cbn.com/life/09/02/22/panoorin-sanggol-na-binibinyagan-di-mapigilan-ang-tawa
2 centenarian sa Eastern Samar nakatanggap ng cash incentives,"Dalawang centenarian ang nakatanggap ng P50,000 cash incentives mula sa LGU ng Borongan City, Eastern Samar.,Ang dalawang centenarian ay sina Antonio Padro at Salvacion Labutap na parehas ipinanganak noong 1922.,Una na rin tumanggap ng P50,000 cash incentives si Padro at Labutap mula sa provincial government ng Eastern Samar.,Ang nasabing cash incentives ay tulong-pinansiyal sa mga residente na ang edad ay aabot sa 100-anyos. ,Nakatakda ring makatanggap ang mga centenarian ng P100,000 mula sa Department of Social Welfare and Development.",Sep 02 2022 05:25 AM,https://news.abs-cbn.com/life/09/02/22/2-centenarian-sa-eastern-samar-binigyan-ng-cash-incentive
Lalaking nagtangka umano manguha ng bata sa QC tiklo,,Sep 02 2022 06:30 AM,https://news.abs-cbn.com/video/news/09/02/22/lalaking-nagtangka-umano-manguha-ng-bata-sa-qc-tiklo
"Presyo ng mga pambaon sa eskwela, taas-presyo din",,Sep 02 2022 06:44 AM,https://news.abs-cbn.com/video/business/09/02/22/presyo-ng-mga-pambaon-sa-eskwela-taas-presyo-din
3 'spidermen' huli sa pagsasabong umano ng mga gagamba sa Negros Oriental,"Arestado nitong Linggo sa Bais City, Negros Oriental ang tatlong lalaking dawit umano sa spider fighting o pagsasabong ng mga gagamba.,Pawang mga residente ng Barangay San Isidro ang tatlong binansagang ""spidermen,"" na madalas umanong magdulot ng gulo sa kanilang lugar dahil sa mga spider fight, sabi ng pulisya.,Nakatanggap ng ulat mula sa concerned citizen ang mga awtoridad tungkol sa spider fight kaya nagsagawa sila ng raid, ani Master Sgt. Oliver Mananquil.,""Others watching the fight immediately dispersed when they sensed a raid,"" ani Mananquil.,Ginamit ng pulisya ang mga nakuhang patay na gagamba bilang ebidensiya laban sa mga suspek, na kakasuhan ng illegal gambling.",Aug 29 2022 02:23 PM,https://news.abs-cbn.com/classified-odd/08/29/22/3-dawit-umano-sa-spider-fighting-sa-negros-or-timbog
"Lalaking umabuso umano sa 4 guro, nanghalay din ng 2 estudyante sa CamSur","Positibong kinilala ng apat na public elementary school teachers ang lalaking wanted sa bayan ng Sagñay, Camarines Sur, ang siya rin umanong nagnakaw at umabuso sa kanila sa paaralan sa bayan ng Ocampo noong Agosto 9.,Kinilala itong si Enrique Algaba, isang gwardiya sa Maynila, pero umuwi sa Brgy. Turague, Sagñay matapos mawalan ng trabaho dahil sa pandemya, ani Police Captain Rosalinda Moises.,“In fact, pinakita doon sa Ocampo MPS but after two days nagpunta din po dito sa ano para magtingin pa po ng ibang pictures ng suspect … May CCTV footage po kami. Pinatingnan din po namin ’yun, and ayun positively identified po nila,” saad niya.,Sabi ng hepe, tinutugis nila si Algaba dahil ito umano ang humalay sa dalawang babaeng estudyante sa Sagñay na edad 17 at 21 anyos. ,Hindi na nagbigay ng ibang detalye tungkol dito ang hepe, pero kinumpirma niyang magkasabay na inabuso ang mga biktima, na tila kapareho ng istilo na ginawa ng suspek sa mga guro.,May mga warrant of arrest na umano laban sa suspek para sa patong-patong na kasong rape at robbery nito sa Sagñay at Ocampo. ,Kinukumpirma pa ng pulisya kung sangkot sa ilegal na droga ang suspek.,“Para sa agarang pagkakadakip niya, humihingi na po kami ng tulong sa publiko. Kasi yung nangyari sa Ocampo, nagsagawa na rin ang Ocampo MPS ng hot pursuit sa kanya pero talagang madulas po ang suspek,” saad nito.,“Sino mang may impormasyon, kung saan ngayon naglalagi si Enrique Algaba, ay maaring makipag-ugnayan sa aming himpilan o di kaya’y tumawag sa numerong 0998-5985-997,” dagdag ng Sagñay Police sa isang post.,Paalala ng pulisya sa lahat na mag-ingat sa suspek dahil armado umano ito ng caliber .38 revolver.,Magbibigay umano ng P50,000 pabuya si Sagñay Mayor Jovi Fuentebella sa sino mang makapagbibigay ng impormasyon na makatutulong para madakip na ang suspek.",Sep 02 2022 05:31 AM,https://news.abs-cbn.com/news/09/02/22/lalaking-umabuso-umano-sa-4-guro-nanghalay-ng-2-iba-pa
Lalaki patay matapos matabunan ng landslide sa Ifugao,"Patay ang isang lalaki matapos matabunan ng landslide sa Sitio Natulan, Brgy. Mongol, bayan ng Mayoyao, Ifugao ngayong Huwebes. ,Kinilala ang biktima na si Renie Omayho Bullan, 37, at isang magsasaka. ,Base sa imbestigasyon ng pulis, pumunta ang biktima sa bahay ng kanyang kapatid, pero nanatili siya doon dahil sa lakas ng ulan. ,Dahil sa pag-uulan dulot ng super typhoon Henry at Tropical Depression Gardo, natabunan ng landslide ang bahay noong Miyerkoles. ,Agad nagsagawa ng search and retrieval operation at natagpuan ang bangkay ng biktima Huwebes. ",Sep 02 2022 06:57 AM,https://news.abs-cbn.com/news/09/02/22/lalaki-patay-matapos-matabunan-ng-landslide-sa-ifugao
"Grupo ng sugar millers inaming sila ang humiling ng pag-angkat ng 300,000 MT ng asukal",,Aug 30 2022 08:50 PM,https://news.abs-cbn.com/video/business/08/30/22/grupo-inaming-sila-ang-humiling-ng-pag-angkat-ng-300-k-mt-ng-asukal
"Presyo ng mga parol sa Las Piñas, tumaas na rin",,Sep 02 2022 06:47 AM,https://news.abs-cbn.com/video/business/09/02/22/presyo-ng-mga-parol-sa-las-pias-tumaas-na-rin
"Hagupit ng bagyong 'Henry' naramdaman sa Cagayan, Batanes","MAYNILA (,) - Naramdaman ng ilang rehiyon ang hagupit ng super-typhoon Henry sa ilang parte ng Batanes at Cagayan bago ito humina ngayong umaga ng Biyernes.,Sa video na kuha ni Barangay Kagawad Jeo Robert Arirao bandang alas-6 ng umaga, makikita ang paghampas ng malakas na hangin sa mga puno ng niyog sa dalampasigan sa Calayan, Cagayan. Nagdudulot na rin ito ng malalaki at malakas na alon sa dagat.,Nakararanas din ng pag-ulan ang Sabtang, Batanes dahil sa bagyo. Sa video na kuha ni Dennis Valdez bandang alas-7 ng umaga, kasabay ng pabugso-bugsong ulan ang pagbayo ng mahinang hangin.,“Around 5 a.m. kanina, medyo may kalakasan ang buhos ng bulan at hangin dito sa may Sabtang area,"" ani Valdez.,Naramdaman din ang masungit na panahon sa Itbayat, Batanes na pinakamalapit sa mata ng super typhoon Henry.,Sa video na kuha ni Darwin Alcazar, head ng municipal disaster risk reduction and management office ng Itbayat, bandang alas-6:50 ng umaga ngayong Biyernes ay nararanasan ang pag-ulan at pagbayo ng hangin.,Aniya, bahagya na itong humina kumpara sa naranasan nilang mas malakas na ulan at hangin bandang alas-2 ng madaling araw.,Tiniyak naman ng mga residente ang kahandaan ng kanilang mga bahay sa epekto ng bagyo. ,Inaasahan naman ng Itbayat, Batanes na mas lalakas pa ang inaasahang buhos ng ulan. ,""Baka patikim pa lang 'yun ng bagyong Henry, we are expecting po na may mas malakas pang ulan na darating… Pinapaalala ko sa mga residente ng Itbayat na laging mag-ingat, laging maging handa kasi hindi pa rin natin inaalis 'yung possibility na pupunta sa atin 'yung bagyo,"" ani Itbayat MDRRMO head Darwin Alcazar.,Tiniyak ng National Risk Reduction and Management Council spokesperson Raffy Alejandro na handa na ang national government na magpaabot ng tulong. ,""As far as Henry is concerned, ang pinaka-affected lang na area ay itong Batanes at itong Sta. Ana, Cagayan. Siya lang iyong directly affected nitong bagyo. So since August 31 ay tuluy-tuloy iyong ating pagbigay ng mga abiso sa mga LGUs. And so far ay maganda naman ang mga reports na natatanggap natin – lahat po ay nakahanda, lahat po ay nag-a-anticipate dito sa epekto ng bagyo,"" ani Alejandro. ,Maalaalang bahagyang bumagal at humina ang bagyo, na namataan 365 kilometro mula sa Itbayat, Batanes nitong hapon ng Biyernes. ",Sep 02 2022 05:17 PM,https://news.abs-cbn.com/news/09/02/22/hagupit-ng-bagyong-henry-naramdaman-sa-ilang-lugar
Marcos nangakong tutugunan ang mga problema ng mga nurse,,Sep 01 2022 08:17 PM,https://news.abs-cbn.com/video/news/09/01/22/marcos-nangakong-tutugunan-ang-mga-problema-ng-mga-nurse
IBC Channel 13 pinangangambahang maisara dahil di pinondohan sa 2023,,Sep 02 2022 08:42 PM,https://news.abs-cbn.com/video/news/09/02/22/ibc-channel-13-pinangangambahang-maisara
ALAMIN: Paano nabuo ang bagong costume ni 'Darna'?,,Sep 02 2022 08:42 PM,https://news.abs-cbn.com/video/entertainment/09/02/22/alamin-paano-nabuo-ang-bagong-costume-ni-darna
"Mga bangkero sa Malolos, hinatiran ng tulong",,Sep 02 2022 08:36 PM,https://news.abs-cbn.com/video/news/09/02/22/mga-bangkero-sa-malolos-hinatiran-ng-tulong
LGU nagsuspinde ng klase batay sa DepEd order; DepEd may paglilinaw,,Sep 02 2022 08:47 PM,https://news.abs-cbn.com/video/news/09/02/22/deped-may-paglilinaw-tungkol-sa-bagong-order-sa-class-suspension
70 eskuwelahan sa W. Visayas nagsara o nagsuspinde ng operasyon,,Sep 02 2022 08:47 PM,https://news.abs-cbn.com/video/news/09/02/22/70-eskuwelahan-sa-w-visayas-sarado-o-supendido
"Rafflesia na pinakamalaking bulaklak sa buong mundo, namukadkad sa Davao de Oro","Namukadkad ang bulaklak na Rafflesia Magnifica sa Brgy. Mapawa sa bayan ng Maragusan, Davao de Oro Martes, Agosto 30.,Ayon sa Maragusan Tourism Development and Management Office, inaasahang mamumukadkad ang bihirang uri ng bulaklak sa buong linggo.,Isa pang Rafflesia ang maaaring makita sa susunod na linggo. Isa ang Mount Candalaga sa Maragusan sa may sightings ng Rafflesia.,Ang Rafflesia Magnifica ay isa sa pinakamalaking Rafflesia species na makikita sa Pilipinas at Southeast Asia habang ang bulaklak na Rafflesia ay pinakamalaking bulaklak naman sa buong mundo.,Ang nasabing species ng Rafflesia ay endemic o makikita lamang sa rainforest ng Mindanao.,Namumukadkad ito ng lima hanggang pitong araw lamang. ",Sep 01 2022 01:31 AM,https://news.abs-cbn.com/life/09/01/22/tingnan-rafflesia-namukadkad-sa-davao-de-oro
"P484,000 dinampot matapos mahulog sa kalsada sa Tuguegarao","Makikita sa CCTV footage ang pagkuha ng tatlong lalaki ng nahulog na P484,000 sa Tuguegaro City.        ,Nananawagan ang manager ng isang car company na maibalik ang perang nahulog sa kalsada sa Tuguegarao City, Cagayan.,Ayon kay Manuel Balisi, nangyari ang insidente bandang 10:40 ng gabi noong August 31. Habang binabaybay ng kotseng lulan ang kanilang secretary ang kalsada sa Barangay Carig Norte ay nahulog nang hindi umano namamalayan ang plastic bag na naglalaman ng P484,000 at mga tseke.,“Ewan ko kung paano nahulog dun sa kotse, siguro nakalagay sa dashboard ganun o ano, tapos open air,” ani Balisi.,Agad nilang inireport sa mga pulis ang pangyayari.,Sa kuha naman ng CCTV sa barangay hall ng Carig Norte, makikita ang paghinto ng isang puting truck kung saan bumaba ang tatlong lalaki para pulutin ang mga nagkalat na pera sa kalsada.,Hanggang ngayon ay wala pang nagsasauli ng mga ito, ayon kay Balisi.,Ang mga perang nawawala ay sales o mula sa napagbentahan ng kumpanya.,“Wala pa nga po. Hindi namin maano ‘yung sa CCTV kasi blurred. Kaya hindi namin alam kung paano marerekober. Problema namin paano na. Sigurado ipapabayad sa amin ‘yun,” ani Balisi.,Makatatanggap umano ng pabuya ang sinumang makapagbabalik ng pera o makapagbibigay ng impormasyon tungkol sa katauhan ng mga pumulot ng pera at sasakyang gamit nila.,Maaaring makipag-ugnayan sa mga numerong 0953-2883-281 at 0917-1552-505 o kaya sa Cagayan Provincial Information Office sa capitol grounds.—",Sep 02 2022 09:40 PM,https://news.abs-cbn.com/news/09/02/22/p484000-dinampot-matapos-mahulog-sa-kalsada
"Jose Mari Chan, espesyal ang pakiramdam tuwing 'ber' months","MAYNILA -- Aminado ang batikang mang-aawit at kompositor na si Jose Mari Chan na kakaibang pakiramdam para sa kanya ang maging parte ng kapaskuhan ng mga Filipino.,Sa programang Sakto ng TeleRadyo nitong Biyernes, ibinahagi ni Chan ang pakiramdam na siya ang laging inaabangan tuwing papasok na ang ""ber"" months, patunay na hindi nakakalimutan ng mga Filipino ang kanyang mga awitin.,""I feel special na despite na 55 years na ako sa recording industry and at my age I am beginning to be relevant to the young people because of my Christmas songs,"" ani Chan.,Tinaguriang King of Christmas Carols, si Chan ay kilala sa kanyang mga pamaskong awitin tulad ng ""A Perfect Christmas"" at ""Christmas In Our Hearts."" ,Bago pa man ang pagpasok ng ""ber"" months, naglipana na ang mga meme tampok si Chan.,Sa panayam, ibinahagi rin ni Chan na kababalik niya lang mula sa Los Angeles, California kung saan pinanood niya ang concert ng Filipino American Symphony Orchestra tampok ang kanyang mga awiitin.,""Nagkaroon sila ng concert of my music. That's why I had to go and watch it because it's very magical for me,"" ani Chan.,Sa programa, ibinahagi rin ni Chan ang saya na magkaroon ng sarili niyang Funko Pop.,
 ",Sep 02 2022 12:29 PM,https://news.abs-cbn.com/entertainment/09/02/22/jose-mari-chan-espesyal-ang-pakiramdam-tuwing-ber-months
"PANOORIN: Malakas na hangin, hampas ng alon ramdam sa Batanes dahil sa Henry",,Sep 03 2022 11:29 AM,https://news.abs-cbn.com/video/news/09/03/22/panoorin-malakas-na-hangin-ramdam-sa-batanes
"DHSUD, Metro Manila mayors nagdayologo hinggil sa housing program","MAYNILA - Nakipagpulong na ang Department of Human Settlements and Urban Development (DHSUD) sa mga alkalde ng Metro Manila para pag-usapan ang tugon sa housing backlog na nasa higit 6.5 million, ,Ang nasabing usapin ay isa sa mga priority program ng administrasyon ni Pangulong Ferdinand ""Bongbong"" Marcos, Jr.,Ayon kay DHSUD Secretary Jose Rizalino Acuzar, mayorya ng 3.7 million na informal settler families (ISF) sa bansa ay nasa Metro Manila. ,Nasa 500,000 umano sa mga ISF ang hindi maganda ang kondisyon habang nasa slum area, may riles ng tren, tabi ng ilog, estero, at iba pang high risk na lugar. ,Ayon kay Acuzar, positibo ang tugon at buo ang suporta ng mga alkalde sa mga pinaplanong hakbang ng ahensya para sa pangmatagalang tagumpay ng housing program, na maari din aniyang makatulong sa paglago ng ekonomiya.,Gusto rin ng ahensya na magkaroon ng partisipasyon ang private developers at financial institutions para sa mas agresibo at mabilis na housing production.,Magpapatuloy ang dayalogo ng DHSUD sa mga opisyal ng Metro Manila sa mga susunod na araw para plantsahin ang housing program.,Mahalaga, ani Acuzar, ang pakikipagtulungan ng mga LGU para matugunan o tuluyan nang tuldukan ang mga problema sa housing sector.",Sep 04 2022 12:08 PM,https://news.abs-cbn.com/news/09/04/22/dhsud-ncr-mayors-pinag-usapan-ang-housing-program
"Nawawalang ama, natagpuang patay sa Albay","Patay na nang marekober nitong Sabado ng mga tauhan ng Philippine Coast Guard sa Tabaco City, Albay ang isang padre de pamilyang unang napaulat na nawawala.,Natagpuang palutang-lutang ang bangkay ni Emmanuel Brul, 53, sa karagatang sakop ng Sitio Tubgon, Brgy. Hacienda sa San Miguel Island. Si Brul ay residente ng Barangay San Jose sa bayan ng Malilipot.,Ini-report ang pagkawala ni Brul noong Setyembre 2 matapos itong mangisda kasama ang limang iba pa malapit sa baybayin ng Barangay Igang sa bayan ng Bacacay.,Sa ulat na natanggap ng Coast Guard, bigla na lang umanong nawala sa dagat si Brul habang namamana ng isda. ,Ayon sa mga kasamahan, posibleng tinangay ito ng malakas na current ng tubig noong mga oras na iyon. ,Hindi umano ito marunong lumangoy na naisipan lang sumama sa grupo ng mga mangingisda.",Sep 04 2022 12:37 PM,https://news.abs-cbn.com/news/09/04/22/nawawalang-ama-natagpuang-patay-sa-albay
"Rambol ng mga kabataan sa Tuguegarao, nauwi sa pananaksak; 3 sugatan","Nauwi sa pananaksak ang rambol ng ilang estudyante sa Tuguegarao City, Cagayan noong Huwebes, Setyembre 1.,Sugatan sa insidente ang tatlong lalaking estudyante na grade 12. grade 11 at grade 9.,Sa imbestigasyon ng Tuguegarao City Police, nasa harap ng isang food stall sa Cagayan Sports Complex ang dalawang grupo ng mga estudyante nang nagkaroon sila ng mainit na pagtatalo hanggang nauwi ito sa suntukan.,Sa kalagitnaan ng rambol ay bigla na lang inundayan ng saksak ang mga biktima.,Tumigil lang ang mga estudyante nang awatin sila ng mga bystander.,Rumesponde rin ang rescue team at dinala sa ospital ang mga sugatan.,Habang sa follow-up operation ay natukoy ang suspek na isang lalaking grade 10, batay na rin sa salaysay ng ilang testigo at kuha ng CCTV sa pinangyarihan ng insidente.,Inihahanda na ang reklamo laban sa suspek.,Kinondena naman ni Mayor Maila Ting-Que ang insidente at agad niyang pinulong ang local school board para imbestigahan ito.,Lumalabas na lumiban sa klase ang mga estudyante na sangkot sa insidente.,Pag-aaralan din aniya ang seguridad sa lugar na sa pagkakaalam ng alkalde ay nirorondahan ng mga pulis at may mga nagbabantay din na security personnel.,“Police beat patrol are assigned in that area, but do not stay on the grounds the whole day, patrolling their respective areas of responsibility, given that security personnel are nearby at the coliseum, safety and security should have been covered at all times,” sabi ni Mayor Que sa kaniyang post sa Facebook. - Ulat ni Harris Julio",Sep 03 2022 08:42 AM,https://news.abs-cbn.com/news/09/03/22/rambol-ng-mga-kabataan-nauwi-sa-pananaksak-3-sugatan
Umano'y alitan sa puno ng mansanitas nauwi sa pananaksak sa Negros Oriental,"Pinagsaksak ang isang lalaki sa Sibulan, Negros Oriental nitong Sabado dahil umano sa alitan sa puno ng mansanitas.,Ayon sa report ng Bais City police, makailang beses sinaksak ng suspek ang biktima na si Romeo Lapinig sa Purok Narra, Barangay Tubtubon.,Gusto umanong putulin ng biktima ang puno ng mansanitas na pagmamay-ari ng suspek.,Inawat sila ng live-in partner ng biktima at isinugod siya sa ospital kung saan ito kasalukuyang ginagamot.,“Hindi na-control ng suspek ang kaniyang galit,” dagdag sa report ng police station sa wikang Ingles.,Nasa kustodiya na ngayon ng pulisya ang suspek at kakasuhan siya ng frustrated homicide.",Sep 04 2022 01:11 PM,https://news.abs-cbn.com/news/09/04/22/umanoy-alitan-sa-puno-ng-mansanitas-nauwi-sa-pananaksak
"Pagliban ni Vic Rodriguez sa Senate hearing sa asukal, ikinadismaya ng minorya",,Sep 01 2022 08:23 PM,https://news.abs-cbn.com/video/news/09/01/22/pagliban-ni-vic-rodriguez-sa-senate-hearing-sa-asukal-ikinadismaya
KBYN: Ilang produkto maaaring mabuo mula sa buwaya,,Sep 02 2022 08:50 PM,https://news.abs-cbn.com/video/life/09/02/22/kbyn-ilang-produkto-maaaring-mabuo-mula-sa-buwaya
Health workers kay Marcos: Unahin ang benepisyo bago deployment,"Dapat unahin ng adminstrasyong Marcos ang pagbayad ng mga nakabinbin na allowance ng ilang health workers. ,Iyan ang iginiit ng grupo ng health workers kasabay ng pahayag ni Pangulong Ferdinand Marcos na taasan ang bilang ng mga nurse na puwedeng mag-abroad. ,Mas umaasa ngayon ang Alliance of Health Workers na uutusan ni Marcos ang Department of Health at Department of Budget and Management na ilabas ang budget at ipamigay na ito. ,""Sa kabuuan siguro almost mga 60 percent ng mga health workers ang hindi nakakatanggap. Kaya malungkot at demoralized ang ating mga health workers,"" ani AHW National President Robert Mendoza. ,Hinimok naman ng Private Hospital Workers Alliance of the Philippines ang gobyerno na imbestigahan ang sistema ng pamimigay ng benepisyo sa kanilang hanap na nagsimula pa umano noong Bayanihan 1 Act. ,""Ngayon po nagbigay po sila ng pang-January lang pong allowance.,
So nag-lapse na po ang batas, nag-expire na po. Yun na nga po ang pinagtataka namin, meron pong discrimination kaya nga po doon sa aming mga kahilingan, i-liquidate, imbestigahan ang sistema ng pamimigay ng ayuda sa lahat ng healthcare workers,"" ani PHWAP spokesperson Jao Clumia. ,Unang nabanggit ni Marcos na hindi sapat ang mga nakukuhang benepisyo ng mga health worker, at nangakong magiging bukas ang kaniyang opisina para makipagdayalogo at tugunan ang mga matagal nang isyu ng mga nurse sa bansa. ,Nirerepaso na ng Department of Migrant Workers (DMW) ang kautusan sa deployment cap ng mga Pilipinong nurse sa ibang bansa, kasunod ng pahayag ni Marcos. ,Sa panayam sa Teleradyo, sinabi ng DMW na handa silang tulungan ang mga nurse na iproseso ang kanilang requirements, gayundin ang manning agencies sa pag-a-accredit at paghahanap ng employers sa ibang bansa. ,Nasa 7,000 ang itinakdang deployment cap pero hindi pa napupuno dahil bumubuti na ang sitwasyon sa ibang bansa mula sa banta ng COVID-19. ,""Its an aspiration na kung pwede wag na natin ideploy ang ating workers pero at the same time we have to take a look at it na we should not put restraints on our workers seeking a livelihood that will provide them income that will make the lives of their families better now,"" ani DMW spokesman Tony Nebrida. ",Sep 02 2022 04:57 PM,https://news.abs-cbn.com/news/09/02/22/health-workers-kay-marcos-benepisyo-unahin-bago-deployment
Grupo ng supermarket may payo ngayong ber months,,Sep 01 2022 08:13 PM,https://news.abs-cbn.com/video/business/09/01/22/grupo-ng-supermarket-may-payo-ngayong-ber-months
"Opisyal ng electric cooperative, kinatawan ng consumers group nagkasagutan sa presscon","Nagkainitan sa isang press conference ang lider ng isang consumer group at opisyal ng electric cooperative sa Bacolod City Huwebes.,Galit na kinumpronta ni Wennie Sancho ng Power Watch Negros si Eugenio Velasco Jr. na miyembro ng Board of Directors ng Central Negros Electric Cooperative (CENECO).,Inakusahan ni Sancho si Velasco sa pagiging “out of order” dahil sa pagtalakay nito sa reklamo ng grupo laban sa CENECO na na-dismiss na ng National Electrification Administration.,“Ang imo na ya ginahimu out of order. Ngaa? Tapos na to ang kaso ya kay nadesidihan na to. Ngaa ginasulit mo pa? Ang nagpanagtag sang sulat sa presidente indi ako. I want to make it clear. Ngaa masiling ka nga nagsulat ko sa presidente,” pagkumpronta ni Sancho kay Velasco.,(Yang ginagawa mo ay out of order. Bakit? Tapos na yung kaso dahil nadesisyunan na. Bakit inuungkat mo pa? Hindi ako ang nagpadala ng sulat sa presidente. I want to make it clear. Bakit mo siansabing ako ang sumulat sa presidente?),Gusto pang magsalita ni Sancho sa mikropono subalit hindi ito ibinigay sa kanya ng moderator dahil tapos na raw ang oras na ibinigay sa kinatawan ng consumers group.,Nanindigan naman si Velasco na walang mali sa kanyang ginawa dahil isinalaysay nya lang ang umano’y pagfo-forum shopping ng grupo ni Sancho.,“Paano siya maghambal nga out of order. Una, gin-relate ko lang ang ila ginhimu sa amon sa board. Nag-file sila kaso tapos na-dismiss. Pero before na dismiss, gin pa congressional inquiry mi nila. Tapos after that nag gwa ang resolution sang NEA nga gin-dismiss ilang gin-file sa amon,” pero sabi ni Velasco hindi pa rito nagtapos dahil ang PWN ay nagpadala naman ng position paper sa Sangguniang Panlungsod ng Bacolod City.,(Paano niya masabing out of order? Una, ni-relate ko lang ang kanilang ginawa sa board. Nag-file ng kaso tapos na-dismiss. Pero before na-dismiss, pina-congressional inquiry kami nila. Tapos after that, lumabas ang resolution ng NEA na dismissed ang kanilang isinampa sa amin.),At kahit hindi pa raw tapos ang hearing sa city council, ang PWN ay nagpadala ng sulat kay President Ferdinand Marcos Jr., Sen. Raffy Tulfo at sa Department of Energy.,Nagpatawag ng presscon ang CENECO para talakayin ang mga isyu tungkol sa palagiang brownout, power rate hike, at ipinaliwanag din kung bakit walang sumasagot sa hotline tuwing may power interruption.,Para maiwasan ang lalong pag-init ng kumprontasyon, madaliang tinapos na lang ang press conference. ",Sep 02 2022 06:48 AM,https://news.abs-cbn.com/news/09/02/22/presscon-sa-isyu-ng-kuryente-itinigil-matapos-mauwi-sa-sagutan
