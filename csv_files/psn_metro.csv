title,article_text,summary,article_date,source
"Pulis na gumahasa sa 9-anyos, arestado","Arestado ang isang pulis-Valenzuela na sinasabing gumahasa sa grade 4 pupil na anak ng kanyang live-in partner sa nabanggit na lungsod. Iniharap ni Valenzuela City Mayor Wes Gatcha­lian ang suspek na si Police Corporal Reynold Aggabao Panao, 38, nakalataga sa Sub Station 6-Valenzuela City Police Station member. Binawi na rin ang service firearm, badge, at ID ni Panao na sinampahan na rin ng kasong statutory rape sa piskalya habang sumasailalim sa Summary Dismissal Proceedings. Batay sa report ng Women’s and Child Police Desk (WCPD) na isinumite kay Col. Salvador Destura, Valenzuela Chief of Police, ginagawa ng  suspek ang panghahalay tuwing wala ang ina ng bata. Subalit Setyembre 3 dakong ala-1 ng mada­ling araw nang muling halayin ng suspek ang 9-anyos na biktima sa kanilang bahay sa Dalandanan, Valenzuela. Tinakot din ng suspek ang biktima nang sabihan siya nito ang bata na ‘wag mag-ingay at kapag nalaman ng kanyang ina ay bubugbugin niya ito. Gayunman,naglakas  loob na nagsumbong ang biktima sa kanyang ina na humingi naman ng tulong sa kapulisan. Inaresto ang suspek na hindi na nanlaban pa. Binigyan diin ni Gatchalian na ibibigay nila ang kaukulang tulong sa biktima partikular ang counselling at sa pamilya nito. Ayon kay Gatchalian, titiyakin niyang walang pulis na magsasamantala sa kanilang tungkulin. Pinuri ng alkalde ang mabilis na responde. Sinabi naman ni Northern Police District Director PCol.Ponce Rogelio Penones, hindi nila kukunsintihin ang maling gawain ng kanyang mga tauhan. Aniya, dapat na pulis ang nagpoproteksiyon sa publiko at hindi nagsasamantala. Dagdag pa ni Destura, isang linggo pa lamang magkarelasyon ang suspek at ina ng biktima. Sasailalim din ang suspek sa drug test.",Arestado ang isang pulis-Valenzuela na sinasabing gumahasa sa grade 4 pupil na anak ng kanyang live-in partner sa nabanggit na lungsod.,"September 6, 2022  12:00am",https://www.philstar.com/pilipino-star-ngayon/metro/2022/09/06/2207679/pulis-na-gumahasa-sa-9-anyos-arestado
Traffic enforcer huli sa online blackmail,"Arestado ang isang traffic enforcer ng Metropolitan Manila Development Authority (MMDA) dahil sa pangba-blackmail sa isang dalagang estudyante, kamakalawa sa Caloocan City. Nahuli sa isinagawang entrapment operation ang suspect na nakilalang si Ronnie Javier Jr., 28, ng F. Enriquez St., Brgy. Panghulo, Obando, Bulacan. Sa ulat ng MPD-Anti Cybercrime Team, unang dumulog sa kanila ng 21-anyos na estudyante at inireklamo ang suspek na nagpipilit na makipagkita sa kaniya at kung hindi tatalima ay ipo-post ang kanilang mga hubad sa larawan sa social media. Dito nakipag-ugnayan ang MPD sa Northern Police District at nagkasa ng entrapment operation sa harap ng isang botika sa may Monumento, Caloocan. Dakong alas-3:20 ng hapon nang lapitan ng suspek ang biktima habang nakatayo sa lugar at dito na siya inaresto ng mga nakaantabay na mga pulis. Narekober sa suspek ang kaniyang MMDA idenfitication card at iba pang mga IDs, dalawang cellphone, isang condom, at dalawang piraso ng discount card ng isang motel. Nahaharap ngayon ang suspek sa kasong paglabag sa Article 286 ng Revised Penal Code (Grave ­Coercion) at RA 9995 (Anti-Photo and Video Voyeu­rism Act) in relation sa RA 10175 (Cybercrime Prevention Act).","Arestado ang isang traffic enforcer ng Metropolitan Manila Development Authority (MMDA) dahil sa pangba-blackmail sa isang dalagang estudyante, kamakalawa sa Caloocan City.","September 6, 2022  12:00am",https://www.philstar.com/pilipino-star-ngayon/metro/2022/09/06/2207673/traffic-enforcer-huli-sa-online-blackmail
‘Poblacion girl’ nag-plead ng guilty sa paglabag sa COVID-19 protocols,"‘Guilty plea’ ang ipinasok ng tinaguriang ‘Poblacion Girl’ na si Gwyneth Anne Chua sa paglabag sa COVID-19 quarantine protocols sa  isinagawang  arraignment sa Makati court, kahapon. Ito’y kaugnay sa hindi niya pagsunod sa itinakdang quarantine procedures ng pamahalaan sa kanyang pagbalik sa bansa mula sa Estados Unidos noong nakalipas na Disyembre. Si Chua, kasama ng kanyang mga magulang at abogado ay humarap kay Judge Maureen Rubio Marquez ng Makati City Metropolitan Trial Court Branch 128 kung saan siya umamin ng guilty sa paglabag sa Republic Act 11332 o ang “Mandatory Reporting of Notifiable Diseases and Health Events of Public Health Concern Act,” ayon kay Assistant City Prosecutor Rafael Rodrigo Esguerra. Pinagmulta rin si Chua ng P20,000 kaugnay sa nasabing paglabag. Samantala, patuloy pang diringgin ang kaso laban naman sa security guard ng Berjaya Hotel na si Esteban Gatbonton na una nang naghain ng not guilty plea. Siya ang inakusahang tumulong kay Chua na tumakas sa nasabing hotel bilang quarantine facility. Sinabi naman ng abugado ni Gatbonton na hindi naman maapektuhan ng pag-amin ni Chua ang kaso ng kaniyang kliyente. Matatandaang ang mga magulang at nobyo ni Chua ay una nang isinangkot sa kaso subalit kawalan ng sapat na ebidensiya ang sinabi ng piskalya na nag-abswelto sa kanila, gayundin sa iba pang staff ng nasabing hotel. Una nang naiulat na ang ama ni Chua ang sumundo sa kaniya sa hotel noong Dis. 22 at ang ina ang kasama nang bumalik sa hotel ng Dis. 25, habang ang nobyo naman ay nakitang kasama niya sa isang bar sa Poblacion, Makati noong Dis. 23, 2021.","‘Guilty plea’ ang ipinasok ng tinaguriang ‘Poblacion Girl’ na si Gwyneth Anne Chua sa paglabag sa COVID-19 quarantine protocols sa  isinagawang  arraignment sa Makati court, kahapon.","September 6, 2022  12:00am",https://www.philstar.com/pilipino-star-ngayon/metro/2022/09/06/2207678/poblacion-girl-nag-plead-ng-guilty-sa-paglabag-sa-covid-19-protocols
"Oil price rollback, epektibo ngayon","Epektibo ngayong Martes ang rollback sa presyo ng produktong petrolyo ng mga kumpanya ng langis. Ayon sa Pilipinas Shell Petroleum Corp. at Seaoil Philippines Inc., ang rollback sa presyo ng produktong gasolina ay may bawas na P2.60, sa diesel  ay may bawas na P1.55 kada litro at ang  kerosene ay may bawas na P1.60.  Ganito rin ang ipatutupad ng kompanyang Cleanfuel  sa produktong gasolina at diesel pero hindi kasama sa bawas presyo nito ang produktong  kerosene. Alas-6 ng umaga ngayong Martes ang bawas presyo ng Pilipinas Shell at Seaoil samantalang ang Cleanfuel ay magro- rollback sa presyo ng alas-12:01 ng madaling araw. Ang presyuhan ng oil products sa world market ang ugat ng oil price rollback.",Epektibo ngayong Martes ang rollback sa presyo ng produktong petrolyo ng mga kumpanya ng langis.,"September 6, 2022  12:00am",https://www.philstar.com/pilipino-star-ngayon/metro/2022/09/06/2207674/oil-price-rollback-epektibo-ngayon
"DOTr: Pilot operation ng AFCS sa modern PUVs, tatagal ng 9-12 buwan","Tatagal umano ng mula siyam hanggang 12-buwan ang pilot ­operation ng automated fare collection system (AFCS) sa mga modernong public utility vehicles (PUVs) na isinusulong ng Department of Transportation (DOTr), katuwang ang Land Bank of the Philippines (LBP). Ayon kay DOTr Undersecretary Timothy John Batan, sa kasalukuyan ay pili pa lamang ang mga units ng modern PUVs na kalahok sa programa, gayundin ay payment cards pa lamang ng Land Bank ang ginagamit nila. Sakali naman aniyang maging matagumpay ang programa ay tatanggap pa sila ng mas mara­ming payment cards at sasakupin na rin nito ang iba pang yunit at ruta ng modern PUVs. Nabatid na nasa 150 PUVs sa bansa ang kalahok sa pilot run at tanging Land Bank prepaid at credit contactless cards pa lamang ang tinatanggap ng mga ito. Sa sandali naman ­anilang makapagpalabas na ng mga kinakailangang regulasyon at polisiya, maaari ring tumanggap at magproseso ang Land Bank AFCS solution ng iba pang EMV contactless cards na iniisyu ng ibang local banks. Una nang sinabi ni Batan na ang Automated Fare Collection System Euro-Mastercard-Visa Pilot Production Testing Project (AFCS EMV PPT) ay naglalayong isulong ang cashless payment sa mga modernong PUVs. Sa ilalim ng programa, maaaring gamitin ng mga commuters na pambayad sa mga modern PUVs ang kanilang LBP master cards, ATM, credit o debit cards upang pambayad ng pamasahe. Kinakailangan lamang aniya ng mga pasahero na i-tap ang mga natu­rang LBP cards sa kanilang pagsakay at pagbaba sa mga jeep. Nilinaw naman ni Batan na maaari pa ring magbayad ng cash ang mga pasahero kung wala silang payment cards.","Tatagal umano ng mula siyam hanggang 12-buwan ang pilot ­operation ng automated fare collection system (AFCS) sa mga modernong public utility vehicles (PUVs) na isinusulong ng Department of Transportation (DOTr), katuwang ang Land Bank of the Philippines (LBP).","September 6, 2022  12:00am",https://www.philstar.com/pilipino-star-ngayon/metro/2022/09/06/2207675/dotr-pilot-operation-ng-afcs-sa-modern-puvs-tatagal-ng-9-12-buwan
"100 pamilya, naapektuhan ng sunog sa Quezon City","Tinatayang aabot sa 100 pamilya ang naapektuhan ng sunog na tumupok sa may 50 kabahayan sa isang residential area sa Brgy. Baesa, Quezon City, kahapon ng umaga. Batay sa ulat ng Bureau of Fire Protection-National Capital Region (BFP-NCR), nabatid na sumiklab ang sunog sa silid na matatagpuan sa ikalawang palapag ng isang residential building sa 119 Sitio Pajo, sa Brgy. Baesa, na pagmamay-ari ng isang Joan Cagas. Dakong alas-9:56 ng umaga nang umabot sa ­unang alarma ang sunog at naideklarang fire out dakong alas-12:43 ng tanghali. Sa pagtaya ng mga awtoridad, aabot sa kalahating milyon ang halaga ng mga ari-ariang tinupok ng apoy at wala namang iniulat na nasawi o nasaktan dahil dito. Inaalam pa ng mga awtoridad ang pinagmulan ng sunog.","Tinatayang aabot sa 100 pamilya ang naapektuhan ng sunog na tumupok sa may 50 kabahayan sa isang residential area sa Brgy. Baesa, Quezon City, kahapon ng umaga.","September 6, 2022  12:00am",https://www.philstar.com/pilipino-star-ngayon/metro/2022/09/06/2207671/100-pamilya-naapektuhan-ng-sunog-sa-quezon-city
"Pagsasampa ng rape case vs Vhong Navarro, ‘premature’ - lawyer","Naniniwala ang ­abogado ng aktor na si Vhong Navarro na ‘premature’ ang ginawang pagsasampa na ng kasong rape ng Taguig City Prosecutor’s Office dahil nagpapatuloy pa umano ang usapin sa Court of Appeals. Sinabi ni Atty. Alma Mallonga, abogado ni Navarro, na nagsu­mite na sila ng motion for reconsideration sa CA makaraang maglabas ng resolusyon na nag-aatas na kasuhan na ang aktor. “Kinilala at inaksyunan na ng korte ang motion for reconsideration sa pamamagitan ng mga resolusyon kung saan pinapasagot si Ms.[Deniece] Cornejo sa motion for reconsideration at pati na rin sa impormasyon na pinakakasuhan na si Mr. Navarro,” ayon kay Mallonga. Dahil umano dito, malinaw na gumugulong pa ang kaso sa CA at ‘premature’ umano ang ginawang paghahain na ng kaso ng Taguig Pro­secutor’s Office. Iginiit pa ni Mallonga na sa ilalim ng Rules of Criminal Procedure, nagpapatigil sa pag-implementa ng desisyon ang paghain ng motion for reconsideration. Ayon pa sa abogado, itinigil ni Taguig RTC ­Executive Judge Antonio Olivete ang pag-raffle ng kaso o pag-assign ng judge na didinig nito dahil sa mosyon. Matatandaang sinampahan ng kasong rape ng prosecutors si Navarro kaugnay sa umano’y panghahalay ng TV host-actor sa model-stylist na si Cornejo noong 2014.",Naniniwala ang ­abogado ng aktor na si Vhong Navarro na ‘premature’ ang ginawang pagsasampa na ng kasong rape ng Taguig City Prosecutor’s Office dahil nagpapatuloy pa umano ang usapin sa Court of Appeals.,"September 5, 2022  12:00am",https://www.philstar.com/pilipino-star-ngayon/metro/2022/09/05/2207407/pagsasampa-ng-rape-case-vs-vhong-navarro-premature-lawyer
Salpukan ng 2 motorsiklo: 4 katao sugatan,"Apat na katao ang sugatan nang magsalpukan ang kanilang mga sinasakyang motorsiklo sa Brgy. Bahay Toro, Quezon City, kamakalawa ng gabi. Ang mga biktima ay nakilalang sina Vincent ­Ulysses Vargas, 25; Rea­nay Incensio Buenaventura, 16;  Jayson Naraja Badal, 24, at Dionan Guban Cortez, 26. Batay sa inisyal na ulat ng Quezon City Police District (QCPD) Traffic Sector 6, dakong alas-11 ng gabi nang maganap ang aksidente sa Congressional Avenue, kanto ng Hereford St. nasabing barangay. Ayon kay PSMS Jayson Darriguez, bago ang aksidente ay sakay ng Kawasaki Rouser motorcycle (No. 610-PJO), si Badal, angkas si Cortez, at binabaybay ang kahabaan ng Congressional Ave., galing EDSA patungong Mindanao Ave., nang makasalpukan nito ang minamanehong Suzuki Skydrive motorcycle (No. 565-UCI) ni Vargas, na angkas naman si Buenaventura. Dahil sa impact ng banggaan, pawang tumilapon ang riders at kanilang backiders at nagtamo ng sugat. Kaagad naman silang naisugod ng ambulansiya ng Brgy. Bahay Toro sa Quezon City General Hospital upang malapatan ng lunas.","Apat na katao ang sugatan nang magsalpukan ang kanilang mga sinasakyang motorsiklo sa Brgy. Bahay Toro, Quezon City, kamakalawa ng gabi.","September 5, 2022  12:00am",https://www.philstar.com/pilipino-star-ngayon/metro/2022/09/05/2207406/salpukan-ng-2-motorsiklo-4-katao-sugatan
"Metro Manila mayors, tutulong sa 6.5 milyong housing backlog sa Pinas","Nagpahayag ng pagsuporta ang ilang alkalde sa Metro Manila para sa mga programa ng pamahalaan na naglalayong matugunan ang hou­sing backlog sa bansa na aabot sa mahigit 6.5 milyon. Sa isang pahayag, sinabi ng Department of Human Settlements and Urban Development (DHSUD) na nakatanggap sila ng positibong tugon para sa housing programs kasunod nang ginawa nilang pakiki­pagpulong sa mga lokal na opisyal sa Kalakhang Maynila. Nabatid na nakipagpulong si DHSUD Secretary Jose Rizalino Acuzar kina Marikina City ­Mayor Marcelino Teodoro, Muntinlupa City Mayor Ruffy Biazon, Pasig City Mayor Vico Sotto, Malabon City Mayor Jeannie Sandoval, Caloocan City Mayor Dale Malapitan, San Juan City Mayor Francis Zamora, at Pasay City Mayor Imelda Calixto-Rubiano hinggil dito. Binigyang-diin ni Acuzar ang kahalagahan na makuha ang suporta ng mga Metro Manila local government units (LGUs) para sa ikatatagumpay ng programa sa pabahay. Ito’y dahil karamihan sa 3.7 milyong informal settler families (ISFs) sa bansa ay matatagpuan sa National Capital Region (NCR). Base sa kasaluku­yang datos ng DHSUD, nasa 500,000 ISFs ang nasa NCR, na pawang naninirahan sa mga riles, daanang tubig, estero at iba pang high-risk areas. “We see the role of LGUs as one of the key components to gradually address or even put an end to the challenges we are facing in the housing sector. They are our allies in development,” ani Acuzar. Sa naturang pulong, ibinahagi rin naman ni Acuzar sa mga lokal na opisyal kung paano ita-tap ang mga pribadong developers at financial institutions para sa mas mabilis na pagtatayo ng mga bahay. Inaasahan namang sa mga susunod na araw ay makikipagpulong si Acuzar sa iba pang opisyal ng capital region upang matiyak ang maayos na implementasyon ng housing programs ng pamahalaan.",Nagpahayag ng pagsuporta ang ilang alkalde sa Metro Manila para sa mga programa ng pamahalaan na naglalayong matugunan ang hou­sing backlog sa bansa na aabot sa mahigit 6.5 milyon.,"September 5, 2022  12:00am",https://www.philstar.com/pilipino-star-ngayon/metro/2022/09/05/2207403/metro-manila-mayors-tutulong-sa-65-milyong-housing-backlog-sa-pinas
2 arestado sa pagnenok ng P60k halaga ng kable ng internet sa Maynila,"Arestado ang dalawang suspek matapos diumanong nakawan ang mahigit P60,000 halaga ng kalbe ng internet sa Sampaloc, Maynila. Sa  ulat  ng GMA News, Lunes, nakita sa CCTV footage ang mga suspek habang tila may kinukumpuni sa isang bubungan sa Miguelin Street, Barangay 475. Nasa hagdan ang isa habang nasa ibaba naman ang kanyang kasama. Pero bigla na lang daw inalerto ng mga residente ang baranggay patungkol sa pagtira ng dalawa sa mga kable. Naaktuhan pa ng security camera na nakatambay sa labas ang dalawa hanggang sa itawag na nila ito sa Manila Police District (MPD). ""Chineck uli namin 'yung CCTV, sa aktwal na oras na 'yon nakita po namin sila na nakatambay po sa labas,"" wika ni Cyrus Villalon, Kagawad ng Bry. 475. ""'Yung chairwoman po namin, agarang tumawag sa España PCP po para humingi po ng responde po."" Nakumpiska kina Tito Arce at Ali Andre Sarif ang sampung metro ng mga kable ng internet na sinasabing nagkakahalaga ng P57,000. Aminado ang dalawa sa kanilang krimen ngunit ikwinentong ginawa lang nila ito dahil sa wala nang pambili ng pagkain matapos masunugan. ""Kaya lang ho namin nagawa 'yon kasi walang-wala na ho kaming makain noong mga panahon na 'yon,"" wika ng isa sa mga suspek. Aniya, binabalatan nila at sinusunog ang mga kable para makuha ang tanso sa loob nito, na siyang ibinebenta nila sa junk shop sa halagang P310/kilo. Depensa pa nila, mas naunang manguha ng kable ng internet ang mga tagakabilang barangay at ang kinukuha lang daw nila ay taong mga pinagputulan na ng mga nabanggit. ""'Yung mga tagakabilang barangay po ang gumagawa noon. 'Yung mga pinagputulan lang po nila 'yung mga hinugot namin,"" dagdag pa ng isa sa mga suspek. Nitong nakaraang linggo lang nang masakote ang suspek na si Alyas Payat sa kabilang barangay dahil din sa pagnanakaw daw ng kable ng internet, ngunit pansamantala siyang nakalaya sa ngayon. Haharap sa kasong theft o pagnanakaw ang dalawa, na hawak na sa ngayon ng MPD Station 4. Ito na raw ang pang-apat na beses na pagnanakaw ng mga kable sa Miguelin Street, lalo na't hindi raw matao sa lugar na ito sabi ng otoridad.  — James Relativo","Arestado ang dalawang suspek matapos diumanong nakawan ang mahigit P60,000 halaga ng kalbe ng internet sa Sampaloc, Maynila.","September 5, 2022  3:30pm",https://www.philstar.com/pilipino-star-ngayon/metro/2022/09/05/2207551/2-arestado-sa-pagnenok-ng-p60k-halaga-ng-kable-ng-internet-sa-maynila
2 lalaki timbog sa pagnanakaw ng cable wires,"Bumagsak sa kulu­ngan ang dalawang lalaki makaraang baklasin at nakawin ang telecom wires ng Philippine Long Distance Telecommunications (PLDT) sa Sampaloc, Maynila nitong Sabado ng gabi. Kinilala ang mga naaresto na sina Tito Arce, 61, at Ali Andre Sarip, 22, kapwa nakatira sa Brgy. 475, Zone 47, Sampaloc. Sa ulat ng Sampaloc Police Station 4, alas-9:30 ng gabi nang maganap ang krimen sa may kanto ng Miguelin St., at ­España Blvd sa Brgy 475, Sampaloc. Nakatanggap ng sumbong sa telepono ang opisyal ng barangay ukol sa nagaganap na pagnanakaw. Agad na pinanood nila ang CCTV footage sa lugar at nadiskubre ang ginagawa ng mga suspek na paglagari sa mga kable habang may gamit pang aluminum ladder. Agad nilang iniulat ito sa mga tauhan ng España PCP na rumes­ponde sa lugar at humuli sa akto sa dalawang kawatan. Ikinatwiran ni Arce na para umano sa kaniyang apo ang kikitain sa iligal na gawain habang ‘pangkain’ naman kay Sarip na iniwan umano ng kaniyang ina. Narekober sa mga suspek ang nasa 20 piraso ng pinutol na kable na may habang 10 metro at nagkakahalaga ng P57,277. Nakaditine na ang dalawa sa Sampaloc Police custodial jail at nahaharap sa kasong Theft sa Manila City Prosecutor’s Office.","Bumagsak sa kulu­ngan ang dalawang lalaki makaraang baklasin at nakawin ang telecom wires ng Philippine Long Distance Telecommunications (PLDT) sa Sampaloc, Maynila nitong Sabado ng gabi.","September 5, 2022  12:00am",https://www.philstar.com/pilipino-star-ngayon/metro/2022/09/05/2207398/2-lalaki-timbog-sa-pagnanakaw-ng-cable-wires
"Pulis na sangkot sa indiscriminate firing sa Marikina, sumuko","Boluntaryong sumuko ang isang pulis na nasangkot sa indiscriminate firing sa Marikina City noong gabi ng Setyembre 1. Ayon kay Quezon City Police District (QCPD) Director, PBGen. Nicolas Torre III, ang suspek na si PCpl. Felipe Pauig, 32, nakatalaga sa District Tactical Motorized Unit (DTMU), at residente ng Brgy. Tumana, Marikina City, ay nagtungo sa tanggapan ng kanyang superior sa PLtCol. Reynaldo Vitto sa Camp Karingal, Quezon City kamakalawa ng gabi upang sumuko. Boluntaryo ring isinuko ni Pauig, na kasalukuyan nang nasa restrictive custody, ang kanyang service firearm. Nauna rito, noong Setyembre 2, 2022 ay ipinag-utos ni Torre ang manhunt laban kay Pauig matapos na masangkot sa pagpapaputok ng kanyang baril kasama ang kanyang mga kaibigan na sina Jail Officer 1 Dolfino Gatan, na nakatalaga sa Bureau of Jail Management and Peno­logy (BJMP) sa  Bicutan, Taguig City at Jestony Pauig, security guard, ng Brgy. Tumana. Sinampahan din siya ng Marikina Police Station ng kasong paglabag sa Art. 155 o Alarm and Scandal habang ang QCPD naman ang nagsulong ng pre-charge evaluation sa kanyang kaso upang matukoy ang kanyang admi­nistrative liability.",Boluntaryong sumuko ang isang pulis na nasangkot sa indiscriminate firing sa Marikina City noong gabi ng Setyembre 1.,"September 5, 2022  12:00am",https://www.philstar.com/pilipino-star-ngayon/metro/2022/09/05/2207399/pulis-na-sangkot-sa-indiscriminate-firing-sa-marikina-sumuko
"SUV salpok sa poste ng Skyway: 2 patay, 1 sugatan","Dalawang lalaki ang nasawi habang sugatan ang kasama nilang babae makaraang bumangga sa isang poste ang sinasakyan nilang sports utility vehicle (SUV) habang binabagtas ang bahagi ng Skyway sa Parañaque City, kahapon ng madaling araw. Hindi muna inilabas ng mga awtoridad ang pagkaka­kilanlan ng mga biktima habang hindi pa umano naiimpormahan ang kanilang mga kaanak. Batay sa ulat ng pulisya, dakong alas-4:00 ng mada­ling araw nang maganap ang aksidente sa southbound lane ng Skyway, sa bahagi ng Pa­rañaque City. Sa di pa batid na kadahilanan ay nawalan umano ng kontrol ang itim na Mitsubishi Montero, na sinasakyan ng mga biktima, sanhi upang bumangga ito sa isang poste doon. Sa lakas ng pagkakabangga ay matinding nawasak ang SUV at nasugatan ang mga sakay nito. Kaagad na namatay ang dalawang lalaki habang isinugod naman sa Taguig Pateros District Hospital ang pasaherong babae. Pasado alas-9:00 ng umaga na nang magbalik-normal ang daloy ng trapiko sa southbound lane ng Skyway.","Dalawang lalaki ang nasawi habang sugatan ang kasama nilang babae makaraang bumangga sa isang poste ang sinasakyan nilang sports utility vehicle (SUV) habang binabagtas ang bahagi ng Skyway sa Parañaque City, kahapon ng madaling araw.","September 4, 2022  12:00am",https://www.philstar.com/pilipino-star-ngayon/metro/2022/09/04/2207218/suv-salpok-sa-poste-ng-skyway-2-patay-1-sugatan
"Random drug testing sa PITX: 9 drivers at konduktor, positibo sa droga","Nasa siyam na driver at konduktor ng mga public utility vehicle (PUV) ang nagpositibo sa paggamit ng ilegal na droga, sa isinagawang random drug testing ng mga awtoridad sa Parañaque Integrated Terminal Exchange (PITX) sa Parañaque City kamakalawa. Nabatid na ang naturang random drug testing ay isinagawa ng Philippine Drug Enforcement Agency (PDEA), sa pakikipagtulungan ng Land Transportation Office (LTO), Land Transportation Franchising and Regulatory Board (LTFRB) at ng Southern Police District (SPD), upang matiyak ang kaligtasan ng mga commuters na gumagamit ng mga pampublikong transportasyon. Ayon kay PDEA National Capital Region (NCR) head Christian Frivaldo, nasa 368 mga tsuper at mga konduktor ang sumailalim sa random drug tests. Sa naturang bilang, siyam ang positibong gumagamit ng ilegal na droga, base sa inisyal na pagsusuri sa kanilang mga urine samples, kabilang ang anim na driver at tatlong konduktor. Sila ay itinurn-over sa mga kinatawan ng LTO para sa kaukulang disposisyon habang ang kanilang urine samples ay isinailalim sa confirmatory tests. Kinumpiska rin ang mga lisensiya ng mga driver upang matiyak na hindi muna sila makapagmamaneho. Nagpamahagi rin naman umano ang PDEA ng mga drug preventive information, education and communication (IEC) materials sa naturang aktibidad.","Nasa siyam na driver at konduktor ng mga public utility vehicle (PUV) ang nagpositibo sa paggamit ng ilegal na droga, sa isinagawang random drug testing ng mga awtoridad sa Parañaque Integrated Terminal Exchange (PITX) sa Parañaque City kamakalawa.","September 4, 2022  12:00am",https://www.philstar.com/pilipino-star-ngayon/metro/2022/09/04/2207226/random-drug-testing-sa-pitx-9-drivers-konduktor-positibo-sa-droga
"Produktong petrolyo, may rollback sa presyo","Magandang balita para sa mga motorista. Muling magpapatupad ng rollback o bawas-presyo sa produktong petrolyo sa susunod na linggo. Ayon sa abiso ng mga kompanya ng langis, bababa ng P2.60 hanggang P3.00 ang presyo ng gasolina kada litro. Mababawasan naman ng P1.60 hanggang P1.90 ang presyo ng diesel kada litro. Nasa P1.55 hanggang P1.85 naman ang ibababa sa presyo ng kerosene kada litro. Magiging epektibo ang bagong presyo sa produktong petrolyo sa Martes, Setyembre 6.",Magandang balita para sa mga motorista.,"September 4, 2022  12:00am",https://www.philstar.com/pilipino-star-ngayon/metro/2022/09/04/2207230/produktong-petrolyo-may-rollback-sa-presyo
Mister inatado ng ‘katagay’,"Patay ang isang 57- anyos na mister matapos pagsasaksakin ng katagay nitong senior citizen sa Navotas City nitong Biyernes ng gabi. Idineklarang dead-on-arrival sa Navotas City Hospital sanhi ng tinamong mga saksak sa katawan ang biktimang si Melvin Gariando, residente ng Brgy., Tangos North ng lungsod. Arestado naman at nahaharap sa kasong homicide ang suspect na kinilalang si Rogelio Jimenez, 60, ng nabanggit ding barangay. Sa report ni PSSg Karl Benzon Dela Cruz kay Navotas police chief Col. Dexter Ollaging, dakong alas-7:45 ng gabi nang maganap ang insidente sa Badeo 5, Oliveros Dike, Tangos North. Lumabas sa imbestigas­yon, nag-iinuman ang biktima at ang suspect sa naturang lugar nang magkaroon ng mainitang pagtatalo. Bigla na lamang naglabas ng patalim si Jimenez at ­inundayan ng ilang saksak sa katawan si Gariando bago mabilis na tumakas. Isinugod naman ang biktima sa nasabing pagamutan pero hindi na umabot ng buhay. Nadakip naman sa isinagawang follow up operation ang suspect na si Jimenez.",Patay ang isang 57- anyos na mister matapos pagsasaksakin ng katagay nitong senior citizen sa Navotas City nitong Biyernes ng gabi.,"September 4, 2022  12:00am",https://www.philstar.com/pilipino-star-ngayon/metro/2022/09/04/2207214/mister-inatado-ng-katagay
"Kaso ng rape sa mga babaeng mag-aaral, dumarami","May 149 kaso ng rape at acts of lasciviousness laban sa mga babaeng estudyante sa Metro Manila ang naitala mula lamang Hulyo hanggang Agosto 31 ng taong ito, ayon sa ulat kahapon. Dahil dito ay naalarma na rin maging ang Philippine National Police (PNP) na karamihan nga sa mga ito ay naganap sa Kalakhang Maynila. Ang mataas na kaso ng rape at acts of lasciviousness laban sa mga estudyanteng babae ay ikinababahala rin ng mga magulang at guardian lalo pa at pinayagan na muli ang face- to -face classes matapos mahinto ng mahigit 2 taon dulot ng COVID- 19 pandemic. Ginawa ng PNP ang pahayag sa gitna na rin ng social media scare hinggil sa umano’y mga insidente ng pagdukot sa mga kababaihan gamit ang puting van at mga kaso ng rape slay kabilang ang nangyari sa 15-anyos na biker na si Princess Marie Dumantay na natagpuang patay at tadtad ng mga paso ng sigarilyo sa katawan noong Agosto 12 sa Bustos, Bulacan. Gayundin ang kaso ni Jovelyn Galleno na napaulat na nawawala noong Agosto 5 at kalansay na nang matagpuan sa Sta. Lourdes, Palawan noong Agosto 23. Sa DNA test sa natagpuang kalansay ay natukoy na ito si Galleno. Kaugnay nito, nilinaw naman ni PNP Chief P/Gen. Rodolfo Azurin Jr., na ipinalalabas nila ang report hindi para takutin ang publiko manapa’y upang balaan ang mga ito lalo pa nga at nagsimula na muli ang face-to-face classes sa halos lahat ng mga eskuwelahan sa buong bansa. Sinabi ni Azurin na ang mga insidente ay ipinaabot na sa mga Police Commanders upang makagawa ang mga ito ng istratehikong deployment bilang bahagi ng crime prevention measures ng PNP sa mga university belt at mga lugar na dinarayo ng mga estudyante. Kasalukuyan na ring nakikipagkoordinasyon ang PNP sa mga awtoridad sa mga eskuwelahan para protektahan ang kanilang mga estudyante. Nakikipagtulungan na rin ang PNP sa pangasiwaan ng edukasyon upang tiyakin ang kaligtasan ng mga estud­yante laban sa mga mapagsamantala kung saan mahigpit na babantayan ang mga bisinidad ng mga kolehiyo, unibersidad at iba pang mga learning institutions.",,"September 4, 2022  12:00am",https://www.philstar.com/pilipino-star-ngayon/metro/2022/09/04/2207234/kaso-ng-rape-sa-mga-babaeng-mag-aaral-dumarami
"6 ‘tulak’ binitbit sa drug ops sa Malabon, Navotas","Anim na ‘tulak’ kabilang ang dalawang babae ang kalaboso matapos maaresto sa magkahiwalay na buy- bust operation sa Malabon at Navotas City. Ayon kay Malabon Police chief Col. Albert Barot, dakong alas-2 ng madaling araw nang magsagawa ang mga operatiba ng Station Drug Enforecment Unit (SDEU) sa ilalim ng pangangasiwa ni PLt. Alexander Dela Cruz ng buy-bust operation sa Halaan St. cor Hito St. Brgy. Longos na nagresulta sa pagkakaaresto kay Maribel Villa, 46, at Garry Camposani, 29, pintor kapwa ng Caloocan City. Ayon kay PMSg Randy Billedo, nakum­piska sa mga suspek ang humigi’t kumulang 1.5 gramo ng hinihinalang shabu na nasa P10,200 ang halaga at P500 buy- bust money. Sa Navotas, dakong alas-10 ng gabi nang matimbog din ng mga operatiba ng SDEU ng Navotas police sa buy- bust operation sa Bagong Silang St., Brgy., San Jose sina Lea Rodriguez, 45, fish vendor at Roniel Olivar, 22, fisherman. Nakumpiska sa mga suspek ang nasa 10 grams ng hinihinalang shabu na may standard drug price P68,000, P500 marked money at P300 recovered money. Nalambat din ng kabilang team ng SDEU ng Navotas police sa buy- bust operation sa M Jose St., Brgy., Tangos North si Efipanio Adriano, 53, at Edralin Refuerzo, 40, mangingisda. Nakuha sa kanila ang nasa 5.5 gramo ng hinihinalang shabu na may standard drug price P37,400, P300 buy-bust money at P300 recovered money. Nahaharap ang mga suspek sa kasong paglabag sa Comprehensive Dangerous Drug Act of 2002.",Anim na ‘tulak’ kabilang ang dalawang babae ang kalaboso matapos maaresto sa magkahiwalay na buy- bust operation sa Malabon at Navotas City.,"September 5, 2022  12:00am",https://www.philstar.com/pilipino-star-ngayon/metro/2022/09/05/2207397/6-tulak-binitbit-sa-drug-ops-sa-malabon-navotas
"Vhong Navarro, kinasuhan na ng rape","Sinampahan ng Taguig City Prosecutor’s Office ng kasong rape ang aktor na si Ferdinand ‘Vhong’ Navarro sa Taguig Regional Trial Court dahil sa akusasyon ng panggagahasa sa modelong si Deniece Cornejo. Sa inihain na rek­lamo, inakusahan ng mga prosecutor si Navarro ng panggagahasa sa pamamagitan ng “force, threat, at intimidation” at sad­yang panlalasing kay Cornejo noong Enero 17, 2014. Matatandaan na noong Hulyo 21, nag­labas ng kautusan ang Court of Appeals (CA) sa Taguig City Prosecutor’s Office na sampahan ng kasong rape si Navarro makaraang baligtarin nito ang unang resolusyon ng Department of Justice (DOJ). Sa resolusyon ng DOJ noong Abril 2018, tinanggihan nito ang petition for review ng kampo ni Cornejo na kumukuwestiyon sa resolusyon noong Setyembre 2017 na nagsasabi na walang ‘probable cause’ para sampahan ng kaso si Navarro sa korte. Ayon sa CA, hindi tamang venue ang ‘preliminary investigation’ para madetermina ang pagiging inosente o pagiging guilty ng isang respondent sa isang kaso.",Sinampahan ng Taguig City Prosecutor’s Office ng kasong rape ang aktor na si Ferdinand ‘Vhong’ Navarro sa Taguig Regional Trial Court dahil sa akusasyon ng panggagahasa sa modelong si Deniece Cornejo.,"September 3, 2022  12:00am",https://www.philstar.com/pilipino-star-ngayon/metro/2022/09/03/2207053/vhong-navarro-kinasuhan-na-ng-rape
"Mayor Biazon, tinarget din ng ‘personalized spam text messages’","Maging si Muntinlupa Mayor Rufino Biazon ay hindi rin nakaligtas mula sa mga personalized spam text messages na nauuso sa ngayon. Sa isang tweet nitong Biyernes, ibinahagi ni Biazon ang screenshot ng isang spam message na natanggap niya, at nagtataglay ng kanyang buong pangalan. Sa naturang mensahe, sinabi ng hindi nagpakilalang sender na nanalo si Biazon ng P6,000. Mayroon din itong ipinadalang link kay Biazon kung saan niya maaaring kubrahin ang kanyang napanalunang premyo. “These spam messages have my data without my permission,” ayon kay Biazon. Kaugnay nito, hinikayat din ng Muntinlupa City government ang publiko na huwag iki-click ang anumang spam text messages sa kanilang mga cell phones upang hindi mabiktima ng mga ito. Una na ring umapela sa publiko si PBGen. Joel Doria, director ng police Anti-Cybercrime Group (ACG), na huwag na lamang pansinin ang mga naturang spam messages kahit pa mayroon itong pangalan nila. “Scammers will employ different modus to get people to believe their lies to rob you of your savings. That is why ACG continuously reminds everyone to be vigilant and to be aware of the different tactics of fraudsters,” aniya.",Maging si Muntinlupa Mayor Rufino Biazon ay hindi rin nakaligtas mula sa mga personalized spam text messages na nauuso sa ngayon.,"September 4, 2022  12:00am",https://www.philstar.com/pilipino-star-ngayon/metro/2022/09/04/2207209/mayor-biazon-tinarget-din-ng-personalized-spam-text-messages
MPD nagpatupad ng balasahan,"Nagpatupad ng balasahan sa anim na station commanders ang pamunuan ng Manila Police Districts (MPD) bilang bahagi ng pagpapalakas sa kanilang kapabilidad. Sa kautusan ni MPD Director P/BrigGen Andre Dizon, inalis sa Sta. Cruz Police Station 3 si P/LtCol Jonathan Villamor at inilipat sa Jose Abad Santos Police Station 7. Itinalaga naman si P/LtCol Ramon Solas bilang bagong commander ng Station 3. Inilipat si dating Station 7 commander P/LtCol. Robert Domingo bilang hepe ng District Intelligence Division Management (DIDM) sa MPD Headquarters. Nagpalitan naman ng puwesto sina P/LtCol. Jay Doles na bagong hepe ng Moriones Police Station 12 at si P/LtCol. Restituto Acohon na bagong commander naman ng Sampaloc Police Station 4. Itinalaga bilang commander ng Pandacan Police Station 10 si P/LtCol. Maria Agbon habang bagong hepe ng Meisic Police Station 11 si P/LtCol. Rexson Layug. Isinagawa ang simpleng turn-over ceremony nitong Biyernes sa loob ng MPD Headquarters- Bulwagan. Pinasalamatan ni Dizon ang serbisyo ng mga nagdaang station commanders at binilinan ang mga bagong talaga na paghusayin ang trabaho lalo na sa pagbibigay ng seguridad ngayong nagbalik na muli sa mga paaralan ang mga mag-aaral sa ‘face-to-face classes.’",Nagpatupad ng balasahan sa anim na station commanders ang pamunuan ng Manila Police Districts (MPD) bilang bahagi ng pagpapalakas sa kanilang kapabilidad.,"September 5, 2022  12:00am",https://www.philstar.com/pilipino-star-ngayon/metro/2022/09/05/2207401/mpd-nagpatupad-ng-balasahan
"SAF ikakalat sa malls, kalsada ngayong ‘ber’ months","Ngayong nagsimula na ang ‘ber’ months asahang mas mara­ming pulis partikular ang mga miyembro ng Special Action Force (SAF) ang ikakalat sa mga malls at mga pa­ngunahing lansangan. Ito naman ang binigyan diin ni PNP Chief Rodolfo Azurin Jr., bunsod na rin ng pagdagsa ng mga taong lumalabas ng bahay at sa ipinatutupad ng face-to-face classes sa maraming mga paaralan. Ayon kay Azurin, mas paiigtingin ang police visibility sa shopping malls, kalsada at iba pang establi­syemento upang ma­bigyan ng proteksiyon ang publiko laban sa snat­ching, holdap at iba pang modus. Ani Azurin, nga­yong nagsimula na rin ang face-to-face classes at ‘ber’ months, mara­ming kriminal ang mananamantala sa pagkakataon. Dapat din aniya naka-alerto ang kanilang puwersa sa mga ‘crime prone areas,’ bukod sa regular ang koordinasyon ng pulis sa mga opisyal ng barangay. Ibinahagi ni Azurin na bumaba ang index crimes sa bansa simula nang maupo si Pangulong Marcos Jr. noong Hulyo.",Ngayong nagsimula na ang ‘ber’ months asahang mas mara­ming pulis partikular ang mga miyembro ng Special Action Force (SAF) ang ikakalat sa mga malls at mga pa­ngunahing lansangan.,"September 3, 2022  12:00am",https://www.philstar.com/pilipino-star-ngayon/metro/2022/09/03/2207052/saf-ikakalat-sa-malls-kalsada-ngayong-ber-months
Higit 2 dosenang tsuper huli ng I-ACT,"Higit sa dalawang dosenang mga tsuper ng mga pampublikong sasakyan ang hinuli at tinikitan dahil sa sari-saring mga pag­labag sa batas trapiko partikular na ang ginagawang terminal ang mga kalsada, sa ginawang operasyon ng Inter-Agency Council for Traffic (I-ACT) sa Pasay at Parañaque City kamakalawa. Katuwang ng I-ACT sa panghuhuli ang mga tauhan ng Land Transportation Office (LTO) at Philippine Coast Guard (PCG) kung saan halos karamihan sa mga nahuli ay ang mga pasaway sa ‘obstruction’ sa daan o ginagawang terminal ang kalsada. Dalawang jeep ang na-impound sa operasyon dahil sa wala ang drayber. Liban dito, hindi rin pinalagpas ang mga pasaway na hindi gumagamit ng seatbelt, excess passengers, at maging walang dalang OR (Official Receipt) at CR (Certificate of Regis­tration) sa sasakyan. Samantala, ipinag­patuloy ng Task Force ang operasyon kahapon sa Pasay City laban sa mga iligal na terminal at para ma­panatili ang kaligtasan ng mga ‘road-users’. Nagsagawa rin ng random drug testing operation ang I-ACT katuwang ang Land Transportation Office, at Philippine Drug Enforcement Agency para sa mga drayber ng PUVs sa Araneta Bus Station kahapon ng umaga. Higit 30 drayber ang sumasailalim sa testing na bahagi ng mas pina­igting na kampanya laban sa ‘Drunk and Drugged Driving’ sa ilalim ng ‘Oplan Harabas’ ng PDEA at ‘Oplan Balik Eskwela’ ng Department of Transportation.","Higit sa dalawang dosenang mga tsuper ng mga pampublikong sasakyan ang hinuli at tinikitan dahil sa sari-saring mga pag­labag sa batas trapiko partikular na ang ginagawang terminal ang mga kalsada, sa ginawang operasyon ng Inter-Agency Council for Traffic (I-ACT) sa Pasay at Parañaque City kamakalawa.","September 3, 2022  12:00am",https://www.philstar.com/pilipino-star-ngayon/metro/2022/09/03/2207046/higit-2-dosenang-tsuper-huli-ng-i-act
Ilang lugar sa Metro Manila binaha,"Nalubog sa baha ang ilang lugar sa Metro Manila dahil sa malakas na ulan dulot ng bagyong Henry at habagat. Sa angkle deep o bukong-bukong ang baha sa Dapitan. Na-stranded naman ang mga motorsiklo at truck sa bahagi ng Araneta Avenue malapit sa E. Rodriguez sa lungsod. Umabot naman hanggang sa tuhod ang baha sa Maria Clara Street sa nabanggit ding lungsod. Isang puno ng niyog ang tumumba sa pa­nulukan ng Sgt. Esguerra St. at Mother Ignacia Avenue sa Brgy. South Triangle, Quezon City. Nagbagsakan din ang ilang kawad ng kuryente doon. Agad namang rumesponde ang mga tauhan ng barangay para linisin ang mga naapektuhang lugar. Ayon sa report ng MPD, hanggang alas-12:00 ng tanghali ng Setyembre 3, 2022, kabilang sa mga lugar na may baha ay ang Dimasalang/Aragon St. at Rizal Avenue/Recto na sakop ng MPD-Sta. Cruz Police Station (PS-3); Ramon Magsaysay Blvd/Altura at España/Blumentritt na sakop ng MPD-Sampaloc Police Station (PS-4);  Union St. at Peñafrancia corner P. Gil, Paco at Taft Avenue corner Padre Faura to UN Ave (Northbound), na sakop ng MPD-Ermita Police Station (PS-5); A. Francisco to Tejeron, Quirino to P. Gil, at Pasigline to Sagrada Pamilya to A. Francisco, na sakop ng MPD-Sta. Ana Police Station (PS-6). Sa Maynila, binaha rin ang bahagi ng Jose Abad Santos/Antipolo St. at Jose Abad Santos/Tayuman St., na sakop naman ng MPD-Jose Abad Santos Police Station (PS-7);  Pedro Gil corner P. Quirino, Paco PNR Station, at P. Quirino northbound corner Tomas Claudio na sakop ng MPD-Pandacan Police Station (PS-10); Main Road ng Brgy. 649, Baseco Compound, sa Port Area, na sakop ng MPD-Baseco Police Station (PS-13) at Bilibid Viejo tapat ng San Sebastian Church na sakop naman ng MPD-Barbosa Police Station (PS-14). Naranasan din ang pagbaha sa ilang lugar sa Malabon at Pasig. Sa Marikina, umakyat mula 12 hanggang 13 metro ang Tubig sa Marikina River sa loob lamang ng dalawang oras.",,"September 4, 2022  12:00am",https://www.philstar.com/pilipino-star-ngayon/metro/2022/09/04/2207227/ilang-lugar-sa-metro-manila-binaha
"5-anyos na mag-aaral, tinangkang dukutin nang nagpakilalang sundo","Tinangkang dukutin nang nagpakilalang sundo ng 5-anyos na batang mag-aaral sa Quezon City. Ang suspek ay nakita sa CCTV na nag­lalakad na nakasuot ng itim na jacket, shorts, bonnet at may dala-dala pang backpack sa paligid ng eskuwelahan. Ayon kay Police Lt. Col Von June Nuyda, hepe ng Novaliches Police Station, sinabi ng teacher ng bata kung sino ang sundo nito at sinabi ng suspek na siya ang daddy ng biktima kaya’t nakuha ang bata. Anya, nabulilyaso lamang ang tangkang pagdukot nang umiyak ang bata at mamukhaan ang suspek ng magulang ng isa pang estudyante na hindi ito ang tatay ng biktima. Bunsod nito, agad na nahuli ng mga taga-barangay at pulis ang suspek na nakilalang si Michael Buenaventura. Sinasabi ng isang security guard na  bago ang insidente ay nakatanggap na sila ng reklamo na nanga­ngatok umano sa mga bahay ang suspek para manghingi ng tulong kaya ito hina­hanap at may ilan na rin umanong magulang ang nagtuturo sa suspek na nagtangkang kunin ang kanilang anak. Bunga ng tangkang pagdukot sa bata, si Buenaventura ay naha­harap sa kasong abduction in relation to Republic Act 7610 o Special Protection of Children Against Abuse, Exploitation and Discrimination Act. Itinanggi naman ng suspect ang paratang at sinabing nagbibiro lang siya nang magpakila­lang ama ng biktima. Sinasabing ang suspek ay dati nang may kasong child abuse at nakulong dahil sa iligal na droga. Ito ngayon ay nakakulong na sa Quezon City Police District detention cell.",Tinangkang dukutin nang nagpakilalang sundo ng 5-anyos na batang mag-aaral sa Quezon City.,"September 3, 2022  12:00am",https://www.philstar.com/pilipino-star-ngayon/metro/2022/09/03/2207042/5-anyos-na-mag-aaral-tinangkang-dukutin-nang-nagpakilalang-sundo
DepEd: Wala pang naitalang nagka-COVID dahil sa face-to-face classes,"Wala pang estudyante at mga guro ang dinapuan ng COVID-19 sa mga paaralan, simula nang magbalik na ang face-to-face classes sa bansa noong Agosto 22. Ito ang iniulat kahapon ni Department of Education (DepEd) Spokesperson Michael Poa, sa isang pulong balitaan kahapon. “Sa ngayon po, after verifying with our field offices, wala pa po tayong reported na nagkaroon ng COVID from the start of the classes, pati na rin sa ating teaching and non-teaching staff,” ayon kay Poa. Tiniyak din naman ni Poa na patuloy nilang minomonitor ang sitwasyon ng COVID-19 sa mga paaralan araw-araw. Aniya pa, tuluy-tuloy rin ang counseling sessions sa mga ‘di pa bakunadong estudyante at mga staff ng mga paaralan, gayundin ang roll-out ng mobile COVID-19 vaccination sa mga eskwelahan. Iniulat din niya na base na rin sa kanilang DepEd Learner Information System, bago magbukas ang mga paaralan ay nasa 19% pa lamang ng mga mag-aaral ang fully vaccinated na sa  COVID-19. Una nang sinabi ng DepEd na maaaring lumahok sa face-to-face classes ang mga estudyante at mga guro, bakunado man o hindi. Sinabi pa ng DepEd na papayagan na lamang nila ang blended learning at full online classes hanggang sa Oktubre 31. Pagsapit naman ng Nobyembre 2, kinakaila­ngang nagdaraos na ng limang araw na face-to-face classes ang lahat ng public at private schools sa bansa.","Wala pang estudyante at mga guro ang dinapuan ng COVID-19 sa mga paaralan, simula nang magbalik na ang face-to-face classes sa bansa noong Agosto 22.","September 2, 2022  12:00am",https://www.philstar.com/pilipino-star-ngayon/metro/2022/09/02/2206827/deped-wala-pang-naitalang-nagka-covid-dahil-sa-face-face-classes
"2 online predators, swak sa selda","Kalaboso ang isang lalaki at isang babae na sangkot umano sa panggagantso gamit ang internet nang malambat sila sa isang entrapment operation sa Makati City kamakalawa ng gabi. Kinilala ang mga nadakip na sina Mark Joseph Tablann, 28 at Sittie Diamon Taurac, 26. Natimbog sila sa may Montojo Street, Brgy. Tejeros, Makati City dakong alas-10 ng gabi. Nabatid na unang na-hack ng mga suspek ang social media account ng isang Anie Montillia Durango at ginamit ang mga sensitibong impormasyon niya para mangotong ng pera sa kaniya. Dito dumulog sa PNP-Criminal Investigation Detection Group ang biktima at kasama ang mga tauhan ng Makati City Police ay nagkasa ng entrapment operation na nagresulta sa pagkakadakip sa dalawa. Nabatid na miyembro rin ang mga suspek ng ‘Aya Criminal Group’ na tanyag sa panloloko at pang-i-scam sa katimugang bahagi ng Metro Manila. Nahaharap ngayon sa kasong paglabag sa Article 293 (Robbery Extortion), Article 286 (Grave Coercion), Article 282 (Grave Threats) at RA 9995 (Anti Photo and Video Voyeurism Act) ang mga suspek.",Kalaboso ang isang lalaki at isang babae na sangkot umano sa panggagantso gamit ang internet nang malambat sila sa isang entrapment operation sa Makati City kamakalawa ng gabi.,"September 3, 2022  12:00am",https://www.philstar.com/pilipino-star-ngayon/metro/2022/09/03/2207039/2-online-predators-swak-sa-selda
Traffic enforcers balik-kalsada sa Maynila,"Ipinakalat na muli ni Manila Mayor Honey Lacuna ang mas maraming traffic enforcers sa mga lansa­ngan sa lungsod matapos na suspendihin ng Korte Suprema ang No Contact Apprehension Policy (NCAP) nitong Agosto 30. Tiniyak naman ng alkalde na tatalima ang pamahalaang lungsod sa kautusan ng Kataas-taasang Hukuman na ipatigil muna pansamantala ang pagpapatupad ng NCAP, pero nanindigan na maraming benepisyo na naidulot sa trapiko ang NCAP. Base sa datos mula sa Metro Manila Development Authority (MMDA), na napaskil sa kanilang MMARAS 2021 Annual Report hinggil sa road safety, ang kabuuang bilang ng mga fatal at non-fatal injuries dahil sa mga aksidente sa kalsada ay bumaba ng 47% matapos na ipatupad ang NCAP sa Maynila. Sa datos naman ng Manila Police District (MPD), bumaba rin ang bilang ng mga naitatala nilang road accidents ng hanggang 62% dahil sa NCAP. Bumaba rin ang traffic violations ng mga moto­rista sa napakalaking 90% base sa daily average na kanilang naitala. Nagpapatunay umano ang mga datos na mala­king tagumpay ang NCAP upang maiayos ang trapiko, maiwasan ang gridlocks, at mabawasan ang bilang ng pinsala at pagkamatay mula sa aksidente, gayundin ang mga traffic rules violations.",Ipinakalat na muli ni Manila Mayor Honey Lacuna ang mas maraming traffic enforcers sa mga lansa­ngan sa lungsod matapos na suspendihin ng Korte Suprema ang No Contact Apprehension Policy (NCAP) nitong Agosto 30.,"September 2, 2022  12:00am",https://www.philstar.com/pilipino-star-ngayon/metro/2022/09/02/2206824/traffic-enforcers-balik-kalsada-sa-maynila
NTC sa telcos: Bigyang babala ang subscribers kontra text scam,"Muling inatasan ng National Telecommunications Commission (NTC) ang telecommunications companies na bigyang babala ang kanilang mga subscri­bers laban sa paglaganap ng text scam na ngayon ay mayroon ng pangalan ng recipient. Nakasaad sa memorandum ng NTC sa network service providers na Globe Telecoms, Smart Communication at Dito Telecommunity na bigyang babala ang mga subscribers hinggil sa text scam sa petsang mula August 31 hanggang September 6, 2022. Ang nilalaman ng babala ay dapat na “Babala. Huwag pong maniwala sa text na naglalaman ng inyong pangalan na nag-aalok ng trabaho, pabuya o pera. Ito po ay isang scam” Ayon sa NTC ang text scam na nagsasabing na- tanggap ka sa trabaho, lucky winner at money scams na target ang publiko ay lumaganap sa buong buwan ng Agosto sa lahat ng telecommunications networks sa bansa kasama na ang pangalan ng recipient. Ayon sa NTC dapat na itong mawakasan sa pamamagitan ng pagkilos dito ng telco companies upang hindi na makapanloko ng mga tao.",Muling inatasan ng National Telecommunications Commission (NTC) ang telecommunications companies na bigyang babala ang kanilang mga subscri­bers laban sa paglaganap ng text scam na ngayon ay mayroon ng pangalan ng recipient.,"September 2, 2022  12:00am",https://www.philstar.com/pilipino-star-ngayon/metro/2022/09/02/2206831/ntc-sa-telcos-bigyang-babala-ang-subscribers-kontra-text-scam
2 miyembro ng NPA tiklo ng NCRPO,"Nadakip ng pulisya ang dalawang pinaniwalaang miyembro ng New People’s Army (NPA) na itinuturo rin na kabilang sa ‘top most wanted person (MWP)’ sa Metro Manila, ayon sa ulat ng National Capital Region Police Office (NCRPO). Kinilala ni NCRPO chief Brig. Gen. Jonnel Estomo ang mga suspect na sina Kent John Magdadaro, 24 at Arnel Magdadaro, 43. Nadakip sila dakong alas-12:10 ng hapon sa isang construction site sa may Taft Avenue sa Brgy. 49, Pasay City. Ayon sa pulisya, kapwa miyembro ng Ka Rogelio Suson, alyas ‘Manong command’, Komite Probinsya 4, sa Masbate. Wanted si Kent John sa apat na kaso ng murder at attempted murder, habang si Arnel ay wanted naman sa tatlong kaso ng murder at attempted murder ng Cataingan, Masbate Regional Trial Court Branch 49, na walang inilaang piyansa. Isinuko na ang dalawang suspek sa Quezon Provincial Police Office habang isinauli na ang warrant of arrest sa korte at naghihintay ng kautusan sa ‘commitment order’ sa mga nadakip.","Nadakip ng pulisya ang dalawang pinaniwalaang miyembro ng New People’s Army (NPA) na itinuturo rin na kabilang sa ‘top most wanted person (MWP)’ sa Metro Manila, ayon sa ulat ng National Capital Region Police Office (NCRPO).","September 3, 2022  12:00am",https://www.philstar.com/pilipino-star-ngayon/metro/2022/09/03/2207036/2-miyembro-ng-npa-tiklo-ng-ncrpo
"Japanese national hulog mula 48th floor ng condo, lasog","Patay ang isang Japanese national nang bumulusok buhat sa roof deck ng 48-storey tower condominium sa Pio Del Pilar, Makati City, kahapon ng madaling araw. Kinilala ni Southern Police District (SPD) Director P/Colonel Kirby John Brion Kraft ang nasawi na si Takaoka Shigeo, okupante ng unit 3125 31st floor., ng isang condominium na matatagpuan sa Chino Roces Ave., corner Arnaiz Ave., Brgy. Pio Del Pilar, Makati City. Sa inisyal na ulat ni P/Executive Master Sergeant Rico Caramat, nadiskubre ang walang buhay na biktima sa ika-6 na palapag ng swimming pool area ng ala- 1:20 ng madaling araw ng Setyembre 1. Magpapalit lamang umano ng susi ng firehose cabinet ang maintenance crews na sina Jover Ramos at John Gabriel Atencio, nang magtungo sa ika-6 na palapag nang madiskubre ang nakadapang lalaki sa posisyong lasog ang katawan na tumagos sa glass canopy. Nadiskubre mula sa roof deck ang isang Huwaei cellphone at itim na bonnet na nakapatong sa plant box sa concrete fence. Nakalap din ang footage ng CCTV na mag-isa lamang ang biktima sa roof deck ng gusali ng maganap ang insidente. Nakuha sa bulsa ng biktima ang susi ng kaniyang silid. Patuloy pa ring inaalam kung nahulog lamang o sad­yang tumalon ang biktima.","Patay ang isang Japanese national nang bumulusok buhat sa roof deck ng 48-storey tower condominium sa Pio Del Pilar, Makati City, kahapon ng madaling araw.","September 2, 2022  12:00am",https://www.philstar.com/pilipino-star-ngayon/metro/2022/09/02/2206818/japanese-national-hulog-mula-48th-floor-ng-condo-lasog
3 ‘tulak’ timbog sa buy-bust  ,"Kalaboso ang tatlong ‘tulak’ sa isinagawang buy-bust operation ng pulisya sa Malabon City, kahapon ng mada­ling araw. Kinilala ni Malabon police chief Col. Albert Barot ang naarestong mga suspek na sina Rolando Cruz, alyas Olan, 46; Norlito Lopez, alyas Ohle, 56, at Jerry Camposano, alyas Kuya, 46. Ayon kay  Barot, dakong alas-4 ng madaling araw nang isagawa ng mga operatiba ng Station Drug Enforcement Unit (SDEU) ang buy-bust operation sa Herrera Alley, Brgy. Ibaba. Nagawang makipagtransaksyon ng isang undercover police kay Camposano ng P500 halaga ng droga hanggang kalawitin ito kasama sina Cruz at Lopez. Nakuha sa mga suspek ang nasa 7.8 gramo ng hinihinalang shabu na may standard drug price P53,040 gayundin ang buy-bust money. Nahaharap ang mga suspek sa kasong paglabag sa RA 9165 o ang Comprehensive Dangerous Drug Act of 2002.","Kalaboso ang tatlong ‘tulak’ sa isinagawang buy-bust operation ng pulisya sa Malabon City, kahapon ng mada­ling araw.","September 1, 2022  12:00am",https://www.philstar.com/pilipino-star-ngayon/metro/2022/09/01/2206533/3-tulak-timbog-sa-buy-bust
"Pulis, 3 kasabwat huli sa pagnanakaw ng cable wire","Inaresto ng mga tauhan ng Quezon City Police District (QCPD) ang isang pulis at tatlo nitong kasabwat matapos umanong mahuli habang nagnanakaw ng cable wire sa Quezon City, nabatid kahapon. Kinilala ni QCPD Director, PBGEN Nicolas Torre III ang mga naarestong suspek na sina Pat. Francis Baquiran, 27, nakatalaga sa Eastern Police District (EPD); Ivan Fritz Valtiedaz, 26, Crimino­logy graduate; Richard Repal, 32; at Needrick Suing, 25, residente ng Brgy. Tandang Sora, Quezon City. Batay sa ulat ng QCPD-Anonas Police Station (PS 9), dakong ala-1:50 ng mada­ling araw kamakalawa nang maaresto ang mga suspek sa C.P. Garcia, tabi ng Baluyot Court, sa Brgy. Krus na Ligas, Quezon City. Nagsasagawa umano nang pagpapatrulya  sa lugar ang mga pulis nang maaktuhan ang mga suspek na habang nagnanakaw ng mga cable wire ng telepono. Nasamsam sa mga ito  ang nasa 115 copper cable na nagkakahalaga ng P471,940; isang unit ng Taurus Banbridge GA G3c 9x19 Caliber .9MM na may serial No. ACA47683 at magazine na loaded ng pitong live ammunition; dalawang Canik magazine caliber .9mm na loaded ng siyam na ammunition; at isang Foton Wing Van na may plate number na NCX 3882. Ang mga suspek ay nakapiit na at sasampahan ng kasong pagnanakaw. Sina Baquiran at Valtiedaz ay mahaharap naman sa karagdagang kaso nang paglabag sa Republic Act 10591 o The Comprehensive Firearms and Ammunition Regulation Act.","Inaresto ng mga tauhan ng Quezon City Police District (QCPD) ang isang pulis at tatlo nitong kasabwat matapos umanong mahuli habang nagnanakaw ng cable wire sa Quezon City, nabatid kahapon.","September 1, 2022  12:00am",https://www.philstar.com/pilipino-star-ngayon/metro/2022/09/01/2206543/pulis-3-kasabwat-huli-sa-pagnanakaw-ng-cable-wire
"Resto sa Quezon City, 2 beses nasunog","Dalawang beses na nasunog ang bahagi ng isang kilalang restaurant sa Quezon City, kahapon ng umaga. Tigil-operasyon muna ang Annabel’s Restaurant na matatagpuan sa Tomas Morato, Brgy. South Triangle, Quezon City matapos na tupukin ng apoy ang kitchen area nito. Batay sa ulat ng Bureau of Fire Protection (BFP), sumiklab ang unang sunog pasado alas-3:00 ng madaling araw sa kusina ng naturang restaurant. Lumilitaw sa paunang imbestigasyon ng mga arson investigators na nagmula ang apoy sa exhaust vent ng kusina. Agad naman itong naapula ng mga rumespondeng bumbero kaya’t umabot lamang ito sa unang alarma. Gayunman, pagsapit ng alas-7:00 ng umaga ay muling sumiklab ang sunog sa loob ng restaurant. Kinailangan pang umakyat ng mga pamatay-sunog sa bubong ng gusali upang maapula ang apoy. Pansamantala namang isinara ng mga otoridad sa mga motorista ang bahagi ng Tomas Morato mula Scout Lascano hanggang Scout De Guia habang nagaganap ang sunog. Itinaas din ang ikalawang sunog sa unang alarma bago tuluyang idineklarang fireout bago mag-alas-10:00 ng umaga. Wala namang nasaktan o nasawi sa insidente. Sa pagtaya ng BFP, aabot sa P4 milyon ang halaga ng mga ari-ariang tinupok ng apoy.","Dalawang beses na nasunog ang bahagi ng isang kilalang restaurant sa Quezon City, kahapon ng umaga.","September 1, 2022  12:00am",https://www.philstar.com/pilipino-star-ngayon/metro/2022/09/01/2206519/resto-sa-quezon-city-2-beses-nasunog
"Physical apprehension, paiigtingin ng MMDA","Ngayong pinatigil ng Supreme Cout (SC) ang pagpapatupad sa ‘no contact apprehension policy’ (NCAP) mas paiigtingin naman ng Metropolitan Manila Development Authority (MMDA) ang physical apprehension at isasaayos ang deployment ng kanilang mga traffic personnel sa mga lansangan. Sa pulong balitaan kahapon, sinabi ni MMDA Acting Spokesperson at head ng  Legal Service Atty. Cris Saruca, Jr.  na ang ‘on-the-ground apprehension’ ang magpapatuloy at ia-adjust ang kanilang mga traffic enforcer sa mga erya kung saan may mga nakapuwestong NCAP cameras kabilang ang EDSA, Commonwealth, Quezon ­Avenue, Roxas Boulevard, C-5, at Macapagal Boulevard. Ayon kay Saruca, may naging malaki nang pagbabago sa pag-uugali ng mga motorista.Binigyang-diin niya na gagawin ng ahensya ang lahat ng makakaya upang mahusay na maisagawa ang mandato nito sa pamamahala sa trapiko at transportasyon na walang patakaran. Sinabi rin ni Saruca na sasangguni ang MMDA sa Office of the Solicitor General para humingi ng payo sa susunod nitong aksyon at kung kailangan pang makialam sa nakabinbing petisyon dahil hindi ito respondent sa kaso. Samantala, titigil din ang pangongolekta ng mga multa ng NCAP para sa mga nahuli ng polisiya pagkatapos ng pagpapalabas ng TRO kahapon. Ang pagdakip na nangyari bago ang TRO ay sasailalim pa rin sa kaukulang parusa. “The Supreme Court said that the TRO is effective immediately and shall continue until further notice, hence, it is prospective, and those who have been caught through the policy prior to the issuance of the TRO still have to pay their fines,” paliwanag ni Saruca. Ayon sa opisyal, nakapagtala ang MMDA ng humigit-kumulang 107,000 NCAP apprehension mula Enero hanggang Agosto 24 ng taong ito. Kasama sa mga karaniwang paglabag ang pagbabalewala sa mga traffic sign, number coding scheme, at walang loading at unloading. Kahit wala ang NCAP, umaasa si Saruca na ma­panatili ang disiplina sa mga motorista upang matiyak ang maayos na daloy ng trapiko at para sa kaligtasan ng lahat ng gumagamit ng kalsada.",,"September 1, 2022  12:00am",https://www.philstar.com/pilipino-star-ngayon/metro/2022/09/01/2206551/physical-apprehension-paiigtingin-ng-mmda
Raliyista at mga pulis nagkatulakan,"Nagkaroon ng tensiyon sa pagitan ng mga raliyista at mga pulis makaraang magkatulakan ang mga ito sa Batasan Road, Quezon City, kahapon ng tanghali. Tinangka kasi ng mga militanteng grupo na magrali sa tapat ng Mababang Kapulungan ng Kongreso pero hinarang sila ng mga tauhan ng Quezon City Police District (QCPD) ngunit nagpumilit kaya nagkaroon ng tulakan. Pinangunahan ng grupong Kilusang Mayo Uno (KMU) at mga manggagawa ang rali na sumisigaw at humihiling ng taas na suweldo at ibaba ang presyo ng mga pangunahing bilihin sa bansa. Nakarating sa south gate ng Batasan ang mga raliyista at tinangkang pakiusapan ng mga pulis na umalis na, pero nagsagawa pa rin ng programa at hindi nagpatinag hanggang maglakad at mag-martsa sa IBP road. Binantayan naman sila ng mga pulis na may kasamang truck ng bumbero para hindi sila makabalik sa harap ng Kamara.","Nagkaroon ng tensiyon sa pagitan ng mga raliyista at mga pulis makaraang magkatulakan ang mga ito sa Batasan Road, Quezon City, kahapon ng tanghali.","August 31, 2022  12:00am",https://www.philstar.com/pilipino-star-ngayon/metro/2022/08/31/2206240/raliyista-mga-pulis-nagkatulakan
"Ayuda sa displaced workers sa Quezon City, umarangkada","Pinangunahan ni Quezon City Mayor Joy Belmonte ang pamamahagi ng cash assistance sa mga displaced workers sa lungsod kasabay sa paglulunsad  sa  programang “Alagang QC” na naglalayong sa layuning matulungan ang mga manggagawa sa lungsod na  nawalan ng trabaho sa nakalipas na anim na buwan. Kasama ni Mayor Belmonte sa pamamahagi ng ayuda sina QC Vice Mayor Gian Sotto at Congressman Franz Pumaren sa isang simpleng seremonya sa QC hall grounds kahapon ng umaga. “Ang programang ito ay paraan ng lokal na pamahalaan para matulungan ang QCitizens nating nawalan o natanggal sa trabaho dahil sa pandemya at krisis pang-ekonomiya. Magagamit nila itong financial assistance para patuloy na itaguyod ang kanilang pamilya habang naghahanap ng bagong papasukan o sa pag-aayos ng kanilang requirements,” pahayag ni Belmonte. Ang pagkakaloob ng ayuda ay alinsunod sa napagtibay na City Ordinance No. 3095, S-2022 para sa pagtatatag ng financial assistance program. Nabatid na eligible sa financial assistance ang mga manggagawang nawalan ng trabaho sa nakalipas na anim na buwan. Ito ay sa formal at informal sectors at maging ang mga Overseas Filipino Workers (OFWs). Sa unang batch na nabigyan ng ayuda kahapon  may 25 displaced workers mula sa Colegio de San Lorenzo at 25 displaced OFWs ang nakatanggap ng financial assistance. Umaabot sa  P500 kada linggo ang makukuha ng mga manggagawa na nawalan ng trabaho at tatagal ito ng walong linggo o katumbas na P4,000 ayuda mula sa lokal pamahalaan. Ayon kay Belmonte, maa­ring gamitin ang pera sa pag­hahanap ng trabaho tulad ng pagkuha ng requirements sa trabaho at panggastos sa pamilya. Para sa taong ito, nasa P60 milyon ang inilaan ng lokal na pamahalaan para sa naturang programa at maaaring madagdagan depende sa pangangailangan ng mga displaced workers ng QC. Binalaan din ni Belmonte ang mga tauhan ng QC hall na ang programang ito ay hindi para sa kanilang mga kaanak o kapamilya. Ang programa ay pinangangasiwaan ng  Public Employment Service Office (PESO) ang magpapatupad sa naturang programa kabilang na ang  pag-aasikaso sa aplikasyon sa pamamagitan ng Quezon City e-Services Website (http://qceservices.quezoncity.gov.ph). Sinabi rin ni Belmonte na mayroon din silang Jobs fair caravan na ilalagay sa mga distrito upang mailapit sa tao ang mga trabaho na maaari nilang  aplayan at mapasukan para iwas sa gastos sa pamasahe sa paghahanap ng trabaho.",Pinangunahan ni Quezon City Mayor Joy Belmonte ang pamamahagi ng cash assistance sa mga displaced workers sa lungsod kasabay sa paglulunsad  sa  programang “Alagang QC” na naglalayong sa layuning matulungan ang mga manggagawa sa lungsod na  nawalan ng trabaho sa nakalipas na anim na buwan.,"August 31, 2022  12:00am",https://www.philstar.com/pilipino-star-ngayon/metro/2022/08/31/2206241/ayuda-sa-displaced-workers-sa-quezon-city-umarangkada
"Lider ng crime group, 3 pa nalambat sa Malabon","Arestado ang lider ng isang crime group at tatlong kasamahan na sangkot sa gunrunning at illegal drug activities sa isinagawang operasyon sa Malabon City, kamakalawa ng gabi. Kinilala ang mga nadakip  na sina Melvin De Jesus, 38, lider ng “Melvin Serrano Group”; Mark Anthony De Jesus, 33; Kelvin De Jesus, 30 at Eddie Tornia, 33, pawang mga residente ng  Gervacio St. Brgy. Hulong Duhat, Malabon. Sa bisa ng search warrant na inisyu Malabon Regional Trial Court (RTC) Judge Antonia Largoza-Cantero, nagsagawa nang paghalughog ang mga tauhan ng Criminal Investigation and Detection Group of Northern Metro Manila District Filed Unit (CIDG-MMDFU) sa bahay ng mga suspek. Ayon kay CIDG-MMDFU chief P/Lt. Col. Jynleo Bautista alinsunod ito sa “Oplan Paglalansag” at “Oplan Salikop” ng PNP. Tinangka pa ng mga suspect na magsitakas pero nakorner din sila ng mga awtoridad. Narekober ng pulisya sa mga suspek ang dalawang baril at ibat-ibang uri ng mga bala. Nahaharap ang mga suspek sa paglabag sa R.A. 10591 o ang Comprehensive Law on Firearms and Ammunition Act.","Arestado ang lider ng isang crime group at tatlong kasamahan na sangkot sa gunrunning at illegal drug activities sa isinagawang operasyon sa Malabon City, kamakalawa ng gabi.","September 2, 2022  12:00am",https://www.philstar.com/pilipino-star-ngayon/metro/2022/09/02/2206817/lider-ng-crime-group-3-pa-nalambat-sa-malabon
Nag-amok patay sa parak,"Patay ang isang store crew nang barilin ng mga rumespondeng pulis makaraang mag-amok sa Brgy. Baclaran, Parañaque City, kahapon ng madaling araw. Dead-on-arrival sa Ospital ng Parañaque ang suspek na si Alex Utbo Racho, 22, tubong bohol at residente ng Molave St., Central Signal Village, Brgy. Central, Taguig City. Isinugod din sa nasabing ospital ang sugatang biktima na kinilalang si Rolando Ferraris Cruz, 40, construction worker at residente ng Sta. Rita St., Brgy. Baclaran, Parañaque City. Naganap ang krimen alas-12:50 ng madaling araw sa Taft Avenue Extension, Brgy. Baclaran. Sa ulat, rumesponde sa lugar ang mga tauhan ng pulisya kaugnay sa report na pag-aamok umano ng suspek habang hawak ang pantadtad ng manok. Naaktuhan ng dalawang pulis ang suspek na tinataga ang biktima kaya nagawa na nilang barilin ito. Nang bumagsak na ang suspek ay mabilis na isinugod sa nasabing ospital maging ang biktimang sugatan subalit idineklarang dead-on-arrival ang una. Blangko pa ang pulisya sa dahilan nang sinasabing pagwawala ng suspect.","Patay ang isang store crew nang barilin ng mga rumespondeng pulis makaraang mag-amok sa Brgy. Baclaran, Parañaque City, kahapon ng madaling araw.","September 2, 2022  12:00am",https://www.philstar.com/pilipino-star-ngayon/metro/2022/09/02/2206819/nag-amok-patay-sa-parak
"‘Bugaw’ na nagbebenta ng minors online, kinasuhan ng NBI","Sinampahan na ng kasong kriminal ng National Bureau of Investigation (NBI) sa Department of Justice (DOJ) ang isang babae na itinuturong bugaw ng mga kabataang babae na ibinibenta sa online sa mga lalaking naghahanap ng ‘sex service’. Mga kasong paglabag sa RA 9208 o “Expanded Anti-Trafficking in Persons Act of 2022” at R.A. 7610 o “Special Protection of Children Against Abuse, Exploitation and Discrimination Act” ang inihain ng NBI laban sa suspek na kinilalang si Jenalyn Joy Hierco. Nadakip si Hierco sa ikinasang entrapment ope­ration ng NBI-Anti Human Trafficking Division (NBI-AHTRAD) kamakailan sa isang restoran sa may Shaw Blvd., Pasig City. Nag-ugat ang operasyon mula sa impormasyon na natanggap ng NBI ukol sa isang alyas Myka na nagre-recruit ng mga kabataang babae na kaniyang inaalok sa mga parokyano sa pamamagitan ng online channels. Isang operatiba ang nakipagtransaksyon sa suspek sa pamamagitan ng Facebok at nagkasundo na magkikita sa isang restoran. Matapos na tanggapin ang marked money na ba­yad para sa isang babae, dinakma na ng mga nakaantabay na operatiba si Hierco. Nagresulta rin ang operasyon sa pagkakasagip sa anim na menor-de-edad na babae na isinuko ng NBI sa Social Welfare Office ng Pasig City. Kinasuhan si Hierco sa DOJ nitong Agosto 26 habang patuloy naman ang pagtukoy ng NBI sa nakalalaya pang si alyas Myka.",Sinampahan na ng kasong kriminal ng National Bureau of Investigation (NBI) sa Department of Justice (DOJ) ang isang babae na itinuturong bugaw ng mga kabataang babae na ibinibenta sa online sa mga lalaking naghahanap ng ‘sex service’.,"September 2, 2022  12:00am",https://www.philstar.com/pilipino-star-ngayon/metro/2022/09/02/2206820/bugaw-na-nagbebenta-ng-minors-online-kinasuhan-ng-nbi
"70 wanted persons, tiklo sa OTBT ops ng QCPD","Nasa 70 wanted persons ang naaresto ng mga tauhan ng Quezon City Police District (QCPD) sa ikinasa nilang ‘One-Time Big-Time Operations’ (OTBT) at pagsisilbi ng mga warrants of arrests sa lungsod hinggil sa iba’t ibang kaso, nabatid kahapon. Ayon kay QCPD  BGen. Nicolas Torre III, ang naturang OTBT na nagresulta sa pagkakaaresto ng mga naturang wanted persons ay ikinasa ng iba’t ibang istasyon ng QCPD simula alas-12:00 ng hatinggabi ng Agosto 30, 2022 hanggang alas-12:00 ng hatinggabi ng Agosto 31, 2022. Nabatid na ang Batasan Police Station (PS 6) na nasa ilalim ng pamumuno ni PLTCOL Morgan Aguilar ang pinakamaraming naarestong wanted persons na umabot sa 11. Sumunod naman dito ang Novaliches Police Station (PS 4) na nakaaresto ng 10 wanted persons; La Loma Police Station (PS 1) at Project 4 Police Station (PS 8) na kapwa nakaaresto ng tig-7 wanted persons; Talipapa Police Station (PS 3) na nakaaresto ng 6 wanted persons; Fairview Police Station (PS 5) at Pasong Putik Police Station (PS 16) na kapwa may naarestong tig-5 wanted persons; Masambong Police Station (PS 2), Kamuning Police Station (PS 10) at Payatas Bagong Silangan Police Station (PS 13) na nakaaresto ng tig-4 wanted persons; at Project 6 Police Station (PS 15) na nakaaresto naman ng tatlong wanted persons. Ang Cubao Police Station (PS 7), Galas Police Station (PS 11), Eastwood Police Station (PS 12) at Holy Spirit Police Station (PS 14) ay nakaaresto naman ng tig-isang wanted person. Ayon sa QCPD, kaagad nilang iimpormahan ang mga hukumang pinagmulan ng mga warrant of arrests hinggil sa pagkakaaresto ng mga akusado. Samantala, pinapurihan naman ni PBGEN Torre ang kanyang mga tauhan dahil sa matagumpay na OTBT na kanilang isinagawa.","Nasa 70 wanted persons ang naaresto ng mga tauhan ng Quezon City Police District (QCPD) sa ikinasa nilang ‘One-Time Big-Time Operations’ (OTBT) at pagsisilbi ng mga warrants of arrests sa lungsod hinggil sa iba’t ibang kaso, nabatid kahapon.","September 1, 2022  12:00am",https://www.philstar.com/pilipino-star-ngayon/metro/2022/09/01/2206515/70-wanted-persons-tiklo-sa-otbt-ops-ng-qcpd
"Seniors, PWDs ‘di exempted sa number coding – MMDA","Hindi na umano exempted sa ipinatutupad na expanded number coding scheme ang mga senior citizen maging ang mga persons with disabilities. Ito ang inihayag kahapon ng Metropolitan Manila Development Authority (MMDA). Ayon kay MMDA spokesperson Crisanto Saruca Jr. na tinanggal ang exemption dahil may window hours naman sa ilalim ng scheme. “Meron naman po kasing window hours dahil po ang ating pagpapatupad po ng ating number-coding ay 7 a.m. hanggang 10 a.m. at 5 p.m. [hanggang] 8 p.m. po,” ani Saruca. “So ‘yun pong 10:01 a.m. hanggang bago pong mag-5 p.m. ay window hours kung saan pwedeng pong magagamit ng ating senior citizens at PWDs ,” dagdag pa niya. Noong Agosto 15, si­nimulan ng MMDA na ipatupad ang pinalawak na number coding scheme sa National Capital Region (NCR). “Noong pong nakaraang linggo, bumababa po ang naging apprehension natin mga nasa 200 a day lang po,” aniya pa.",Hindi na umano exempted sa ipinatutupad na expanded number coding scheme ang mga senior citizen maging ang mga persons with disabilities.,"September 1, 2022  12:00am",https://www.philstar.com/pilipino-star-ngayon/metro/2022/09/01/2206538/seniors-pwds-di-exempted-sa-number-coding-mmda
Higit P58 milyong shabu nasabat sa Maynila,"Nasabat kahapon ng pinagsanib na puwersa ng Bureau of Customs-Ninoy Aquino International Airport (BOC-NAIA), Philippine Drug Enforcement Agency (PDEA), Bureau of Plant Industry (BPI) at NAIA-Inter-Agency Drug Interdiction Task Group (NAIA IADITG) ang mahigit sa 8 kilo ng shabu na nagkakahalaga ng nasa P58.3 milyon sa isinagawang operasyon sa San Andres sa Maynila. Nabatid na ang shabu ay itinago sa mga pakete ng ibat-ibang dried spices. Nabatid na ang naturang shipment ay nagmula sa Nigeria at  idineklara bilang “food stuff”. Gayunpaman, sa pagsusuri sa saklaw ng mga dokumento sa pag-import at pag-verify, napag-alamang ito ay ilegal na naipasok sa bansa nang walang kaukulang mga permit sa pag-import mula sa DA-BPI. Sa 100% physical examination, natuklasan ng mga operatiba ng joint inter-agency units na ang pakete ay naglalaman din ng 8.575 kilo ng pinaniniwalaang shabu na inilagay sa loob ng puting plastic bowl na nakatago sa mga pakete ng iba’t ibang pinatuyong spices. Sa isinagawang eksamininasyon nakumpirma na ang mga ito ay shabu. Nasa kustodiya na ngayon ng PDEA ang mga ilegal na droga para sa ka­ragdagang imbestigasyon at para sa isasagawang profiling at case build-up laban sa mga personalidad na sangkot para sa posibleng prosecution sa paglabag sa Dangerous Drugs Act of 2002 in relation to Section 1401 of the Customs Modernization and Tariff Act of 2016. Ang naturang masusing pagmamanman  ay naaayon sa mga direktiba ni Customs Commissioner Yogi Filemon Ruiz, bilang bahagi ng marching order ni Pangulong Ferdinand Marcos Jr., na pigilan ang pagpupuslit ng droga at tiyakin ang pagpapatupad ng epektibong mga hakbang sa proteksyon sa hangganan.","Nasabat kahapon ng pinagsanib na puwersa ng Bureau of Customs-Ninoy Aquino International Airport (BOC-NAIA), Philippine Drug Enforcement Agency (PDEA), Bureau of Plant Industry (BPI) at NAIA-Inter-Agency Drug Interdiction Task Group (NAIA IADITG) ang mahigit sa 8 kilo ng shabu na nagkakahalaga ng nasa P58.3 milyon sa isinagawang operasyon sa San Andres sa Maynila.","September 1, 2022  12:00am",https://www.philstar.com/pilipino-star-ngayon/metro/2022/09/01/2206630/higit-p58-milyong-shabu-nasabat-sa-maynila
"Budget cut sa PGH, inalmahan","Pinalagan ng unyon ng mga manggagawa ng Philippine General Hospital (PGH) ang pinababang panukalang pondo para sa pagamutan sa 2023 na tinawag nilang hindi katanggap-tanggap at nakakabahala. “Una sa lahat ang ­unang maapektuhan po ng budget cut sa PGH ay ‘yung serbisyo na ­ibinibigay namin sa mga pasyente,”  ayon kay ALL UP Workers Union-Manila/PGH president Karen Faurillo. Base sa ‘spen­ding plan’ ng gobyerno, kakaltasan ng P890 mil­yon ang pondo ng PGH. Mula sa kasalukuyang P6.3 bilyong pondo nito ay magiging P5.4 bilyon na lamang sa 2023. Iginiit ni Faurillo na mas higit na kailangan ng PGH ng pondo habang tumatransisyon ang bansa sa ‘new normal’ dahil sa pagiging pinakamalaking ‘COVID-19 referral facility’ nito.  Mas kakailanganin pa nga umano ng PGH ng dagdag na P10 bilyong pondo. Nang tumama ang pandemya, nakita pa umano lalo ang pangangailangan na mag-upgrade ng PGH ng pasilidad, kagamitan at iba pang resources. Tinawag nilang ‘anti-poor’ at ‘anti-health wor­kers’ ang pagbawas sa pondo lalo’t nasa 300 contractual at job orders na manggagawa ang naghihintay na ma-regular sila sa trabaho.",Pinalagan ng unyon ng mga manggagawa ng Philippine General Hospital (PGH) ang pinababang panukalang pondo para sa pagamutan sa 2023 na tinawag nilang hindi katanggap-tanggap at nakakabahala.,"August 30, 2022  12:00am",https://www.philstar.com/pilipino-star-ngayon/metro/2022/08/30/2206025/budget-cut-sa-pgh-inalmahan
"Taas pasahe, nakaamba sa Setyembre","May nakaambang panibagong pagtataas sa singil sa pasahe sa darating na Setyembre. Ayon kay Land transportation Franchising and Regulatory Board (LTFRB) Chairman Cheloy Garafil, maaaring ilabas nila ang desisyon sa susunod na buwan. Anya may nakabinbin pang petisyon ang UV express vehicle sa singil sa pasahe bukod pa sa naunang inihain ng grupong 1-Utak, Pasang Masda, Alliance of Transport Operators and Dri­vers Association of the Philippines (Altodap), at Alliance of Concerned Transport Organizations (Acto). Sinabi pa ni Garafil na panahon na para itaas ang pamasahe sa jeep lalo’t patuloy na tumataas ang ­presyo sa produktong petrolyo. Ayon kay Garafil, reaso­nable at balanse ang magiging pasya ng LTFRB sa itataas sa  singil sa pasahe. Gayunman, hindi pa tinukoy ni Garafil kung magkano ang maaaring itaas  sa pasahe. Una rito, humihirit ang mga drayber ng jeep na dagdagan ng P5 hanggang P6 ang singil nila sa minimum na pamasahe.",May nakaambang panibagong pagtataas sa singil sa pasahe sa darating na Setyembre.,"August 31, 2022  12:00am",https://www.philstar.com/pilipino-star-ngayon/metro/2022/08/31/2206237/taas-pasahe-nakaamba-sa-setyembre
"Kelot, timbog sa ‘sextortion’ sa menor-de-edad","Isang lalaki ang inaresto ng mga awtoridad sa Pasig City matapos na ireklamo ng pang-aabuso at ‘sextortion’ ng isang dalagita, nabatid kahapon. Nakilala ang suspek na si Juneller de Guzman na  natimbog ng mga tauhan ng  Eastern Division of the Anti-Cybercrime Team (EDACT) sa isang entrapment operation noong Sabado matapos na ireklamo ng 14-anyos na biktima. Ayon sa mga imbestigador,  nagkakilala ang dalawa sa social media at simula noon ay nag-uusap na sila online hanggang sa magpalitan ng mga intimate na larawan at mga video. Lingid sa kaalaman ng biktima  peke pala ang gina­gamit na social media account ng suspek, at gu­magamit lamang ito ng profile photo ng ibang tao. Nagkasundo ang dalawa na magkita noong Agosto 13, kung kailan unang minolestiya ng suspek ang biktima. Pinagbantaan pa umano ng suspek ang biktima na ia-upload sa social media ang kanyang mga malalaswang larawan kung hindi siya makikipagkita at makikipagtalik dito. Dito na nagpasya ang biktima na humingi ng tulong sa mga pulis. Kaagad namang nagkasa ang mga otoridad ng entrapment operation laban sa suspek na nagresulta sa pagkakaaresto dito. Ang suspek ay nakapiit na at sasampahan ng kasong paglabag sa child sexual exploitation, child abuse, cybercrime, grave threat, grave coercion at statutory rape.","Isang lalaki ang inaresto ng mga awtoridad sa Pasig City matapos na ireklamo ng pang-aabuso at ‘sextortion’ ng isang dalagita, nabatid kahapon.","August 31, 2022  12:00am",https://www.philstar.com/pilipino-star-ngayon/metro/2022/08/31/2206239/kelot-timbog-sa-sextortion-sa-menor-de-edad
"Big-time oil price hike, arangkada ngayon","Simula alas-6 ng umaga ngayong Martes (August 30) ay ipatutupad ng mga gasoline stations ang taas presyo sa kanilang produktong petrolyo. Ayon sa Pilipinas Shell Petroleum Corp. at Seaoil Philippines Inc., ay magkakaroon sila ng pagtataas sa presyo ng oil products dahil sa paggalaw ng presyuhan ng mga produktong petrolyo sa World market. Anila,  magtataas sila ng  P1.40 sa kada litro sa presyo ng gasolina, P6.10 sa kada litro sa presyo ng diesel at P6.10 sa kerosone. Ayon sa Cleanfuel ganito rin ang ipatutupad nilang pagtaas maliban sa kerosene. Wala namang abiso ang iba pang oil companies para sa pagtataas ng presyo ng kanilang oil pro­ducts.",,"August 30, 2022  12:00am",https://www.philstar.com/pilipino-star-ngayon/metro/2022/08/30/2206024/big-time-oil-price-hike-arangkada-ngayon
"Daily attack rate ng COVID-19 sa NCR, nasa low category na","Nasa low category na ngayon ang CO­VID-19 average daily attack rate (ADAR) sa National Capital Region (NCR). Ayon kay OCTA Research fellow Dr. Guido David, nasa 5.98 per 100,000 population na lamang ang ADAR sa NCR. Idinagdag pa nito na kapag nasa 6 pababa ang ADAR, maikukunsidera na itong low base sa kanilang metrics. Nabatid na noong Agosto 22, nasa 7.32 per 100,000 individuals ang ADAR sa NCR. Samantala, bumaba rin ang seven-day average ng COVID-19 cases sa NCR. Mula sa 1,062 na seven-day average na naitala noong Agosto 22, bumaba ito ng 19 percent at naging 862 na lamang noong Agosto 29. Bumaba rin ang reproduction number sa NCR. Mula sa 0.99 noong Agosto 19, naging 0.95 na lamang ito noong Agosto 26. — Danilo Garcia",Nasa low category na ngayon ang CO­VID-19 average daily attack rate (ADAR) sa National Capital Region (NCR).,"August 31, 2022  12:00am",https://www.philstar.com/pilipino-star-ngayon/metro/2022/08/31/2206242/daily-attack-rate-ng-covid-19-sa-ncr-nasa-low-category-na
"Lalaking nagpatubos ng ninakaw na CP, timbog!","Timbog ang isang lalaki matapos na ipatubos ang cellphone na kanyang ninakaw mula sa may-ari nito sa loob ng isang bar sa Quezon City, kahapon ng umaga. Nakapiit na ang suspek na si Joandel Ramos, residente ng Mangga St., Valenzuela, Brgy. 600, Sta. Mesa, Manila. Si Ramos ay dinakip nina PSMS Marlon Rivera at PSSg Roberto Cawas, ng Cubao Police Station 7 ng Quezon City Police District (QCPD) matapos na ireklamo ng biktimang si Nathaniel Nino Britt, ng  Villa Teodora, Brgy. Dau, Mabalacat, Pampanga.   Batay sa ulat, dakong alas-8:15 ng umaga nang maganap ang insidente sa isang fastfood chain sa Brgy. Socorro, Cubao, Quezon City. Lumilitaw sa imbestigasyon ni PSSg Lemuel Escleto na bago ang insidente ay nakipag-inuman ang biktima sa kanyang mga kaibigan sa isang bar. Nang magtungo sa fastfood ay dito na niya  nadiskubre na nawawala ang kaniyang cellphone. Dahil dito, hiniram umano ng biktima ang cellphone ng kaibigan at tinawagan ang kaniyang cellphone na sinagot naman ng suspek na sinabing nasa malapit lang siyang lugar na tinungo ng biktima. Agad namang nagpunta ang biktima sa nasabing lugar at doon ay nakita niya ang suspek na hawak pa ang kaniyang cellphone. Tumanggi naman umano ang suspek na isauli ang CP at sa halip ay ipinatutubos ito sa biktima. Nagkaroon nang pagtatalo ang dalawa na nakatawag ng atensiyon ng mga taong nagdaraan, kaya’t inireport sila sa mga awtoridad na nagresulta sa pagkakaaresto ng suspek. Kasong theft ang kakaharapin ng suspek matapos na marekober sa kaniya ang  OPPO Reno 3 ng biktima na nagkakahalaga ng P18,999.00.","Timbog ang isang lalaki matapos na ipatubos ang cellphone na kanyang ninakaw mula sa may-ari nito sa loob ng isang bar sa Quezon City, kahapon ng umaga.","August 30, 2022  12:00am",https://www.philstar.com/pilipino-star-ngayon/metro/2022/08/30/2206023/lalaking-nagpatubos-ng-ninakaw-na-cp-timbog
"Korte naglabas ng warrants sa Facebook, YouTube  ","Naglabas ang Manila Regional Trial Court Branch 24 ng warrants sa Facebook at Youtube para ilabas  ang pagkakakilanlan ng mga taong nasa likod ng accounts na ‘Usapang Diskarte’ dahil sa mga content na “online sexual abuse” at eksploitasyon ng mga bata. Ayon sa kautusan ng korte,  kailangang maisumite ng Google LLC/YouTube at Meta/Facebook sa loob ng 72 oras ang pagkakakilanlan ng mga personalidad na nasa likod ng naturang accounts at iba pang datos kaugnay nito, pagkatanggap ng warrant. Kabilang sa hinahanap na datos ay ang mga impormasyon ng mga subscriber, chats, mga images na naka-upload sa sites at iba pang content. Ang aksyon ng korte  ay ginawa makaraan ang pagsasampa ng reklamo ng PNP ACG- Women and Children Cybercrime Protection Unit (WCCPU) nitong Hulyo 28. Pero dahil parehong nakabase ang dalawang social media giants sa California sa United States, inihain na lamang ng PNP ang mga warrant sa Department of Justice-Office of Cybercrime nitong Martes. Sinabi ni State Counsel Gerald Vincent Sosa ng DOJ Cybercrime office na umaakto sila na isang ‘central agency’ sa pagsisilbi ng ‘cyber-related warrants’ sa mga dayuhang personalidad o organisasyon. Nilinaw naman niya na buo ang kooperasyon ng parehong social media platforms sa mga awtoridad pagdating sa isyu ng ‘child grooming o child pornography’. Sa opisyal na datos, naitala ang mga kaso ng ‘online sexual exploitation’ sa 47,937 noong 2020 mula sa 19,000 noong 2019 sa gitna ng restriksyon dulot ng pandemya.",,"August 31, 2022  12:00am",https://www.philstar.com/pilipino-star-ngayon/metro/2022/08/31/2206244/korte-naglabas-ng-warrants-sa-facebook-youtube-
Lalaki durog sa tren,"Patay ang isang lalaki na hinihinalang may kapansanan sa pag-iisip nang masagasaan ng tren ng Philippine National Railways (PNR) na umano’y kaniyang sinalubong kamakalawa ng hapon sa Tondo, Maynila. Patuloy na inaalam ng pulisya ang pagkakakilanlan sa biktima na tinatayang nasa edad 50-taong gulang pataas, may taas na 5’2” hanggang 5’4”, at nakasuot ng kulay puting t-shirt. Sa ulat ng Manila Police District- Station 7, bandang alas-5:45 ng hapon nang maganap ang insidente sa may riles ng tren sa may F.Yuseco St. sa Tondo. Ayon kay Brgy. 155 Zone 14 ex-officio Jerwin Laguerta, malimit umanong tumatawid ng riles ang biktima at palaging nakikita na tila nangangarate kaya binansagan ito ng mga residente na “Master”. Bago ang insidente, nasa gitna ng riles ang biktima sa kabila na paparating na ang tren. Sa halip na tumabi, muling pumorma na mangangarate ang biktima hanggang sa tuluyan siyang mabundol at masagasaan ng dambuhalang sasakyan. Pansamantalang inilagak sa morgue ang bangkay ng nasawi habang hinihintay ang kaniyang mga kaanak para siya makilala.","Patay ang isang lalaki na hinihinalang may kapansanan sa pag-iisip nang masagasaan ng tren ng Philippine National Railways (PNR) na umano’y kaniyang sinalubong kamakalawa ng hapon sa Tondo, Maynila.","August 30, 2022  12:00am",https://www.philstar.com/pilipino-star-ngayon/metro/2022/08/30/2206022/lalaki-durog-sa-tren
DSWD pinuri sa maayos na educational assistance,"“Good job DSWD”! Ito ang naging pagbati at opisyal na pahayag ng ACT-CIS partylist hinggil sa maayos na pamimigay ng educational assistance ng Department of Social Welfare and Development (DSWD) nitong Sabado. Ayon kay ACT-CIS Cong. Edvic Yap, nakikita ang sinseridad ng DSWD para ipatupad ang kanilang misyon kaya agad na humingi ng tulong sa Department of the Interior and Local Government (DILG) at local government units (LGUs) matapos ang magulong distribusyon ng ayuda noong Agosto 20. “You will see naman the sincerity of DSWD to accomplish their mission,” ani Yap. Umaasa at nananalangin din si Cong. Yap na tuluy-tuloy na magiging maayos ang pagbibigay ng ayuda ng DSWD sa mga estudyante hanggang sa September 24. Sa panig naman ni Cong. Jocelyn Tulfo ay sinabi nitong ‘charge to experience’ ang nangyari sa unang pagbibigay ng ayuda. Pahayag ng lady lawmaker ng ACT-CIS, ang mahalaga ay binuksan ni Sec. Erwin sa mas maraming beneficiaries ang educational assistance. Para naman kay ACT-CIS Cong. Jeffrey Soriano, lahat naman ay nagkakamali at si Sec. Erwin ay agad naman na naitama ang pagkakamali sa tulong ng DILG at LGUs.",“Good job DSWD”!,"August 29, 2022  12:00am",https://www.philstar.com/pilipino-star-ngayon/metro/2022/08/29/2205897/dswd-pinuri-sa-maayos-na-educational-assistance
"Bebot, natagpuang patay sa tabing-ilog","Isang babae ang natagpuang patay sa tabing ilog sa Quezon City kahapon ng umaga. Inaalam pa ng mga awtoridad ang pagkakakilanlan ng biktima. Batay sa ulat ng Quezon City Police District (QCPD) Police Station 1, pasado alas-3:00 ng mada­ling araw nang madiskubre ang biktima sa tabing ilog na matatagpuan sa Lorraine St. Parkway Village, Brgy. Apolonio Samson, sa QC. Ayon kay Samuel Balatong, na siyang nakadiskubre sa bangkay, kasalukuyan siyang nangangalakal ng mga basura sa may ilog nang makita niya ang bangkay sa pampang. Ayon sa barangay, hindi pa matukoy kung taga-saan ang babae dahil walang nakakakilala rito. Posible rin aniyang inanod lamang ang bangkay mula sa ibang lugar. Kasalukuyan pa namang iniimbestigahan ng mga awtoridad ang insidente.",Isang babae ang natagpuang patay sa tabing ilog sa Quezon City kahapon ng umaga.,"August 30, 2022  12:00am",https://www.philstar.com/pilipino-star-ngayon/metro/2022/08/30/2206020/bebot-natagpuang-patay-sa-tabing-ilog
"COVID-19 positivity rate sa NCR, ilan pang lugar bumaba pa","Patuloy na bumababa pa ang mga kaso ng CO­VID-19 sa National Capital Region (NCR) at iba pang mga lalawigan, ayon sa OCTA Research Group. Batay sa datos na ibinahagi ni OCTA fellow Dr. Guido David sa kanyang Twitter account, nabatid na ang NCR ay mayroon na lamang 12.9% na positi­vity rate hanggang noong Agosto 27 mula sa dating 14.6% noong Agosto 20. Halos lahat din ng mga lalawigan sa Luzon ay nakitaan na rin ng pagbaba sa kanilang positivity rate. “NCR positivity rate decreased from 14.6% (Aug 20) to 12.9% (Aug 27). Nearly all provinces in Luzon had a decrease in positivity rate,” tweet ni David. Ang positivity rate ng Bataan ay bumaba na sa 8.8% noong Agosto 27, mula sa dating 10.5% noong Agosto 20.  Dahil dito, ang Bataan ang nag-iisang lalawigan sa Luzon na mayroong positivity rate na mas mababa sa 10%. Samantala, ang po­sitivity rates ng Albay, Cagayan, Camarines Sur, Isabela, La Union, Nueva Ecija at Tarlac ay bumaba rin, ngunit nananatili pa ring nasa “very high.” —  Angie dela Cruz","Patuloy na bumababa pa ang mga kaso ng CO­VID-19 sa National Capital Region (NCR) at iba pang mga lalawigan, ayon sa OCTA Research Group.","August 30, 2022  12:00am",https://www.philstar.com/pilipino-star-ngayon/metro/2022/08/30/2206021/covid-19-positivity-rate-sa-ncr-ilan-pang-lugar-bumaba-pa
2 arestado sa higit P400K shabu,"Nasamsam ang higit P400,000 halaga ng shabu at dalawang baril sa dalawa katao kabilang ang isang high value individual (HVI) sa isinagawang buy-bust operation, sa Barangay New Lower Bicutan, Taguig City, kamakalawa ng gabi. Kinilala ang mga naarestong suspek na sina Itan Gampong Dikalnan, 36, construction worker (HVI/Pusher) at Mark Gonzales Salipan, 37. Dakong alas -10:00 ng gabi ng Linggo (Agosto 28) nang arestuhin ang dalawa sa Manuel L. Quezon St., Brgy. Lower Bicutan ng mga tauhan ng District Drug Enforcement Unit at District Mobile Force Batallion ng Southern Police District matapos ang isinagawang drug operation kung saan nasamsam sa mga ito ang mahigit sa P400K halaga ng shabu , isang kalibre .45 baril at isang kalibre .38 baril na kargado ng mga bala. Inihahanda na ang mga kasong paglabag sa Sections 5 at 11 ng Republic Act 9165 (Comprehensive Dangerous Drugs Act of 2002) at RA 10591 (Illegal possession of Firearms and ammunition).","Nasamsam ang higit P400,000 halaga ng shabu at dalawang baril sa dalawa katao kabilang ang isang high value individual (HVI) sa isinagawang buy-bust operation, sa Barangay New Lower Bicutan, Taguig City, kamakalawa ng gabi.","August 30, 2022  12:00am",https://www.philstar.com/pilipino-star-ngayon/metro/2022/08/30/2206019/2-arestado-sa-higit-p400k-shabu
2023 NEP ni PBBM may laang pinakamalaking badyet sa tren,"May nakalaang pina­kamalaking badyet sa tren na P113.99 bilyon o halos limang beses kumpara sa P23.12 bilyon lamang ngayong 2022, ang 2023 panukalang P5.268 tril­yong ‘National Expenditure Program’ (NEP) ni Pangulong Ferdinand Marcos Jr. Ayon kay Albay Rep. Joey Sarte Salceda, chairman ng House Ways and Means Committee na, sa ilalim ng 2023 NEP na isinumite sa Kamara, ‘idinedeklara ni Pangulong Marcos na balik na ang tren bilang mahalagang transportasyon at inihud­yat na niya ang pasimula sa programang “Build Better More.” Bilang pangunahing may-akda ng ‘House Re­solution’ na pormal na nagsusulong sa ‘infrastructure spending targets’ at nagbigay dito ng pangalang “Build Better More” (BBM), sinabi ni Salceda na hud­yat din ito na sadyang itinutulak ni Pangulong Marcos ang ‘national backbone projects,’ ang pamanang mga imprastraktura sa mga rehiyon at lalawigan ni dating Pangulong Duterte. Pinuna ni Salceda na habang ang estratehiya ni PRRD ay ilipat sa mga lalawigan ang yaman ng bansa, ang kay PBBM naman ay gawing lalong kapaki-pakinabang ang mga ito sa pamamagitan ng mabisang pag-uugnay sa kanila ng lalong pinalawak sa saklaw ng mga riles at tren. Anya, ang panukalang 2023 badyet ay “tiyak na magpapasimula na sa paggulong ng ‘Build Better More era,’ at ang tren ay tiyak din na pinaka-murang sistema ng transportasyong panglupa bawat kilometro, para sa mga tao man o kargada, at maliwanag na marami nito ang gusto ng Pangulo.”","May nakalaang pina­kamalaking badyet sa tren na P113.99 bilyon o halos limang beses kumpara sa P23.12 bilyon lamang ngayong 2022, ang 2023 panukalang P5.268 tril­yong ‘National Expenditure Program’ (NEP) ni Pangulong Ferdinand Marcos Jr.","August 29, 2022  12:00am",https://www.philstar.com/pilipino-star-ngayon/metro/2022/08/29/2205896/2023-nep-ni-pbbm-may-laang-pinakamalaking-badyet-sa-tren
"Pagsuspinde sa NCAP panganib sa commuters, pagbabalik ng kotong -TPF","Nangangamba ang transport advocacy group na  The Passenger Forum na bumalik ang pangongotong at kaskaserong mga moto­rista sakaling suspindihin ang implementasyon ng  No Contact Apprehension Program (NCAP) sa  Metro Manila. Ayon kay TPF Convener Primo Morillo, ma­rami sa mga commuters ang pabor sa  NCAP dahil nagiging maingat ang mga driver at sumusunod sa traffic rules. Sinabi ni Morillo na sa Maynila lamang, nasa 62 porsiyento ang ibinaba ng road accidents sa pagpapatupad ng  NCAP  habang 47 porsiyento naman ang ibinaba sa mga kaso ng nasagasaan. Nagbabala rin ang TPF sa posibleng pamamayagpag ng mga nangongotong at panunuhol dahil sa traffic violations. “NCAP also contri­buted to the lowering of the incidents of kotong and abangers on our roads as the power of traffic enforcers to apprehend was limited in NCAP ­areas. Several social media posts confirm this and even drivers appreciate NCAP now as it lowered the chances of extortion and apprehension traps,” ani Morillo. Sa ngayon, minomo­nitor na lamang ng mga enforcers ang daloy ng trapiko.",Nangangamba ang transport advocacy group na  The Passenger Forum na bumalik ang pangongotong at kaskaserong mga moto­rista sakaling suspindihin ang implementasyon ng  No Contact Apprehension Program (NCAP) sa  Metro Manila.,"August 29, 2022  12:00am",https://www.philstar.com/pilipino-star-ngayon/metro/2022/08/29/2205893/pagsuspinde-sa-ncap-panganib-sa-commuters-pagbabalik-ng-kotong-tpf
"3 HVIs, arestado sa P5.44 milyong shabu","Tatlong katao na pawang itinuturing na high-value individuals (HVIs) ang inaresto ng mga otoridad sa isang buy-bust operation sa Pasig City kamakalawa ng hapon, na nagresulta sa pagkakumpiska ng may P5.44 milyong ha­laga ng mga hinihinalang shabu. Kinilala ni Pasig City Police OIC PCol. Celerino Sacro Jr. ang mga naares­tong suspek na sina Mohaimen Rangaig, 26, residente ng 683 R. Castillo St., Brgy. Kalawaan, Pasig City, at No. 5 sa Regional HVI Priority Database on Illegal Drugs; Matet Makebel, 33, ng 683 R. Castillo Street, Brgy. Kalawaan, Pasig City at Isabel Tobosa, 26, helper at naninirahan sa Blk. 5 Lupang Arienda, Brgy. Sta. Ana, Taytay Rizal. Batay sa ulat ng Pasig City Police, dakong alas-5:05 ng hapon nang ikasa ng mga tauhan ng Station Drug Enforcement Unit (SDEU) ang operasyon sa tahanan nina Rangaig at Makebel. Nakatanggap umano sila ng tip sa ilegal na aktibidad ng mga suspek kaya’t tinarget ang mga ito sa buy-bust. Nakumpiska sa mga suspek ang 13 pirasong heat sealed transparent plastic sachet na may puting pulbos na hinihina­lang shabu na tinatayang aabot sa 800 gramo at may standard drug price na P5,440,000; digital weighing scale at dalawang pirasong P1,000 na nasa ibabaw ng 33 piraso ng P1,000 boodle money na ginamit na buy-bust money. Ang mga suspek ay nakapiit na at nakatakdang sampahan ng kasong paglabag sa Republic Act 9165 o Comprehensive Dangerous Drugs Act of 2002.","Tatlong katao na pawang itinuturing na high-value individuals (HVIs) ang inaresto ng mga otoridad sa isang buy-bust operation sa Pasig City kamakalawa ng hapon, na nagresulta sa pagkakumpiska ng may P5.44 milyong ha­laga ng mga hinihinalang shabu.","August 29, 2022  12:00am",https://www.philstar.com/pilipino-star-ngayon/metro/2022/08/29/2205891/3-hvis-arestado-sa-p544-milyong-shabu
"Dalaga, hulog mula 19th flr ng condo, patay!","Dead-on-the spot ang isang dalaga nang bu­magsak sa parking lot mula sa ika-19 na palapag ng isang condominium sa Sta. Mesa, Maynila, kamakalawa ng gabi. Kinilala ang nasawi na si Ronalyn Manitas Jimenez, 34, at residente sa 19th floor ng isang condo sa V. Mapa St., Sta Mesa. Sa ulat, dakong alas-11:52 ng gabi ng Agosto 27 nang madiskubreng nakabulagta ang biktima sa parking lot ng condo. Sa inisyal na imbestigasyon, sinabi ni Roland Legaspi, security guard, na habang nagro-roving siya nang mapansin ang biktima na nakahandusay sa parking lot kaya ipinabatid sa kaniyang superior na si Ayid Sahibul na nagreport naman sa Sta. Mesa Police Station. Nagkalasug-lasog ang katawan ng biktima na inilagak na sa Fune­raria Cruz. Sa naging salaysay ng isang Rowena Nillo, bago umano ang pangyayari. Malungkot umano ang biktima dahil sa pakikipagkalas sa nobyo. Nagpaparamdam pa umano ito na gusto na niyang wakasan ang sari­ling buhay. Dahil sa walang nakasaksi sa krimen, patuloy pang inaa­lam kung nagpakamatay, nahulog lamang o may foul play sa insidente.","Dead-on-the spot ang isang dalaga nang bu­magsak sa parking lot mula sa ika-19 na palapag ng isang condominium sa Sta. Mesa, Maynila, kamakalawa ng gabi.","August 29, 2022  12:00am",https://www.philstar.com/pilipino-star-ngayon/metro/2022/08/29/2205892/dalaga-hulog-mula-19th-flr-ng-condo-patay
"SSS main office nasunog, data records ng members ‘di nadamay","Tiniyak kahapon ng pamunuan ng Social Security System (SSS) na walang data records ng kanilang mga miyembro ang naapektuhan ng isang sunog na sumiklab sa kanilang punong tanggapan sa East Avenue, Quezon City kahapon. Sa isang pahayag, sinabi ng SSS na ang lahat ng payments ng kanilang mga miyembro ay kanilang tatanggapin at maayos na maipapaskil. Tuloy rin anila ang paghahatid nila ng serbisyo sa lahat ng kanilang sangay. “SSS assures the public that all member data records are not affected and there is no interruption in the deli­very of its services in all branches and via online thru My.SSS, SSS Mobile App, and uSSSap Tayo portals,” anang SSS. Ayon sa ahensiya, dakong ala-1:43 ng mada­ling araw nang sumiklab ang sunog sa UPS room ng kanilang main office building. Nagawa naman umano ng fire suppressant system ng gusali na ma-contain ang sunog upang hindi na kumalat pa sa ibang bahagi ng gusali. Naideklarang fire under control ang sunog, na umabot lamang ng unang alarma, dakong alas-3:35 ng madaling araw. Tuluyan itong naa­pula dakong alas-5 ng madaling araw. Sa pagtaya ng Bureau of Fire Protection (BFP), aabot sa P700,000 ang halaga ng mga ari-ariang naabo sa sunog.","Tiniyak kahapon ng pamunuan ng Social Security System (SSS) na walang data records ng kanilang mga miyembro ang naapektuhan ng isang sunog na sumiklab sa kanilang punong tanggapan sa East Avenue, Quezon City kahapon.","August 29, 2022  12:00am",https://www.philstar.com/pilipino-star-ngayon/metro/2022/08/29/2205894/sss-main-office-nasunog-data-records-ng-members-di-nadamay
Police Major inaresto sa casino,"Isang aktibong opis­yal ng Philippine National Police (PNP) ang inaresto ng mga kabaro habang nagsusugal sa isang kilalang casino sa Pasay City, Sabado ng gabi. Kinilala ang dinakip na si Police Major Regalado Isidoro na lumabag umano sa Republic Act 6713 o code of conduct and ethical standards for public officials and employees. Sa report ni PNP-Integrity Monitoring and Enforcement Group National Capital Region Field Unit (IMEG-NCRFU) chief P/Brig. General Warren De Leon kay PNP Chief, Gen. Rodolfo Azurin Jr., dakong alas-6:20 ng gabi nang maaresto si Isidoro habang naglalaro ng slot machine sa Pasay City. Nakipag-ugnayan ang IMEG sa hepe ng Regional Intelligence Division at Regional Special Operations Group ng NCRPO), PNP Police Security and Protection Group (PNP-PSPG) at sa Security Ma­nagement Office ng casino matapos makatanggap ng impormasyon mula sa concerned citizen. Sa Memorandum Circular No. 6 ng PNP, mahigpit na ipinagbabawal sa lahat ng Government Officials and Employees ang magpunta sa mga gambling casinos. “Philippine National Police Chief, P/Gen Rodolfo Azurin Jr recently prohibited police officers from getting involved in all forms of illegal activities. This doesn’t give good impression in their conduct as law enforcers. The bottom line is, we discourage our personnel from engaging in gambling activities since it is detrimental to their professional and personal values,” ani P/B/Gen. De Leon.",,"August 29, 2022  12:00am",https://www.philstar.com/pilipino-star-ngayon/metro/2022/08/29/2205890/police-major-inaresto-sa-casino
"Presyo ng petrolyo, tataas sa susunod na linggo","Matapos ang sunud-sunod na rollback sa presyo ng petrolyo, nagbabadya na naman muli ang oil price hike sa susunod na linggo. Base sa galaw ng presyuhan ng petroleum products sa merkado mula August 22- 25, sinasabing medyo may kalakihan ang ipapatupad na oil price hike. Sa tantiya, ang presyo ng diesel ay posi­ b­leng tumaas mula P5.40 hanggang P5.70 sa kada litro, habang ang gasolina ay tataas ng P1.30 hanggang P1.60 kada litro. Kinumpirma naman ni Department of Energy-Oil Industry Management Bureau Director Rino Abad na magkakaroon ng pagtaas ng halaga ng diesel at gasolina. Sinabi ni Abad  na ang  paggalaw sa presyo ng oil products sa world market ay dahil sa lumaking demand sa petroleum products ng Estados Unidos at Europe, tataas ang presyo ng langis  dahil sa inaasahang shortage ng suplay dulot ng giyera sa pagitan ng Russia at Ukraine. —  Malou Escudero","Matapos ang sunud-sunod na rollback sa presyo ng petrolyo, nagbabadya na naman muli ang oil price hike sa susunod na linggo.","August 27, 2022  12:00am",https://www.philstar.com/pilipino-star-ngayon/metro/2022/08/27/2205503/presyo-ng-petrolyo-tataas-sa-susunod-na-linggo
‘KKB’ sa 107 iskul sa Maynila mahigpit na ipapatupad,"Istriktong ipatutupad ni Manila Mayor Honey Lacuna sa lahat ng 107 public elementary at high schools sa lungsod ang ‘KKB’  o kanya-kanyang baon sa pagbabalik ng in-person classes. “Pag oras ng pagkain, kanya-kanya munang dala ng baon, strictly, para dun na rin sila kakain sa areas nila,” sabi ni Lacuna. Panawagan niya sa mga magulang at guar­dians na ipaghanda at pabaunan ng pagkain ang kanilang mga anak upang matiyak ang kaligtasan ng mga ito sa pamamagitan ng wastong pagkain. Ayon pa sa alkalde, ang hakbang ay hindi lamang makatitiyak ng ba­lanced diet sa mga bata kundi malaking katipiran din ito sa bahagi ng mga mag-aaral dahil mas mahal ang bumili ng lutong pagkain sa labas. Idinagdag pa ni Lacuna na isa ring doktor na ang pandemya ay nasa paligid lamang at ang pagkain ng sama-sama ay hindi makabubuti at hindi iminumungkahi. Labag din ito sa pinaiiral na  safety protocol o social distancing para makaiwas sa hawahan ng COVID-19. Sinabi pa ng alkalde na ang mga bata ay hindi pa gaanong alisto kagagaling lamang nito sa dalawang taon at kalahating online classes. Muli ring hinimok ni Lacuna ang mga magulang at guardians na pabakunahan at paboosteran ang kanilang mga anak dahil na rin sa pagtaas ng bilang ng mga mga pasyenteng nagiging severe at kritikal ang kundisyon matapos tamaan ng coronavirus. Maaaring hindi man nagbibigay ng  total immunity ang bakuna, tiyak naman na makapagdarag­dag ito ng proteksyon kontra COVID-19 at maiiwasan na maging severe at kritikal ang pasyenteng nahawahan ng virus, ayon pa kay Lacuna.",Istriktong ipatutupad ni Manila Mayor Honey Lacuna sa lahat ng 107 public elementary at high schools sa lungsod ang ‘KKB’  o kanya-kanyang baon sa pagbabalik ng in-person classes.,"August 29, 2022  12:00am",https://www.philstar.com/pilipino-star-ngayon/metro/2022/08/29/2205889/kkb-sa-107-iskul-sa-maynila-mahigpit-na-ipapatupad
"NPA na utol ni CHED Chair de Vera, arestado","Nadakip ng mga awtoridad ang kapatid na babae ni Commission on Higher Education (CHED) Chairman Prospero de Vera kaugnay sa kasong multiple murder. Kaugnay nito, sinabi ni De Vera na bahala na umano ang batas kung ano ang marapat kaugnay sa dinakip niyang kapatid. Nakilala ito na si Adora Faye de Vera  na hinuli sa Quezon City noong nakaraang Miyerkules sa bisa ng arrest warrant na ipinalabas ni Iloilo City RTC Judge Guilljie Delfin Lim dahil sa kasong multiple murder. Kahapon, kinumpirma ni Chairman De Vera na kapatid niya si Adora pero may 25- taon na silang hindi nagkikita at hindi nag-uusap matapos magdesisyon ang kapatid na sumapi sa rebeldeng grupong NPA. “As a sibling, I hope and pray for her safety and good health in detention as she faces the cases filed against her,” pahayag ni Chairman De Vera. Aniya hindi niya sinusuportahan ang mga pagkilos ng kanyang kapatid at mga pananaw nito sa buhay. “I fully support the administration of President Ferdinand ‘Bongbong’ Marcos, Jr. in its efforts to end the communist insurgency that has destroyed so many lives and property. I will let the law take its course in resolving the charges against her,” sabi ni Chairman De Vera. Si Adora ay sinasabing may kasong multiple murder at multiple frustrated murder with the use of explosives bukod sa hiwalay na kasong rebelyon. Sinasabi ng PNP na si Adora ay isang staff officer ng  general command ng  CPP-NPA at secretary ng Central Front ng  CPP-NPA Regional Committee – Panay. Siya ay sinasabing asawa ni CPP-NPA Central Committee member Jessie Lipura.",Nadakip ng mga awtoridad ang kapatid na babae ni Commission on Higher Education (CHED) Chairman Prospero de Vera kaugnay sa kasong multiple murder.,"August 27, 2022  12:00am",https://www.philstar.com/pilipino-star-ngayon/metro/2022/08/27/2205504/npa-na-utol-ni-ched-chair-de-vera-arestado
"Social media influencer, 4 na Tiktokers kinasuhan","Isang social media ­influencer at apat na Tiktokers ang ipinagharap na ng reklamo sa Quezon City Prosecutor’s Office makaraang mag-post ng videos online sa ‘pagbalahura’ o pagsira sa pera ng Pinas. Ipinapakita sa mga ebidensyang video ang sadyang pagsira, pagpilas, pag-stapled at ginamit pang pamunas sa sapatos ang ibat-ibang peso bills. Bukod nga sa nauna nang social media influen­cer na pinunit ang isang P20 bill sa kanyang video post, kasama rin sa ini­rereklamo ang isang magician na nilagyan ng butas ang isang P1000 bill ng kanyang ballpen, isa pang tiktoker na lalaki na ginamit ang isang 50-peso bill bilang funnel sa pagsasalin ng langis sa kanyang  motorsiklo, ang isa na inistapled ang P100 sa plastic basketball rim at ang isa namang na ginawang pamunas ng kanyang sapatos ang dalawang 500 peso bills bago nito itinapon sa lupa. Nauna rito, natukoy na ng PNP-Anti-Cybercrime Group (ACG) ang lima na sinampahan na ng reklamo ng pulisya at ng Bangko Sentral ng Pilipinas (BSP). Ayon kay ACG director Brig. Gen. Joel Doria isa dito ay ang Syrian national na si Samer Ousta na nagmamay-ari ng account na @ForeignGerms na siyang pumunit sa P20 bill. Ang apat na iba pa ay pawang Pinoy na kinilala ng PNP-ACG na sina   Arnold Rogero na kilala bilang “Cholo TV,” Carl Romulo Quion or @carlquion, Ri­chard Eramel, na si @ekongyahoo.com, at Joel Mallanao, na mas kilala bilang si @qyuarfheerzzchyam. Ayon sa BSP  na ang ganitong sadyang pagwasak o pagsira sa Philippine banknotes at maging sa coin ay may katapat na multa na hindi lalagpas sa P20,000 at/o pagkakulong na hindi hihigit sa limang taon.",,"August 28, 2022  12:00am",https://www.philstar.com/pilipino-star-ngayon/metro/2022/08/28/2205711/social-media-influencer-4-na-tiktokers-kinasuhan
"4 na miyembro ng criminal group, timbog","Apat na sinasabing mi­yembro ng  ‘Boyong Criminal Group’ ang nalambat sa isinagawang buy-bust ­operation  sa pangunguna ng Criminal Investigation and Detection Group (CIDG), kamakalawa ng madaling araw sa Guadalupe Viejo, Makati City. Nakilala ang mga naares­tong suspect na sina Angelito Crisoloy Dangan, alyas  ­Jaguar, 48; Jose David Arandia, alyas Bokbok, 38; Arnold Bautista, alyas Bojie, 33; at Nelson Padilla, alyas Gagay, 43. Ikinasa ang operasyon ng CIDG kasama ang Poblacion Substation ng Makati City Police at District Mobile Force Batallion ng Southern Police District dakong alas- 2:15 ng madaling araw  sa Bernardino St.,  Laperal Compound, Guadalupe Viejo, Makati City. Nasamsam din sa mga nadakip ang isang kalibre 38 baril na may 2 bala bukod pa sa 8 gramo ng shabu na nagkakahalaga ng P80,000. Binanggit pa sa ulat na ang mga nadakip ay kilalang sangkot sa gun running activities, robbery hold-up at drug trade na kumikilos sa Southern part ng Metro Manila.","Apat na sinasabing mi­yembro ng  ‘Boyong Criminal Group’ ang nalambat sa isinagawang buy-bust ­operation  sa pangunguna ng Criminal Investigation and Detection Group (CIDG), kamakalawa ng madaling araw sa Guadalupe Viejo, Makati City.","August 28, 2022  12:00am",https://www.philstar.com/pilipino-star-ngayon/metro/2022/08/28/2205708/4-na-miyembro-ng-criminal-group-timbog
"Tangkang pagdukot ng puting van sa 13-anyos, gawa-gawa lang Caloocan City Police","Naniniwala si Caloocan City Police chief Col. Samuel Mina, Jr. na posibleng gawa- gawa lamang ng 13-anyos na dalagita ang umano’y tangkang pagdukot sa kanya ng puting van sa lungsod, ka­makailan. Ayon kay Mina, ni-review nila ang closed-circuit te­levision (CCTV) cameras malapit sa Del Rey Village 3 sa Barangay 162 subalit wala silang nakitang puting van na nakaparada. Ito ang lugar na sinasabi ng  biktima na may nakaparadang isang puting van at lumabas ang tatlong lalaki na tinangka siyang dukutin. “Lahat ng allegations niya ay backtracked through CCTV footages malapit sa sinasabing pinangyarihan, which is less than 100 meters away from the police substation and in front of the barangay hall,” ani Mina. Lahat aniya ng  dapat pagbasehan ay ginawa nila kabilang  ang lugar kung saan lumilitaw na mahihirapan ang mga kidnappers na isagawa ang pagdukot dahil maraming tao sa lugar  at daanan ng mga truck. Hindi rin tugma ang testimonya ng dalagita sa testimonya ng barangay officials at tricycle driver. Nabatid pa kay Mina na maaaring may problema sa pag-aaral ang dalagita at ayaw na nitong mag-aral. Dahil dito kailangan na sumailalim ang dalagita sa counselling. Sa kabila nito, sinabi ni Mina na hindi sila pakakampante at paiigtingin pa rin nila ang kanilang police visibi­lity ngayong nagsimula na ang klase.","Naniniwala si Caloocan City Police chief Col. Samuel Mina, Jr. na posibleng gawa- gawa lamang ng 13-anyos na dalagita ang umano’y tangkang pagdukot sa kanya ng puting van sa lungsod, ka­makailan.","August 27, 2022  12:00am",https://www.philstar.com/pilipino-star-ngayon/metro/2022/08/27/2205499/tangkang-pagdukot-ng-puting-van-sa-13-anyos-gawa-gawa-lang-caloocan-city-police
"Chinese na dumukot, gumahasa sa 2 dayuhan, tiklo","Arestado ang isang Chinese national na sangkot sa pagdukot at panggagahasa sa dalawang babaeng banyaga sa Pasay City, ka­makalawa ng gabi. Kinilala ni Southern Police District (SPD) Director P/Colonel Kirby John Brion Kraft ang suspek na si Ning Yuangquiyang, 24, na kabilang sa high value individual (HVI) na nadakip kamakailan sa Macapagal Blvd, Pasay City. Kinumpirma ng pulisya na ang suspek ay isa sa hindi bababa sa limang kalalakihan na dumukot sa Cambodian national na  si Le Thi Dung; at Vietnamese na si Soy Srey Leak, noong Agosto 23, 2022 sa  Brgy. 70, Pasay City. Nag-ugat ang operasyon ng Pasay Police matapos na makatakas ang dalawang babae sa kamay ng mga suspek na sinasabing pawang mga Chinese  na halinhinang gumahasa umano sa kanila. Nakatakas ang dalawang biktima sa pamamagitan ng pagtalon umano sa bintana at agad namang na-rescue ng mga pulis. Nang magsagawa ng imbestigasyon, nakita sa kuha ng CCTV ang mga suspek na gamit ang isang Toyota Vios na NGX 1490. Sa tulong ng GPS na ikinabit ng may-ari ng sasakyan na inupahan ng mga ito, natunton ang nasabing suspek sa Macapagal Blvd.at nakumpiska sa kaniya ang isang 9.mm na baril isang 10 gramo ng shabu na nagkakahalaga ng ?68,000. Inihahanda na ang kaukulang kaso laban sa suspect habang patuloy na tinutunton ang iba pang suspect.","Arestado ang isang Chinese national na sangkot sa pagdukot at panggagahasa sa dalawang babaeng banyaga sa Pasay City, ka­makalawa ng gabi.","August 27, 2022  12:00am",https://www.philstar.com/pilipino-star-ngayon/metro/2022/08/27/2205498/chinese-na-dumukot-gumahasa-sa-2-dayuhan-tiklo
"Lolo na PWD, patay sa babaeng negosyante","Patay ang isang lolo na person with disability (PWD) nang pasukin sa bahay at pagsasaksakin ng isang babae, ka­makalawa ng hapon sa Malabon City. Dead on arrival sa San Lorenzo Ruiz Hospital sanhi ng tinamong mga saksak sa katawan ang biktimang si Joel Tud, 67, at residente ng Sitio 6, Barangay Catmon. Nasa kustodiya naman ng Malabon City  Police ang suspek na si Beverly Sagansay, 31, businesswoman, ng  Brgy. Arkong Bato, Valenzuela City. Sa report na tinanggap ni Malabon police chief Col. Albert Barot, dakong ala-1:30 ng hapon nang makita ng saksi na  pumasok ang suspek sa bahay ng biktima. Sa hindi pa malamang dahilan ay nakita ng testigo na biglang  pinagsasaksak ng  suspek ang  biktima sa iba’t ibang bahagi  ng katawan. Agad itong humingi ng tulong sa kanilang mga kapitbahay at pinagtulungan na madakip ang suspek habang isinugod naman ang biktima sa pagamutan pero hindi na ito umabot pang buhay. Nakuha ng  mga  tauhan ng Sub-Station 4 sa crime scene ang isang kutsilyo na ginamit sa pananaksak. Inaalam pa ng pulisya ang motibo sa krimen habang inihahanda ang kaukulang kaso laban sa suspect.","Patay ang isang lolo na person with disability (PWD) nang pasukin sa bahay at pagsasaksakin ng isang babae, ka­makalawa ng hapon sa Malabon City.","August 27, 2022  12:00am",https://www.philstar.com/pilipino-star-ngayon/metro/2022/08/27/2205502/lolo-na-pwd-patay-sa-babaeng-negosyante
2 timbog sa P2.7 milyong shabu,"Nasa 400 gramo ng shabu na nagkakahalaga ng nasa P2.7 milyon ang nakumpiska sa dalawang naarestong lalaki na kabilang sa high value individual (HVI) sa isinagawang buy-bust operation sa Yague St., Brgy. Tejeros, Makati City, kamakalawa ng hapon. Kinilala ang mga nadakip na suspek na sina Francedy Jamito, alyas Nemia, construction worker, 20 ; at Dianne Harina, alyas Inday, 36. Ayon sa ulat, isinagawa ang operasyon ng Makati City Police Station Drug Enforcement Unit sa pangunguna ni P/Colonel Harold Depositar. Nabatid na nakabili ang poseur-buyer ng halagang P160,000 ng ilegal na droga na dito agad dinakma ang mga suspect. Nahaharap na sa reklamong paglabag sa Republic Act 9165 (Comprehensive Dangerous Drugs Acts of 2002) ang mga naarestong suspek.","Nasa 400 gramo ng shabu na nagkakahalaga ng nasa P2.7 milyon ang nakumpiska sa dalawang naarestong lalaki na kabilang sa high value individual (HVI) sa isinagawang buy-bust operation sa Yague St., Brgy. Tejeros, Makati City, kamakalawa ng hapon.","August 27, 2022  12:00am",https://www.philstar.com/pilipino-star-ngayon/metro/2022/08/27/2205501/2-timbog-sa-p27-milyong-shabu
"99 school infras­ructure projects, natapos na ng Quezon City LGU","Natapos na ng Quezon City government ang pagtatayo ng 99 school infras­ructure projects mula taong 2019 hanggang 2022. Ayon kay Quezon City Mayor Joy Belmonte, base sa talaan ng City Enginee­ring Department, aabot sa 33 school buildings ang na-rehabilitate, habang na-upgrade naman ang electrical systems ng 35 schools, 15 water at sanitation posts, at napaganda ang 12 school sites, habang apat na school facilities ang naipatayo sa loob lamang ng tatlong taon. “Although we have a strict and rigorous bidding and procurement process, the city was able to accomplish various projects for our schools. Ilan pa lang ito sa ating mga plano at patuloy tayong nakikipag-ugnayan sa Schools Division Office (SDO) para alamin kung anu-ano pa ang pwedeng maitulong ng lokal na pamahalaan para sa mga paaralan,” pahayag ni Belmonte. Sa ngayon anya, mayroong 26 na on-going projects sa iba’t ibang eskwelahan. Sa kabuuan, nasa 30 proyekto ang sumasailalim sa evaluation para sa engineering intervention. Bukod sa pagpapatayo ng mga eskwelahan, namahagi rin si Belmonte ng 250,054 tablets na may internet connecti­vity sa mga Grade 4 hanggang Grade 12 students sa mga public schools, 710,371 learning kits, 6,875,846 modules, at 430,438 hygiene kits sa nakalipas na tatlong taon. Nasa 4,784 beneficiaries ang nakatanggap ng education assistance. Bumibili na rin ang lokal na pamahalaan ng dagdag na school supplies at  tablets na ipapamigay sa mga estudyante na nasa Grade 1 hanggang Grade 3. Nabigyan na rin ang mga guro ng monthly at quarterly allowances pati na ang internet at laptops at may dagdag allowance na rin para sa Alternative Learning System (ALS)  ang mga guro.",Natapos na ng Quezon City government ang pagtatayo ng 99 school infras­ructure projects mula taong 2019 hanggang 2022.,"August 27, 2022  12:00am",https://www.philstar.com/pilipino-star-ngayon/metro/2022/08/27/2205500/99-school-infrasructure-projects-natapos-na-ng-quezon-city-lgu
"Random drug test sa PNP Anti-Cybercrime Group, umarangkada","Sumailalim sa random drug test ang nasa 24 na tauhan ng Philippine National Police (PNP) Anti-Cybercrime Group kahapon ng umaga. Layon ng random drug test na matiyak na walang tauhan ng ACG ang gumagamit ng ipinagbabawal gamot. Regular din itong ginagawa sa lahat ng mga division ng PNP upang masiguro na ang mga pulis ang nagpapatupad ng batas at hindi lumalabag sa batas lalo na sa isyu ng droga Ayon kay Lt. Michelle Sabino, chief PIO ng Anti-Cybercrime Group, makukuha ang resulta sa loob ng 24 oras. Umaasa silang lahat ay magne­negatibo sa nasabing drug test. Sakaling may magpositibo, may kahaharapin itong parusa at posibleng kasong admi­nistratibo. Hindi kukunsintihin ng PNP ang tiwaling gawain ng mga pulis.",Sumailalim sa random drug test ang nasa 24 na tauhan ng Philippine National Police (PNP) Anti-Cybercrime Group kahapon ng umaga.,"August 26, 2022  12:00am",https://www.philstar.com/pilipino-star-ngayon/metro/2022/08/26/2205205/random-drug-test-sa-pnp-anti-cybercrime-group-umarangkada
"DSWD Central office, dinumog pa rin ng mga walk-in na kukuha ng ayuda","Sa kabila nang abiso na maagang ginawa ng Department of Social Welfare and Development (DSWD) na wala nang walk-in sa pagbibigay ng ayuda sa mahihirap na estudyante, dinumog pa rin kahapon ng mga claimants ang tanggapan nito sa Quezon City. Kahapon ay marami pa rin ang nagbaka- sakali na makakuha ng ayuda sa  DSWD  office sa  Barangay Batasan Hills kahit ang payout center ay nailipat na sa National Vocational Rehabilitation Center (NVRC) sa  Project 4 para sa mga naka skedyul na makakuha ng ayuda. Sinasabing ang mga dumagsa sa DSWD central office  ay yaong mga mag-aaral na nakarehistro na para makuha ang ayuda  sa ilalim ng educational asssistance ng DSWD pero hindi pa nakakatanggap  ng confirmation text mula sa ahensiya kayat nagbakasakali ang mga itong pumunta sa ahensiya para makuha ang ayuda kahit walk-ins. Magugunitang mula noong nagdaang Huwebes ay itinigil muna ng DSWD ang pamamahagi ng educational assistance at nagsabing wala ng tatanggaping  walk-ins para makakuha ng ayuda dahil sa nagdaang  pagdagsa ng maraming tao sa mga taggapan nito noong unang Sabado nang pamamahagi ng financial assistance . Patuloy na nanawagan ang DSWD sa mga mag-aaral  na kung  nais makakuha ng  educational assistance ay dapat munang magpa register online o mag-email sa   [email protected]  Kailangan lamang ay school ID at enrollment form. Maaari ring tingnan ang  DSWD website sa facebook at sa iba pang  social media accounts para sa iba pang detalye sa pagkuha ng ayuda.","Sa kabila nang abiso na maagang ginawa ng Department of Social Welfare and Development (DSWD) na wala nang walk-in sa pagbibigay ng ayuda sa mahihirap na estudyante, dinumog pa rin kahapon ng mga claimants ang tanggapan nito sa Quezon City.","August 28, 2022  12:00am",https://www.philstar.com/pilipino-star-ngayon/metro/2022/08/28/2205716/dswd-central-office-dinumog-pa-rin-ng-mga-walk-na-kukuha-ng-ayuda
"Pamamahagi ng educational payout nitong Sabado, payapa","Iniulat ni Department of the Interior and Local Government (DILG) Secretary Benjamin ‘Benhur’ Abalos Jr. na payapa ang isinagawang payout ng educational assistance para sa mga indigent na estudyante nitong Sabado. Ayon kay Abalos, wala ring pinayagang mag-walk-in sa payout upang maiwasan ang gulo. “No ‘walk-in’ allowed, cash aid payout in distribution sites peaceful so far,” ani Abalos. Sinabi ni Abalos na minobilized din nila ang mga police at task force ng mga local go­vernment units (LGUs) upang matiyak na maayos ang pila ng mga kumukuha ng ayuda. Ang mga may text confirmation lamang din aniya ang pinayagang pumila at makakuha ng cash aid. Ipinaliwanag ni Abalos na nilimitahan ng Department of Social Welfare and Development (DSWD) ang bilang ng mga text confirmations sa 1,000 hanggang 3,000 kada site lamang, depende sa kapasidad ng disbursement venue. “Strong police and LGU task force visibility in NCR (National Capital Region) sites. No resistance so far when persons showing up with no DSWD confirmation are politely turned away,’’ ani Abalos. Nabatid na mayroong 215 educational distribution sites sa mga rehiyon at tatlo sa Metro Manila venues, na binabantayan ng PNP at local task forces. Sinabi pa ni Abalos na lahat ng site ay nag-ulat na mapayapa at maayos ang payouts ng educational ayuda.",Iniulat ni Department of the Interior and Local Government (DILG) Secretary Benjamin ‘Benhur’ Abalos Jr. na payapa ang isinagawang payout ng educational assistance para sa mga indigent na estudyante nitong Sabado.,"August 28, 2022  12:00am",https://www.philstar.com/pilipino-star-ngayon/metro/2022/08/28/2205715/pamamahagi-ng-educational-payout-nitong-sabado-payapa
"Bodega ng asukal sa Quezon City, ininspeksiyon ng BOC-MICP at AFP","Ininspeksiyon ng  composite team ng mga ahente ng Bureau of Customs (BOC)-Customs Intelligence and Investigation Service (CIIS), Enforcement and Security Service-Quick ­Response Team ng Manila International Container Port (MICP), at Armed Forces of the Philippines (AFP), ang La Perla Sugar Export Corporation sugar warehouse sa Quezon City kamakailan. Sa pamamagitan ng Letter of Authority (Reference No. 08-23-168-2022) na ­inisyu ni Commissioner Commissioner Yogi Filemon L. Ruiz, umaksiyon ang grupo upang alamin kung anu-ano ang mga laman ng bodega. Dito nila natuklasan ang nasa 57,000 sako ng mga imported refined sugar mula sa Thailand na tinatayang nagkakahalaga ng P285 mil­yon. Bawat sako ay naglalaman ng 50 kilo at tinatayang aabot sa P5,000. Agad rin namang nagsagawa ang composite team at customs examiners ng routinary inventory at inspection ng mga incoming goods. Ang mga clearance mula sa Sugar Regulatory Admi­nistration (SRA) na nakakasakop sa naturang goods ay isinailalim din sa balidasyon ng grupo. Tiniyak naman ni District Collector Romeo Allan Rosales na ang Port ay nananati­ling vigilante sa monitoring ng pagproseso at pag-release ng mga inangkat na asukal sa bansa.","Ininspeksiyon ng  composite team ng mga ahente ng Bureau of Customs (BOC)-Customs Intelligence and Investigation Service (CIIS), Enforcement and Security Service-Quick ­Response Team ng Manila International Container Port (MICP), at Armed Forces of the Philippines (AFP), ang La Perla Sugar Export Corporation sugar warehouse sa Quezon City kamakailan.","August 28, 2022  12:00am",https://www.philstar.com/pilipino-star-ngayon/metro/2022/08/28/2205709/bodega-ng-asukal-sa-quezon-city-ininspeksiyon-ng-boc-micp-afp
7-anyos nalunod sa ‘swimming lesson’,"Nauwi sa trahedya ang ‘swimming lesson’ matapos na malunod ang isang 7-anyos na batang babae sa isang swimming pool sa lungsod ng Navotas nitong Biyernes ng gabi. Sa report ng tanggapan ni Navotas City Police Chief P/Col. Dexter Ollaging ang biktimang itinago sa pangalang Suzette ay Grade 2 pupil ng Brgy. NBBS Dagat-Dagatan ay dinala ng kaniyang tiyahin sa ‘swimming lesson’ sa Tumana Complex Swimming Pool sa lungsod. Ayon sa tiyahin ng biktima, pagkatapos ng natu­rang swimming lesson dakong alas-6 ng gabi, huli niyang nakita ang bata na nakaupo sa gilid ng pool. Sinabi ng tiyahin ng bata, na pansamantala niyang iniwan ang biktima para  puntahan naman niya ang kanyang anak na lalaki sa kabilang side ng pool. Matapos niyang makuha ang anak, laking gulat na lamang ng ginang nang hindi na niya nakita sa gilid ng pool ang biktima kaya agad itong tumakbo saka hinanap ang bata sa pool hanggang sa makita na ito sa ilalim ng pool. Kaagad namang ni-rescue ng tiyahin at ng Red Cross team na nakatalaga sa naturang pool ang biktima saka tinangkang i-revive bago isinugod ng ambulansya sa Navotas City Hospital. Gayunman, ang biktima ay idineklara nang patay bandang alas-6:30 ng gabi.",Nauwi sa trahedya ang ‘swimming lesson’ matapos na malunod ang isang 7-anyos na batang babae sa isang swimming pool sa lungsod ng Navotas nitong Biyernes ng gabi.,"August 28, 2022  12:00am",https://www.philstar.com/pilipino-star-ngayon/metro/2022/08/28/2205717/7-anyos-nalunod-sa-swimming-lesson
13-anyos nakaligtas sa pagdukot ng puting van sa Caloocan,"Nakaligtas mula umano sa pagdukot ng mga kalalakihan na sakay ng puting van ang isang 13-anyos na dalagita habang papauwi nitong Martes sa Caloocan City. Sinabi ni Maj. Brian Ramirez, Caloocan City Police Station (CCPS) Sub-station 6 (SS6) commander, bineberipika pa nila ang mga de­talye mula sa biktima na ngayon ay nasa CCPS Wo­men’s Desk. Batay sa Facebook ng Sangguniang Kabataan (SK) ng Brgy. 162 lumilitaw na naganap ang insidente dakong alas- 2:30 ng hapon ng Martes. Papauwi na ang biktima nang mapansin nito ang isang puting van na nakaparada sa harap ng Del Rey Village 3. Tatlong lalaki ang lumabas sa van at pilit na isinasakay ang biktima. Subalit sumigaw ang biktima at humingi ng tulong na nakatawag naman ng pansin ng isang tricycle driver. Bigo ang mga suspect na tangayin ang biktima. Agad namang naiuwi ang biktima. Nakikipag-ugnayan na rin ang Brgy. 162 sa tricycle driver na tumulong sa biktima. Posibleng may nalalaman pa itong ibang detalye sa insidente. Ayon kay Ramirez sasailalim sa counseling ang biktima. “Pinapaimbestigahan ko pa sa sub-station commander ‘yung pangyayari at nagpapaback-track ako sa mga CCTV foo­tage doon sa area para maibangga doon sa sinasabi ng victim ,” ani CCPS Chief Col. Samuel Mina.",Nakaligtas mula umano sa pagdukot ng mga kalalakihan na sakay ng puting van ang isang 13-anyos na dalagita habang papauwi nitong Martes sa Caloocan City.,"August 26, 2022  12:00am",https://www.philstar.com/pilipino-star-ngayon/metro/2022/08/26/2205207/13-anyos-nakaligtas-sa-pagdukot-ng-puting-van-sa-caloocan
"Driver na nanagasa ng guwardiya, binawi na ang lisensya","Tuluyan nang kinansela ng Land Transportation Office (LTO) ang non-professional driver’s license ni Jose Antonio Sanvicente, ang drayber ng SUV na nag-viral sa social media kamakailan matapos sagasaan ang isang security guard sa isang mall sa Mandaluyong City. Ito ayon sa LTO ay matapos na maisagawa ng kanilang hanay ang pagdinig sa kasong administratibo laban kay Sanvicente. Sa pagbusisi ng LTO sa kaso, napatunayan ng ahensiya  na guilty si Sanvicente sa kasong reckless driving at maging ang hindi nito pagpansin sa kanyang sinagasaan na madala sa pagamutan. Bunsod nito, napagpasyahan ng LTO na pawalang bisa ang drivers license ni Sanvicente. Hindi na rin umano maaaring makakuha ng bagong lisensiya si Sanvicente at hindi na papayagang makapagmaneho ng anumang motor vehicle. Sa kasalukuyan ay hawak na ng LTO’s Intelligence and Investigation Division (IID) ang lisensya ni Sanvicente.","Tuluyan nang kinansela ng Land Transportation Office (LTO) ang non-professional driver’s license ni Jose Antonio Sanvicente, ang drayber ng SUV na nag-viral sa social media kamakailan matapos sagasaan ang isang security guard sa isang mall sa Mandaluyong City.","August 26, 2022  12:00am",https://www.philstar.com/pilipino-star-ngayon/metro/2022/08/26/2205206/driver-na-nanagasa-ng-guwardiya-binawi-na-ang-lisensya
"7 job scammer sa Facebook, timbog","Arestado ang pitong katao na diumano’y nasa likod ng pambibiktima ng online jobseekers sa isinagawang operasyon ng Philippine National Police’s Anti-Cybercrime Group (ACG) sa Pasay City, nitong Martes. Kinilala ni ACG chief Brig. Gen. Joel Doria ang mga suspek na sina Kimberly Santillan, 43; Rosalie Verceles, 53; Lailani Bregoli, 25; Mary Jane Cuevas, 24; Zenaida Navarro, 47; Mary Jane Reyes, 46; at Simone Louise Austria, 21, na pawang nadakip sa pagsalakay sa isang gusali sa panulukan ng Epifanio de los Santos Avenue at Taft Avenue, Barangay 146, Pasay City. Ayon kay Doria, lumikha ng bogus Facebook page ang mga suspek upang palabasin ito na konektado sa isang lehitimong employment agency upang makapambiktima ng mga naghahanap ng trabaho. Matapos ang paglikha ng pekeng pahina sa Facebook, ibinahagi ng mga suspek ang pahina sa lahat ng iba pang mga chat ng grupo na nag-aalok ng mga pagkakataon sa trabaho. “The modus of these scammers is to make the unsuspecting victims believe that there is indeed a job opportunity waiting for successful applicants through the creation of a fake Facebook Page imitating the accounts of a legitimate hiring agency,”ani Doria. Sinabi ni P/Major Franklin Lacana, team leader ng Southern District Anti-Cybercrime Team (SDACT), ang mga aplikante ay pinagreport sa kanilang tanggapan sa Taft Avenue para sa interview. Kahina-hinala umano ang naging pagbabawal sa mga aplikante na makipag-usap sa kanilang kapwa aplikante o gumamit ng cellphones. Pinagbayad din sila ng P300 para sa umano’y processing fee at P1,300 para sa medical fees.","Arestado ang pitong katao na diumano’y nasa likod ng pambibiktima ng online jobseekers sa isinagawang operasyon ng Philippine National Police’s Anti-Cybercrime Group (ACG) sa Pasay City, nitong Martes.","August 25, 2022  12:00am",https://www.philstar.com/pilipino-star-ngayon/metro/2022/08/25/2204919/7-job-scammer-sa-facebook-timbog
"Pandemic essentials, ipinamahagi ng Maynilad sa 112 public schools sa Metro Manila","Umaabot sa 112 na pampublikong mga paaralan sa service area ngWest Zone concessionaire Maynilad Water Services, Inc. (Maynilad) sa Metro Manila ang nabigyan ng pandemic essentials bilang suporta ng kumpanya sa ‘Brigada Eskwela 2022’ program ng Department of Education (DepEd). Nagkaloob ang Maynilad ng mahigit 810 bottles ng liquid soap, 12,400 washable face masks, 5,300 piraso ng bottled water at wash buckets sa 14 School Division Offices para gamitin ng mga tauhan ng mga paaralan at mahihirap na mag-aaral. Bukod sa naturang donasyon, naglagay din ang Maynilad ng 40 modular handwashing stations sa ibat-ibang mga paaralan upang palagiang makapaghugas ng kamay ang kabataang mag-aaral. Nagsasagawa din ang Maynilad ng W.A.S.H. (Water, Sanitation, Hygiene) training sessions online na umabot na sa 5,144 educators ang sumailalim sa pagsasanay. Mula nang mag-kick off ang ‘Oplan Balik Eskwela Command Confe­rence’ ng DepEd noong August 15, nagsagawa na ang Maynilad ng ma­lawakang water quality testing sa mga school vicinities. “Maynilad aims to make the transition from distance learning to in-person classes smooth and safe for our children by providing items that are essential for Co­vid19 prevention and equipping our educators with W.A.S.H. training,” pahayag ni Maynilad President and CEO Ramoncito S. Fernandez.","Umaabot sa 112 na pampublikong mga paaralan sa service area ngWest Zone concessionaire Maynilad Water Services, Inc. (Maynilad) sa Metro Manila ang nabigyan ng pandemic essentials bilang suporta ng kumpanya sa ‘Brigada Eskwela 2022’ program ng Department of Education (DepEd).","August 26, 2022  12:00am",https://www.philstar.com/pilipino-star-ngayon/metro/2022/08/26/2205200/pandemic-essentials-ipinamahagi-ng-maynilad-sa-112-public-schools-sa-metro-manila
"Indian national, itinumba sa Navotas","Patay ang isang Indian national matapos pagbabarilin ng isa sa dalawang hindi kilalang mga suspek habang sakay ng kanyang motorsiklo sa Navotas City, kahapon umaga. Dead-on-th-spot dahil sa mga tinamong tama ng bala sa likod ang biktima na kinilala bilang si Mandeep Dhaliwal Singh, 33, ng Arguelles, Quezon City. Mabilis namang tumakas ang gunman patu­ngong Lapu-Lapu ­Avenue habang ang kasabwat nito na sakay din ng isa pang motorsiklo ay tumakas patu­ngong Manila area. Sa inisyal na report ni homicide investigator P/SSg Reysie Peñaranda kay Navotas police chief P/Col. Dexter Ollaging, sakay ng kanyang skydrive motorcycle ang biktima at binabagtas ang kahabaan ng Southbound lane ng Road 10, Brgy. NBBN, dakong alas-11:20 ng umaga nang harangin umano ito ng isang motorsiklo na minamaneho ng isa sa mga suspek. Subalit mula sa likuran ng biktima nanggaling ang tatlong putok ng baril na tumapos sa buhay nito. Kaagad namang nagsagawa ang mga tauhan ng Navotas City Police ng dragnet operation subalit, bigo na matukoy ang pagkakilanlan at maaresto ang mga suspek habang inaalam pa ang motibo sa insidente.","Patay ang isang Indian national matapos pagbabarilin ng isa sa dalawang hindi kilalang mga suspek habang sakay ng kanyang motorsiklo sa Navotas City, kahapon umaga.","August 26, 2022  12:00am",https://www.philstar.com/pilipino-star-ngayon/metro/2022/08/26/2205204/indian-national-itinumba-sa-navotas
Kelot utas sa ex ng nobya,"Utas ang isang 22-anyos na lalaki nang pagsasaksakin sa iba’t-ibang bahagi ng katawan ng dating kinakasama ng kaniyang nobya nang abutang magkatabi sa kama sa Gagalangin, Tondo, Maynila, ka­makalawa. Kinilala ang nasawi na si Jean Syrus Buenafe, residente ng Bo. Obrero, Tondo, Maynila na nagtamo ng ilang saksak sa katawan. Arestado naman ang suspek na kinilalang si Eyrie Elgie Jacobe, 25, ng R. Cruz St., Gagalangin, Tondo. Sa inisyal na ulat ni Patrolman Christian Joseph Pineda ng Homicide Section ng Manila Police District, dakong alas-10:30 ng umaga nang maganap ang krimen sa bahay ng nobya ng biktima na si Trishia Unamayor, 22, sa P. Fronda St., Gagalangin, Tondo. Sinabi ng suspek sa panayam ng media na nagawa niya ang krimen dahil inabutan niya ang kaniyang live-in partner at biktima na magkatabi sa kama sa loob ng kwarto. Nakakuha umano siya ng patalim sa nasabing bahay at nagpambuno sila ng biktima hanggang sa masaksak niya ito. Samantala, ayon naman sa mga kaanak ng biktima sa pahayag sa telebisyon, posibleng plano ng suspek ang naganap na krimen dahil nang duma­ting umano ito sa bahay ng biktima ay may dala nang dalawang patalim. Hindi rin umano totoo na nagkakalabuan pa lamang ang suspek at si Trishia dahil matagal na umanong may relasyon ang biktima at si Trishia.","Utas ang isang 22-anyos na lalaki nang pagsasaksakin sa iba’t-ibang bahagi ng katawan ng dating kinakasama ng kaniyang nobya nang abutang magkatabi sa kama sa Gagalangin, Tondo, Maynila, ka­makalawa.","August 26, 2022  12:00am",https://www.philstar.com/pilipino-star-ngayon/metro/2022/08/26/2205203/kelot-utas-sa-ex-ng-nobya
Frustrated homicide isinampa vs driver na nanagasa ng guwardiya,"Mula sa frustrated murder ay ibi­naba ng Mandaluyong City Prosecutor’s Office sa frustrated homicide na lamang ang kasong kakaharapin ng driver na nanagasa ng sekyu ng isang mall na nagmamando ng daloy ng trapiko sa lungsod ka­makailan. Batay sa limang pahinang resolus­yon, sinabi ng piskalya na nakakita sila ng sufficient cause para ma-indict ang suspek na si Jose Antonio Sanvicente sa kasong frustrated homicide. “Anent the charge for violation of paragraph (2) of the Article 274 of the Revised Penal Code, this Office finds the same diametrically opposed if not incongruent, to the findings of frustrated homicide,” bahagi ng resolusyon. Matatandaang Hun­yo 6, nang maganap ang hit-and-run incident sa intersection ng Julia Vargas Avenue at St. Francis St. sa Mandaluyong. Nagmamando ng trapiko ang security guard na si Christian Joseph Floralde nang bigla na lang siyang banggain at sagasaan ng suspek na si Sanvicente na hindi huminto at tuluyang tumakas. Ang naturang insidente ay nahuli sa dashcam video at malaunan ay nag-viral sa social media. Kinasuhan naman si Sanvicente ng frustrated murder at Abandonment of One’s Own Victim o paglabag sa Article 275 ng Revised Penal Code ngunit bi­nabaan ito ng piskalya. Ayon sa mga pro­secutors, wala silang nakitang “qualifying circumstances” para sa murder. “While we do note that the crime may have been perpetrated with the use of a motor vehicle, the same does not necessarily qualify the offense to murder,” sinabi nito. Ibinasura rin ang kasong “abandonment of persons in danger and one’s own victim.” Nag-sorry naman si Sanvicente sa pag­harap sa publiko nang sumuko kay dating PNP Chief Lt. gen. Vicente Danao Jr. kamakailan. Tinanggap naman ito ni Floralde, ngunit nanindigang itutuloy ang kaso.",Mula sa frustrated murder ay ibi­naba ng Mandaluyong City Prosecutor’s Office sa frustrated homicide na lamang ang kasong kakaharapin ng driver na nanagasa ng sekyu ng isang mall na nagmamando ng daloy ng trapiko sa lungsod ka­makailan.,"August 26, 2022  12:00am",https://www.philstar.com/pilipino-star-ngayon/metro/2022/08/26/2205201/frustrated-homicide-isinampa-vs-driver-na-nanagasa-ng-guwardiya
"P10 milyong shabu, nasabat sa buy-bust sa Caloocan","Umaabot sa P10 mil­yon ang halaga ng shabu na nasabat sa isang ‘tulak’ sa isinagawang buy-bust operation ng pulisya sa Caloocan City, kahapon ng umaga. Kinilala ni Caloocan Police Chief, Col. Samuel Mina Jr, ang naarestong suspek na si Mark Anthony Ferrer, 38, may-asawa, ng No. 75 Simoun Street, Sta. Mesa Heights, Banawe, Quezon City. Sa repot ni Mina kay Northern Police District (NPD) acting Director P/Col. Ponce Rogelio Peñones Jr, dakong alas-5 ng umaga nang magsagawa ang mga operatiba ng Station Drug Enforcement Unit (SDEU) sa pa­ngunguna ni PLT Gilmer Mariñas, kasama ang 6th MFC RMFB-NCRPO ng buy-bust operation sa Block 15 Lot 33, Santan St., Almar Subdivision, Barangay 177 kung saan isang undercover police ang nagawang maki­pagtransaksyon sa suspek ng P150,000 halaga ng droga. Nang tanggapin ng suspek ang buy-bust money mula sa police poseur buyer kapalit ng isang knot tied transpa­rent plastic na naglalaman ng nasa 100 gramo ng hinihinalang shabu, agad itong inaresto. Nakumpiska sa suspek ang humigi’t kumulang 1,600 gramo ng hinihinalang shabu na may standard drug price P10,880,000, buy-bust money na isang tunay na P1,000 bill at P149 pirasong P1,000 boodle money at itim na hand bag. Sasampahan ng pulisya ng kasong paglabag sa Sec. 5 (Selling of Dangerous Drugs) at Sec. 11 (Possesion of Dangerous Drugs), Art. II of RA 9165 (Comprehensive Dangerous Drugs Act of 2002) ang suspek sa Caloocan City Prosecutor’s Office.","Umaabot sa P10 mil­yon ang halaga ng shabu na nasabat sa isang ‘tulak’ sa isinagawang buy-bust operation ng pulisya sa Caloocan City, kahapon ng umaga.","August 25, 2022  12:00am",https://www.philstar.com/pilipino-star-ngayon/metro/2022/08/25/2204912/p10-milyong-shabu-nasabat-sa-buy-bust-sa-caloocan
"Libreng sakay sa LRT-2, balik na uli","Balik na uli ngayong araw ang libreng sakay ng LRT-2 para sa mga estudyante matapos suspindihin kahapon ang klase dahil sa bagyong Florita. “Magbabalik ang Lib­reng Sakay para sa mga Estudyante sa Huwebes, ika-25 ng Agosto 2022,” paabiso ng LRT-2.?Matatandaang ang libreng sakay ng LRT-2 ay nagsimula sa pagbubukas ng klase noong Agosto 22, 2022 at magtatagal hanggang sa Nobyembre 5, 2022, alinsunod sa kautusan ni Pang. Ferdinand “Bongbong” Marcos Jr. Subalit nagdeklara ang Palasyo ng kanselasyon ng trabaho sa mga tanggapan ng gobyerno, maging ang klase sa mga pampublikong paaralan, mula Martes ng hapon hanggang Miyerkules dahil sa malalakas na pag-ulan at mga pagbaha dulot ng bagyo.?Sakop ng suspensiyon ang Metro Manila, Cavite, Laguna, Bulacan, Rizal, Zambales at Bataan. Ang LRT-2 ang nagdudugtong sa Recto Avenue, Maynila at Antipolo City sa Rizal at nadadaanan nito ang aabot sa 80 unibersidad, kolehiyo at mga paaralan.",Balik na uli ngayong araw ang libreng sakay ng LRT-2 para sa mga estudyante matapos suspindihin kahapon ang klase dahil sa bagyong Florita.,"August 25, 2022  12:00am",https://www.philstar.com/pilipino-star-ngayon/metro/2022/08/25/2204918/libreng-sakay-sa-lrt-2-balik-na-uli
"18 tulay sa Pasig at Marikina rivers, magpapaluwag sa trapiko sa Metro Manila","Magtatayo ang Department of Public Works and Highways (DPWH) ng 18 pang karagdagang tulay sa Ilog Pasig at Marikina bilang bahagi ng solusyon sa pagpapaluwag sa trapiko sa Metro Manila. “Here in Metro Manila, we have a program to build 18 additional bridges crossing Pasig and Marikina rivers to ease traffic in Metro Manila,” ayon kay DPWH Secretary Manuel Bo­noan sa isang panayam sa radyo. Sinabi pa ng kalihim na ipinagpapatuloy rin nila ang mga naumpisahang proyekto sa ilalim ng ‘Build, Build, Build program’ ng administrasyong Duterte na ipapasok sa ‘economic recovery program’ ng kasalukuyang administrasyon. Bukod sa pagpapaluwag sa trapiko, makaka­tulong din ang mga dagdag na tulay sa mas mabilis na transportasyon ng mga pagkain at iba pang produkto na krusyal sa pagbangon ng ekonomiya. Nagbigay rin umano ng direktiba sa kaniya si Pangulong Ferdinand Marcos Jr. na tulungan ang sektor ng agrikultura sa ‘food security program’ nito lalo na sa pagbiyahe ng mga produktong pagkain.",Magtatayo ang Department of Public Works and Highways (DPWH) ng 18 pang karagdagang tulay sa Ilog Pasig at Marikina bilang bahagi ng solusyon sa pagpapaluwag sa trapiko sa Metro Manila.,"August 25, 2022  12:00am",https://www.philstar.com/pilipino-star-ngayon/metro/2022/08/25/2204916/18-tulay-sa-pasig-marikina-rivers-magpapaluwag-sa-trapiko-sa-metro-manila
"2 nangongotong sa mga senador, arestado","Naaresto sa isang entrapment operation ng Philippine National Police-Criminal Investigation and Detection Group (PNP-CIDG) ang dalawang lalaki na nagtangkang mangotong sa mga senador. Kinilala ng PNP-­CIDG ang mga suspek na sina Bryan Ledesma, 23, isang online seller at Danilo Ledesma, 46, isang magsasaka kung saan nakumpiska sa kanila ang isang kalibre .45 baril. Gabi noong Agosto 15 ng mahuli sa entrapment operation ang dalawa sa Villa Garcia sa San Pablo Castellejos, Zambales sa pakikipagtulungan ng PNP-CIDG, Zambales Police at tanggapan ni Senate President Juan Miguel Zubiri. Sa pulong balitaan kahapon, sinabi ni Zubiri na humingi siya ng tulong sa pulisya para mahuli ang mga paulit-ulit na nagte-text sa kanya na humihingi ng pera para sa isang convention kapalit ng patuloy na suporta sa kanya. Nagpakilala umano ang mga suspek na si Governor Jec Jec Villa ng Siquijor at Board Member na si Abner Lomongo at humihingi ng P50,000  para sa suporta. Palalagpasin na umano sana ng Senate President ang mga text messages dahil alam niyang bogus subalit nalaman niya na mayroon din natatanggap na ganitong mensahe sina Senators Nancy Binay, Francis Tolentino at maging si dating Senate President Tito Sotto. Sinabi naman ni P/Col. Vincent Marantan, hepe ng CIDG-NCR na humarap din sa press conference na ang mga suspek ay bahagi ng organisadong grupo na nanghihingi sa mga politiko sa pamamagitan ng pagpapanggap na sila ay local official na kailangan ng pondo. Dahil dito, siniguro ni Zubiri na maisusulong sa Senado sa lalong mada­ling panahon ang SIM Card Registration Act dahil  kung marerehistro ang mga sim cards ay agad na matutukoy ang mga kawatan na nambibiktima gamit ang texts at tawag.",Naaresto sa isang entrapment operation ng Philippine National Police-Criminal Investigation and Detection Group (PNP-CIDG) ang dalawang lalaki na nagtangkang mangotong sa mga senador.,"August 25, 2022  12:00am",https://www.philstar.com/pilipino-star-ngayon/metro/2022/08/25/2204922/2-nangongotong-sa-mga-senador-arestado
"643 biktima ni Florita, kinakanlong ng Quezon City LGU sa evacuation centers","Patuloy na kinakanlong ng Quezon City government ang may 643 indibidwal o may 211 pamilya mula sa Barangay Bagong Silangan na nabiktima ng matin­ding pagbaha dulot ng pag-uulan dala ng bagyong Florita. Sa ulat ng QC Disaster Risk Reduction and Management Office, ang naturang mga pamilya ay nailikas sa iba’t ibang evacuation centers habang lubog pa sa baha ang tirahan ng mga ito. May 23 pamilya o 86 katao ang nailikas sa Isolation buiding sa Brgy. Bagong Silangan, 142 pamilya o 352 indibidwal ang nailikas sa Bagong Silangan Elementary School,  22 pamilya o 101 katao sa Sulyap ng Pag-Asa Multi-Purpose Hall, 14 pamilya o 74 indibidwal naman sa Bona Subd. Multi-Purpose Hall at 9 pamilya o 30 katao ang nailikas sa Bagong Silangan High School. Naghihintay na lamang na humupa ang baha sa kanilang mga tahanan para makabalik sa kani-kanilang mga bahay. May mga hot meals na naipagkakaloob ang lokal na pamahalaan sa mga evacuees habang nananatili sa mga evacuation center. Noong kasagsagan ang pananalasa ni Florita na nagdulot ng mga pag-ulan sa QC, bukod sa Barangay bagong Silangan ay may 139 pamilya o 566 katao pa ang nailikas sa mga evacuation centers mula sa Brgy. Roxas, Brgy. Sta Lucia pero ang mga ito ay nakabalik na ng kanilang tahanan kahapon ng umaga. Tanging ang mga binaha sa Brgy. Bagong Silangan ang nananatiling nasa evacuation centers at naghihintay na lamang humupa ang  baha sa kanilang lugar para makauwi na rin.",Patuloy na kinakanlong ng Quezon City government ang may 643 indibidwal o may 211 pamilya mula sa Barangay Bagong Silangan na nabiktima ng matin­ding pagbaha dulot ng pag-uulan dala ng bagyong Florita.,"August 25, 2022  12:00am",https://www.philstar.com/pilipino-star-ngayon/metro/2022/08/25/2204914/643-biktima-ni-florita-kinakanlong-ng-quezon-city-lgu-sa-evacuation-centers
17 tauhan ng MPD isinalang sa reformation training,"Sumalang na sa re­formation training ang 17 kagawad ng Manila Police District (MPD) na natanggal sa puwesto dahil sa pagkakasangkot ng tatlo nilang kasamahan sa iregularidad. Kahapon ay ang ikalawang araw ng isang linggong re-training na may temang “Focused Reformation / Reorientation and Moral Enhancement for Police Officers in Line with Internal Cleansing Efforts” o FORME POLICE. Sinabi ni Police Lt. Colonel Dexter Versola, ang tagapagsalita ng National Capital Region Police Office (NCRPO) na ang pagsasanay ay linahukan ng mga kinatawan sa iba’t ibang sektor na magsasalita kasama na rito ang mga kasapi ng religious community. Binigyang-diin ni Versola na malaki ang maitutulong ng nasabing trai­ning upang mapabuti ang disiplina ng mga pulis at masunod ang mandato na maglingkod sa bayan. Matatandaang noong Agosto 16 ay inaresto ng Philippine National Police-Integrity Monitoring and Enforcement Group (PNP-IMEG) ang tatlong miyembro ng Paco Police Community Precinct sa Maynila dahil sa paghingi umano ng dalawang li­bong piso upang mailabas ang isang na-impound na traysikel.",Sumalang na sa re­formation training ang 17 kagawad ng Manila Police District (MPD) na natanggal sa puwesto dahil sa pagkakasangkot ng tatlo nilang kasamahan sa iregularidad.,"August 26, 2022  12:00am",https://www.philstar.com/pilipino-star-ngayon/metro/2022/08/26/2205202/17-tauhan-ng-mpd-isinalang-sa-reformation-training
"Iskedyul ng 2022 Bar Exams sa Nobyembre, inilabas ng SC","Inilabas na ng Supreme Court (SC) ang iskedyul ng 2022 Bar Examinations sa dara­ting na Nobyembre na inilatag sa apat na magkakahiwalay na araw. Sa Bar bulletin No. 6, inihayag ni Associate Justice at 2022 Bar Exams chair Alfredo Benjamin Caguioa ang pagsasagawa ng pagsusulit sa Nobyembre 9 (Miyerkules), 13 (Linggo), 16 (Miyerkules) at 20 (Linggo). Kung magkakaroon umano ng mga hindi inaasahang pangyayari, maaaring magpatupad ang SC ng ‘rescheduling’ ng araw ng Bar exams. Wala pa namang inilalabas na detalye ang SC sa venue o lugar na pagdarausan ng pagsusulit. Patuloy na gagamitin ng SC ang ­‘Exemplify’, isang ‘secure examination delivery program’, para sa 2022 Bar Exams makaraan ang tagumpay ng mga nakalipas na 2020/21 Bar, na gamit ito. “During which the ­examinees will use their own devices in their preferred venue, monitored by in-person proctors and closed-circuit television cameras in the exam rooms,” ayon pa sa SC. Magkakaroon ng ‘access’ sa naturang ‘computer-based testing software’ ang mga bar applicants na inaprubahang makakuha ng eksaminasyon, maging ‘conditional o unconditional’.",Inilabas na ng Supreme Court (SC) ang iskedyul ng 2022 Bar Examinations sa dara­ting na Nobyembre na inilatag sa apat na magkakahiwalay na araw.,"August 25, 2022  12:00am",https://www.philstar.com/pilipino-star-ngayon/metro/2022/08/25/2204908/iskedyul-ng-2022-bar-exams-sa-nobyembre-inilabas-ng-sc
"Malawakang pagbaha sa Metro Manila, naitala; coding, suspindido","Nakapagtala ang Metropolitan Manila Development Authority (MMDA) ng malawakang pagbaha sa ilang lugar sa Metro Manila kahapon bunsod ng pananalasa ng bagyong Florita. Kaugnay nito, sinuspinde rin ng MMDA ang implementasyon ng number coding scheme kahapon matapos ang suspensiyon ng Malacañang sa klase at trabaho sa rehiyon at mga kalapit na lalawigan. “In view of the suspension of work and classes by Malacañang and due to heavy rains, the number coding scheme is suspended [Tuesday and Wednesday,]” anang MMDA. Anang ahensiya, kabilang sa mga lugar na nakaranas ng mga pagbaha ay ang ilang lugar sa Quezon City. Nakapagtala rin umano sila ng gutter-deep flooding sa EDSA Dario Bridge Northbound lane hanggang alas-12:00 ng tanghali Binaha rin ang Commonwealth Tandang Sora patungong Elliptical, Commonwealth Dona Carmen, Commonwealth Regalado at maging ang EDSA Aurora tunnel southbound. Nakaranas din ng pagbaha sa Sgt. Rivera gayundin sa Araneta Victory Liner at iba pang mga lugar. Alas-12:39 ng tanghali nang umakyat sa 12 pulgada ang baha sa may interseksyon ng Sgt. Rivera at A. Bonifacio, ngunit nadaraanan pa rin naman ng mga behikulo. Ala-1:59 nang tumaas din ang baha sa may Araneta Victory ng hanggang gutter deep (8 inches). Dahil din sa lakas ng agos sa Ilog Pasig, sinuspinde rin kahapon ng MMDA ang operasyon ng Pasig River Ferry Service. Sa Maynila, sinabi ng Information Office nito na wala silang namonitor na pagbabaha sa siyudad maging sa mga lugar na regular na nilulubog ng baha.",Nakapagtala ang Metropolitan Manila Development Authority (MMDA) ng malawakang pagbaha sa ilang lugar sa Metro Manila kahapon bunsod ng pananalasa ng bagyong Florita.,"August 24, 2022  12:00am",https://www.philstar.com/pilipino-star-ngayon/metro/2022/08/24/2204696/malawakang-pagbaha-sa-metro-manila-naitala-coding-suspindido
Private schools sa Caloocan ininspeksiyon vs lindol,"Pinainspeksiyon ni Caloocan City Mayor Dale Gonzalo “Along” Malapitan sa Office of City Building Official (OCBO) ang ilang mga private schools sa lungsod upang malaman ang structural integrity bilang bahagi ng paghahanda sa face-to-face classes ngayong buwan. Sa pangunguna ni OCBO Officer-in-charge Engr. Jay Bernardo, ­ininspeksiyon ang University of the East-Caloocan, STI-Caloocan, World Citi College at La Consolation College. Ayon kay Bernardo, mahigpit ang kautusan ni Malapitan na tignan at siyasatin ang mga school buildings at mga imprastraktura na matagal na hindi nagamit sa face-to-face classes. Ani Bernardo, sa ganitong paraan maiiwasan ang mga sakuna sakaling magkaroon ng kalamidad. Magsisimula ang face-to-face sa private schools sa Setyembre. Una nang nainspeksiyon ni Bernardo ang mga public school bago pa nagkalindol. Sa kanilang inspeksiyon, tiniyak ni Bernardo na ligtas nq gamitin ang lahat ng mga public at private school buidlings sa pagpapatuloy ng face-to-face.",Pinainspeksiyon ni Caloocan City Mayor Dale Gonzalo “Along” Malapitan sa Office of City Building Official (OCBO) ang ilang mga private schools sa lungsod upang malaman ang structural integrity bilang bahagi ng paghahanda sa face-to-face classes ngayong buwan.,"August 24, 2022  12:00am",https://www.philstar.com/pilipino-star-ngayon/metro/2022/08/24/2204664/private-schools-sa-caloocan-ininspeksiyon-vs-lindol
"BI ihihiwalay sa DOJ, aprub","Bukas si Department of Justice Secretary Jesus Crispin ­“Boying” Remulla sa panukala na ihiwalay na sa kanilang hurisdiksyon ang Bureau of Immigration (BI). Sinabi ni Remulla na sa ibang bansa ang Immigration ay isang departamento at kasama sa highest paid na tauhan ng pamahalaan ang mga opisyal nito. Sa Pilipinas umano ay mababa ang salary grade sa mga opisyal ng BI kaya’t dapat ding mai-modernize na at i-upgrade ito upang makatugon sa international standards pagdating sa immigration. Gayunman, aminado ang kalihim na may balakid sa paghihiwalay ng BI sa DOJ dahil sa magkaugnay na ang immigration at mga batas ng bansa.?­Idinagdag ni Remulla na ang kasalukuyang immigration law ay maituturing nang “very obsolete” dahil bina­langkas ito noon pang 1939. Iginiit pa ng kalihim na panahon na upang palakasin pa ang Immig­ration Department dahil ito ang ‘point of entry’ ng lahat ng kriminal kasabay ng panawagan sa BI na paigtingin ang operasyon laban sa mga sangkot sa exploitation ng mga bata.",Bukas si Department of Justice Secretary Jesus Crispin ­“Boying” Remulla sa panukala na ihiwalay na sa kanilang hurisdiksyon ang Bureau of Immigration (BI).,"August 25, 2022  12:00am",https://www.philstar.com/pilipino-star-ngayon/metro/2022/08/25/2204904/bi-ihihiwalay-sa-doj-aprub
"P232 milyong asukal, bigas nadiskubre ng BOC sa bodega sa Caloocan","Nadiskubre ng mga tauhan ng Bureau of Customs (BOC) ang libo-li­bong sako ng bigas at asukal na nagkakahalaga ng P232 milyon sa dalawang bodega sa Caloocan City na kanilang ininspeksyon kahapon. Sinabi ni Customs Commissioner Yogi Filemon Ruiz na aabot sa 66,000 sako ng bigas at 13,000 sako ng asukal na tig-50 kilo ang nadiskubre nila sa dalawang bodega sa isang compound sa No. 448 Kabutuhan St., Deparo Road, Brgy. 168, Caloocan City. Isinagawa ang inspeksyon sa bisa ng Letter of Authority (LOA) at Mission Order (MO) na inilabas ni Ruiz. Nadiskubre na ang mga bigas at asukal ay galing sa Thailand at Vietnam. Isinarado muna pansamantala ang pasukan at labasan ng dalawang bodega habang inumpisahan ang pinal na imbentaryo nitong Martes ng nakatalagang Customs examiner. Sinabi ni Ruiz na pinapatunayan umano ng mga pagsalakay nila na seryoso sila na matukoy ang mga taong nasa likod ng mga hoarding ng mga ‘argicultural products’ tulad ng bigas at asukal. Tiniyak naman ni Customs Intelligence and Investigation Division (CIIS) Director Jeoffrey Tacio na nagsagawa sila ng “proper coordination” sa barangay at local police bago tinungo ng joint team mula sa Customs at Military Intelligence ang lokasyon at ipinaliwanag ang layunin at mga probisyon ng LOA sa mga kinatawan ng bodega. “The team that ­inspected the warehouse found thousands of sacks of rice and sugar. They also found alcohol, packaging materials, chips, cocoa powders, and many other imported goods,” ani Tacio. Bibigyan ang may-ari o kinatawan ng bodega ng 15 araw para magpresenta ng mga kaukulang dokumento na nagpapakita ng pagiging legal ng kanilang mga produkto.",Nadiskubre ng mga tauhan ng Bureau of Customs (BOC) ang libo-li­bong sako ng bigas at asukal na nagkakahalaga ng P232 milyon sa dalawang bodega sa Caloocan City na kanilang ininspeksyon kahapon.,"August 24, 2022  12:00am",https://www.philstar.com/pilipino-star-ngayon/metro/2022/08/24/2204673/p232-milyong-asukal-bigas-nadiskubre-ng-boc-sa-bodega-sa-caloocan
PNP nag-iimbestiga na sa serye ng pagdukot,"Iniutos ni Philippine National Police (PNP) chief Gen. Rodolfo ­Azurin Jr. sa lahat ng police units na imbestigahan ang sunud-sunod na kaso ng pagdukot na kadalasang mga kababaihan ang biktima at viral sa social media.  Sa press briefing sa Camp Crame, sinabi ni Azurin na inatasan niya ang lahat ng police units na agad na kumilos sa sandaling makatanggap ng impormasyon hinggil sa iba’t ibang krimen. “Kapag merong krimen like ‘yung kidnapping na sinasabi at may nakita po na sasakyan, we tap the help of the Highway Patrol Group (HPG). Kapag meron pong na-recover na baril immediately tinatap natin ang Firearms and Explosives Office (FEO) for verification. Ang sa atin, parang ‘all of PNP units approach’, “ ani Azurin. Binigyan diin ni ­Azurin na kailangan nilang i-tap ang lahat upang mada­ling malutas ang kaso. Aniya, malaking tulong ang social media at partisipasyon ng publiko upang malutas ang kaso. Aniya naka-alerto ang PNP lalo ngayong nagsimula na ang face-to-face classes, habang nagkakagulo at abala ang lahat na maaaring samantalahin ng mga sindikato. Sa ngayon, sinisiyasat  ng PNP ang  kidnapping cases  na nangyari noong Hunyo 17 at Hulyo 4. Matatandaang nalutas na ng PNP ang pagdukot at pagpatay sa biker enthuiast na si Princess Marie Dumantay at sanitary engineer Princess Dianne Dayor na kapwa taga-Bulacan.",,"August 23, 2022  12:00am",https://www.philstar.com/pilipino-star-ngayon/metro/2022/08/23/2204494/pnp-nag-iimbestiga-na-sa-serye-ng-pagdukot
"2 tirador ng motorsiklo, swak sa kulungan","Bumagsak sa kulu­ngan ang dalawang lalaki na itinuturong tumangay sa scooter ng foreman ng Department of Public Works and Highways (DPWH) nang madakip ng mga tauhan ng Manila Police District sa kanilang mga bahay sa Sampaloc, Maynila kamakalawa ng hapon. Kinilala ang mga naaresto na sina Adonis Escaros, alyas ‘Aguy’, 25, obrero, miyembro ng ‘Bahala na Gang’ at nakatira sa Lardizabal St., Brgy. 409 Sampaloc, at si Mark Anthony Gonzales, alyas ‘Baba’, 28, nakatira naman sa Legarda St., Sampaloc. Sa ulat ng Manila Police District-Barbosa Police Station 14, alas-2:30 ng Lunes ng hapon nang arestuhin nila ang dalawa na suspek sa pagtangay sa scooter ng biktimang si Ruel Maputol, 40, nakatira sa Legarda St., Brgy. 420 Sampaloc. Dakong alas-3:30 ng madaling araw nang tangayin ng mga suspek ang Yamaha Mio I 125 ni Maputol na nakaparada sa kalsada.  Nakunan naman ito ng CCTV kaya nakilala ang dalawa. Agad na nagsuplong sa pulisya ang biktima na nagkasa ng operasyon at nagresulta sa kanilang pagkakadakip. Narekober din ang scooter ni Maputol. Nahaharap ngayon ang mga suspek sa paglabag sa RA 10883 o ang New Anti-Carnapping Law sa Manila City Prosecutors Office.","Bumagsak sa kulu­ngan ang dalawang lalaki na itinuturong tumangay sa scooter ng foreman ng Department of Public Works and Highways (DPWH) nang madakip ng mga tauhan ng Manila Police District sa kanilang mga bahay sa Sampaloc, Maynila kamakalawa ng hapon.","August 24, 2022  12:00am",https://www.philstar.com/pilipino-star-ngayon/metro/2022/08/24/2204677/2-tirador-ng-motorsiklo-swak-sa-kulungan
"P72.2 milyong MegaLotto, nasolo ng taga-Quezon City","Solong napanalunan ng isang taga-Quezon City ang P72.2 milyong jackpot prize ng MegaLotto 6/45 na binola ng Philippine Charity Sweepstakes Office (PCSO) nitong Lunes ng gabi. Sinabi PCSO Ge­neral Manager Mel Robles, matagumpay na nahulaan ng lucky bettor ang six-digit winning combination ng MegaLotto 6/45 na ?20-33-30-10-08-34 kaya’t naiuwi nito ang katumbas na premyong P72,205,456.80. Nabili aniya ng masuwerteng mananaya ang kanyang lucky ticket sa isang lotto outlet sa ­Quezon City. Para makubra ang kanyang premyo, pi­nayuhan ni Robles ang lotto winner na magtungo sa punong tanggapan ng PCSO sa Mandaluyong City at iprisinta ang kanyang lucky ticket at dalawang balidong identification cards. Nanawagan din si Robles sa publiko na patuloy na tangkilikin ang mga palaro ng PCSO upang magkaroon na ng pagkakataong ma­ging susunod na milyonaryo ay makatulong pa sa kawanggawa.",Solong napanalunan ng isang taga-Quezon City ang P72.2 milyong jackpot prize ng MegaLotto 6/45 na binola ng Philippine Charity Sweepstakes Office (PCSO) nitong Lunes ng gabi.,"August 24, 2022  12:00am",https://www.philstar.com/pilipino-star-ngayon/metro/2022/08/24/2204691/p722-milyong-megalotto-nasolo-ng-taga-quezon-city
"Walang COVID-19 booster sa Caloocan, susuyurin","Aalamin ng Caloocan-LGU ang mga re­sidente at empleyado nito na wala pang boos­ter shots laban sa CO­VID-19. Sa paglulunsad ng PinasLakas CO­VID-19 vaccination campaign, sinabi ni Caloocan City Mayor Along Malapitan na hinihingi niya sa city health office ang listahan ng mga hindi pa nagpapa-boos­ter shot. Aniya, kailangan na makumbinsi ang mga ito upang mabigyan ng dagdag na proteksiyon. Kahapon ay sinaksihan ni Malapitan ang pagbabakuna laban sa COVID sa ilang estud­yante sa Camarin D ­Elementary School, isa sa 15 vaccination sites sa North Caloocan. Ayon kay Malapitan, mas kailangan na bakunado at may booster shots ang lahat lalo na ngayong nagpatuloy ang face-to-face ­classes.",Aalamin ng Caloocan-LGU ang mga re­sidente at empleyado nito na wala pang boos­ter shots laban sa CO­VID-19.,"August 25, 2022  12:00am",https://www.philstar.com/pilipino-star-ngayon/metro/2022/08/25/2204910/walang-covid-19-booster-sa-caloocan-susuyurin
COVID-19 cases sa NCR bumaba pa - OCTA,"Bumaba pa ang mga bagong kaso ng COVID-19 sa National Capital Region (NCR) nitong Lunes kumpara noong nakaraang linggo, ayon sa OCTA Research Group. “NCR Covid cases decreased by 15% compared to previous week,” ani OCTA Fellow Dr. Guido David sa kanyang Twitter account. “NCR remained at moderate risk at this time but the 2-week decline is encouraging,” dagdag nito. Batay sa datos na ibinahagi ni David, ang one week growth rate ng mga bagong COVID-19 cases sa NCR ay nasa -15% hanggang noong Agosto 21, 2022, kumpara sa -1% lamang noong Agosto 14. Naitala naman ang reproduction number sa NCR sa 1.03 nitong ­Agosto 18 na mas mababa sa 1.11 kumpara noong Agosto 11. Ang reproduction number ay tumutukoy sa bilang ng mga taong maaaring ihawa ng sakit ng isang pasyente.  Ang reproduction number na mas mababa sa 1 ay indikasyon ng pagbagal ng hawahan ng virus. May “7-day average” ang rehiyon na 1,055 o katumbas na ‘average daily attack rate (ADAR)’ na 7.32 per 100,000 po­pulation. Ang positivity rate o mga taong nagpopositibo sa COVID sa rehiyon ay nasa 14.6% na lamang noong Agosto 20, mula sa dating 16.3% noong Agos­to 13 habang nanatili sa 37% ang healthcare utilization noong Agosto 20 at bahagyang bumaba sa 30% ang ICU occupancy rate mula sa dating 31%. Ayon sa Department of Health kahapon, nakapagtala sila ng 23,883 bagong kaso ng CO­VID-19 sa bansa sa loob ng isang linggo, Agosto 15- 21. Mayroon namang average na 3,412 kaso na naitatala kada araw sa nakalipas na linggo. Nasa 101 kaso naman ang nadagdag sa “severe at critical” na kondisyon habang 321 ang bagong nasawi a COVID kung saan 90 lamang dito ang nangyari nitong Agosto 8-21.","Bumaba pa ang mga bagong kaso ng COVID-19 sa National Capital Region (NCR) nitong Lunes kumpara noong nakaraang linggo, ayon sa OCTA Research Group.","August 23, 2022  12:00am",https://www.philstar.com/pilipino-star-ngayon/metro/2022/08/23/2204491/covid-19-cases-sa-ncr-bumaba-pa-octa
"Higit 6K estudyante, libreng nakasakay sa LRT-2","Iniulat ng Light Rail Transit Authority (LRTA) na umaabot sa 6,555 estudyante ang nakapag-avail ng libreng sakay ng Light Rail Transit Line 2 (LRT-2) sa unang araw ng pagbubukas ng klase sa bansa kahapon. Nabatid na ang naturang bilang ay naitala ng LRTA mula alas-5:00 ng madaling araw hanggang ala-1:00 ng hapon lamang nitong Lunes. Batay sa datos, pinakamaraming estudyante ang nag-avail ng libreng sakay mula sa Marikina-Pasig Station na nasa 1,415, kasunod ang Antipolo Station na nasa 1,148. Nasa 685 naman ang mga estudyanteng nakakuha ng libreng sakay mula sa Araneta Center-Cubao sa Quezon City; 658 mula sa Katipunan; 600 ang mula sa Recto Station sa Maynila; 450 mula sa Legarda Station; 440 mula sa Anonas Station; 328 mula sa Santolan Station;  285 mula sa V. Mapa Station; 210 mula sa Pureza Station; 139 mula sa Gilmore Station; 104 mula sa J. Ruiz Station at 93 ang mula sa Betty Go-Belmonte Station. Alinsunod sa kautusan ni Pang. Ferdinand Marcos Jr., ang libreng sakay ay sinimulang ipatupad ng LRT-2 kahapon, kasabay ng pagbubukas ng School Year 2022-2023 sa bansa. Magtatagal ang free ride sa LRT-2 hanggang sa Nobyembre 5. Sakop nito ang mga estudyante sa preschool, elementarya, high school, technical-vocational at kolehiyo ngunit hindi kasama ang mga estudyante sa graduate schools. Maaaring i-avail ng mga estudyante ang libreng sakay mula Lunes hanggang Sabado, maliban kung Linggo at holidays, mula alas-5:00 ng madaling araw hanggang alas-9:30 ng gabi.",,"August 23, 2022  12:00am",https://www.philstar.com/pilipino-star-ngayon/metro/2022/08/23/2204490/higit-6k-estudyante-libreng-nakasakay-sa-lrt-2
Buong puwersa ng MPD sub-station sinibak,"Pinasibak ni Philippine National Police chief  General Rodolfo Azurin ang buong puwersa ng Paco Police Community Precinct (PCP) ng Manila Police District  (MPD) matapos na masangkot sa robbery extortion ang tatlong pulis nito. Sa pulong balitaan, sinabi ni Azurin na kailangan sumailalim sa refresher course ang mga pulis na nagdudulot ng masamang imahe sa PNP. “Ngayong umaga po ay isa po diyan sa ire-relieve po ng ating district director ng MPD ay ‘yun pong buong personnel ng Paco sub-station,” ani Azurin kahapon. Sinabi ni Azurin na papalitan muna ng ibang pulis ang mga tinanggal na police personnel. Ang Paco Police Community Precinct (PCP) ay nasa ilalim ng Ermita Police Station. Ayon naman kay MPD spokesman Philip Ines, 17 personnel kabilang ang commander  ng Paco PCP ay sasailalim sa refresher course sa Camp Bagong Diwasa loob ng 45 days.  Matatandaan na tatlong pulis ng Paco PCP ang inireklamo ng pa­ngongotong ng P2,000 sa isang tricycle driver upang ma-release sa impoun­ding ang kanyang tricycle.",,"August 23, 2022  12:00am",https://www.philstar.com/pilipino-star-ngayon/metro/2022/08/23/2204492/buong-puwersa-ng-mpd-sub-station-sinibak
4 katao natagpuang patay sa loob ng kotse,"Nagsasagawa ng masusing imbestigasyon ang Philippine National Police (PNP) sa isa na namang karumal-dumal na krimen makaraang matagpuang kapwa patay ang apat na katao sa loob ng isang kotse sa Barangay San Isidro, Rodriguez, Rizal kahapon.                                                                       Inaalam pa ng mga otoridad ang pagkaka­kilanlan ng mga biktima na kinabibilangan ng dalawang babae at dalawang lalaki.  Ayon kay Rodriguez Municipal Police Station (MPS) chief P/Lt. Col, Marcelino Pipo Jr., pasado alas-5:00 ng madaling araw nang madiskubre ang bangkay ng mga biktima sa loob ng isang kulay grey na kotse na may plakang NGU-1923. Ang sasakyan ay ­unang nakitang nakaparada sa Sitio Balagbag, Barangay San Isidro at nang silipin ng saksi ang loob nito ay dito tumambad ang mga bangkay ng apat na ‘di pa nakikilalang tao. Hindi pa rin malinaw sa ngayon kung binaril ba o pinagsasaksak ang mga biktima habang inaalam pa rin ng pulisya kung sino ang may kagagawan sa krimen.","Nagsasagawa ng masusing imbestigasyon ang Philippine National Police (PNP) sa isa na namang karumal-dumal na krimen makaraang matagpuang kapwa patay ang apat na katao sa loob ng isang kotse sa Barangay San Isidro, Rodriguez, Rizal kahapon.","August 23, 2022  12:00am",https://www.philstar.com/pilipino-star-ngayon/metro/2022/08/23/2204488/4-katao-natagpuang-patay-sa-loob-ng-kotse
"30K-40K estudyante, inaasahan sa libreng sakay ng LRT-2","Sa balik-eskwela ngayon Inaasahan ng pamunuan ng Light Rail Transit Authority (LRTA) na aabot sa 30,000 hanggang 40,000 estudyante ang mag-a-avail ng libreng sakay ng LRT-2, sa pagsisimula ng face-to-face classes sa bansa ngayong araw. Ang libreng sakay ay sisimulang ipatupad ng LRT-2 ngayong Agosto 22 at magtatagal hanggang Nobyembre 5, 2022, alinsunod sa kautusan ni Pang. Ferdinand ‘Bongbong’ Marcos Jr. Ayon kay LRTA Administrator Atty. Hernando T. Cabrera, maraming estudyante ang makikinabang sa programa dahil ang LRT-2 ay bumabaybay mula Recto, Maynila hanggang Antipolo City sa Rizal, kung saan matatagpuan ang nasa 80 unibersidad, kolehiyo, at mga paaralan. Sa kabuuan aniya, posibleng umabot sa 2.2 milyon ang mga estud­yanteng mabebenepisyuhan ng kanilang libreng sakay. Bago ang pandemya, ang tipikal na weekday average ridership ng LRT-2 ay nasa 90,000-100,000 kada araw. Anang LRTA admi­nistrator, naghanda sila ng sistema upang masi­guro ang ligtas, maayos at episyenteng pagpapatupad ng programa, alinsunod sa direktiba ng Department of Transportation (DOTr). Kabilang aniya sa maaaring mag-avail ng Libreng Sakay ang mga estudyanteng naka-enroll sa nursery/kindergarten, elementary/primary, high schools, technical- vocational, at college students. Ang libreng sakay ay mula Lunes hanggang Sabado, maliban kung Linggo at holidays, 5 am-9:30pm. Hindi naman sakop ng programa ang mga estudyante sa graduate studies, gayundin ang guardians ng mga estudyante. Kailangan lamang ng mga estudyante na ipri­sinta ang kanilang orihinal na school ID o original na registration form sa Passenger Assistance Office (PAO) para mabigyan sila ng Free Ride Ticket. Ang naturang Free Ride Single Journey ­Ticket ay non-transferrable at balido lamang sa loob ng isang araw. Matapos ito o simula sa Nobyembre 6, ibabalik naman nila ang ibinibigay na 20% discount sa mga mag-aaral.","Sa balik-eskwela ngayon Inaasahan ng pamunuan ng Light Rail Transit Authority (LRTA) na aabot sa 30,000 hanggang 40,000 estudyante ang mag-a-avail ng libreng sakay ng LRT-2, sa pagsisimula ng face-to-face classes sa bansa ngayong araw.","August 22, 2022  12:00am",https://www.philstar.com/pilipino-star-ngayon/metro/2022/08/22/2204192/30k-40k-estudyante-inaasahan-sa-libreng-sakay-ng-lrt-2
"15-anyos, 2 pa timbog sa buy-bust","Nagpahayag ng pagkabahala ang Malabon City Police matapos na maaresto ang isang  15-anyos na binatilyo kasama ang dalawang iba pa sa isinagawang buy-bust operation kahapon ng madaling araw sa  nabanggit na lungsod. Nasa kustodya na ng  Malabon City Police  ang dalawa pang  suspek na sina Aldrin Lupas, 25 ng Navotas City, Mike Alegado alyas “Chukoy”, 40 ng Brgy., Tonsuya  habang  dadalhin sa  City Social Welfare Officer ang 15-anyos. Batay sa report dakong alas-2:40 ng madaling araw nang magsagawa ang mga operatiba ng Station Drug Enforcement Unit (SDEU) sa ilalim ng pangangasiwa ni P/Lt. Alexander Dela Cruz ng buy-bust operation sa Lapu-Lapu Ave., Brgy., Longos kung saan isang undercover police ang nagawang makipagtransaksyon ng P500 halaga ng droga kay Lupas. Nang makita ang pre-arranged signal mula sa poseur buyer, agad lumapit ang back up na operatiba saka inaresto ang mga suspek. Ayon kay P/Staff Sgt. Jerry Basungit, may hawak ng kaso,nakumpiska sa mga suspek ang humigi’t kumulang sa 3.1 gramo ng hinihinalang shabu na may halagang P21,080 at marked money.",Nagpahayag ng pagkabahala ang Malabon City Police matapos na maaresto ang isang  15-anyos na binatilyo kasama ang dalawang iba pa sa isinagawang buy-bust operation kahapon ng madaling araw sa  nabanggit na lungsod.,"August 23, 2022  12:00am",https://www.philstar.com/pilipino-star-ngayon/metro/2022/08/23/2204485/15-anyos-2-pa-timbog-sa-buy-bust
"PNR, nagsuspinde ng biyahe dahil sa mga pagbaha sa NCR","Napilitan ang pamunuan ng Philippine National Railways (PNR) na pansamantalang magkansela ng operasyon sa Metro Manila kahapon bunsod ng mga pagbaha dulot ng bagyong Florita. Sa kanilang Facebook post, sinabi ng PNR na pansamantala nilang sinuspinde ang panghapong biyahe ng kanilang mga tren. Kabilang dito ang sa Metro North o biyaheng Tutuban - Governor Pascual - Bicutan at Metro South o biyaheng Tutuban - Alabang - Tutuban. “PAUNAWA! May temporary suspension ang mga PNR trains ngayong hapon ng Agosto 23, 2022, dahil sa pagbaha,” anang PNR. Nauna rito, nakaranas ng mga pag-ulan at pagbaha ang Metro Manila dahil sa bagyong Florita.",Napilitan ang pamunuan ng Philippine National Railways (PNR) na pansamantalang magkansela ng operasyon sa Metro Manila kahapon bunsod ng mga pagbaha dulot ng bagyong Florita.,"August 24, 2022  12:00am",https://www.philstar.com/pilipino-star-ngayon/metro/2022/08/24/2204693/pnr-nagsuspinde-ng-biyahe-dahil-sa-mga-pagbaha-sa-ncr
LGUs sasabak sa pamamahagi ng educational aid - DILG,"Inatasan kahapon ni Department of the Interior and Local Government (DILG) Secretary Benjamin Abalos Jr. ang lahat ng local government units (LGUs) na tumulong sa Department of Social Welfare and Development (DSWD) sa pamamahagi nito ng educational financial assistance sa mga kuwalipikadong benepisyaryo, sa ilalim ng Assistance to Individuals in Crisis Situation (AICS) program ng ahensiya. Ayon kay Abalos, ang mga LGUs ang dapat na tumukoy sa lugar kung saan isasagawa ang distribusyon ng ayuda. Sila rin aniya ang dapat na magkaloob ng manpower support para sa maayos na distribusyon ng naturang financial assistance sa mga estudyante. “In cases of cities and big municipalities, it is encouraged to have multiple distribution centers to avoid over-crowding of students and their parents,” ani Abalos. Nabatid na ipinalabas ni Abalos ang direktiba bilang tugon sa kahilingan ni DSWD Secretary Erwin Tulfo na tulungan sila ng mga LGUs sa pagpapasilidad ng pamanahagi ng educational cash aid, kasunod na rin sa pagdagsa ng mga tao sa DSWD Central at regional offices noong Sabado. Lumagda na rin ng isang memorandum of agreement (MOA) ang DILG at DSWD hinggil dito. Paglilinaw ni Abalos, ang mga DSWD personnel at social workers pa rin, at hindi ang mga personnel ng LGUs o barangay ang mamimigay ng monetary aid sa mga benepisyaryo. Aniya, ang DSWD pa rin ang magbibigay sa DILG ng listahan ng mga LGUs kung saan isasagawa ang distribusyon, kasama ang araw at petsa kung kailan ito idaraos. Sa ilalim ng programa, ang mga elementary students mula sa indigent families ay makatatanggap ng tig-P1,000; Tig-P2,000 sa high school students; P3,000 sa senior high school students at P4,000 sa college students. Hindi naman kasali rito ang mga nakikinabang sa 4Ps (Pantawid Pamil­yang Pilipino Program) ng pamahalaan, ayon kay Tulfo. Samantala, ang Phi­lippine National Police (PNP) ang naatasan para magbigay ng police support at magpatupad ng seguridad sa pamamahagi ng educational cash aid.","Inatasan kahapon ni Department of the Interior and Local Government (DILG) Secretary Benjamin Abalos Jr. ang lahat ng local government units (LGUs) na tumulong sa Department of Social Welfare and Development (DSWD) sa pamamahagi nito ng educational financial assistance sa mga kuwalipikadong benepisyaryo, sa ilalim ng Assistance to Individuals in Crisis Situation (AICS) program ng ahensiya.","August 23, 2022  12:00am",https://www.philstar.com/pilipino-star-ngayon/metro/2022/08/23/2204486/lgus-sasabak-sa-pamamahagi-ng-educational-aid-dilg
P141 milyong ayuda naipamahagi sa 48K indigent students - DSWD,"Umaabot na sa P141 milyon ang halaga ng educational assistance na naipamahagi ng Department of Social Welfare and Development (DSWD) sa mga indigent students, sa unang payout na isinagawa nila nitong Sabado. Ayon kay DSWD Secretary Erwin Tulfo, ang naturang kabuuang halaga ay naipagkaloob nila sa kabuuang 48,000 estudyante nitong Sabado lamang. Kaugnay nito, muling humingi ng paumanhin si Sec. Tulfo dahil sa nangyaring kaguluhan sa pamamahagi ng ayuda at tiniyak na gumagawa sila ng mga pamamaraan upang masigurong magiging mas maayos na ang payout na isasagawa sa mga susunod pang Sabado. Ayon kay Sec. Tulfo, nag-usap na sila ni Department of the Interior and Local Government (DILG) Sec. Benhur Abalos upang sa mga lungsod at mga bayan na lamang isagawa ang payout. Aniya, ayaw na nilang maulit ang nangyaring kaguluhan sa distribusyon ng ayuda nitong Sabado. “Ayaw na po natin na maulit ‘yung nangyari noong Sabado  na nag­kagulo at maraming hindi nabigyan ng ayuda dahil dumagsa ang tao na ga­ling sa iba’t-ibang lugar,” aniya pa. Ngayong Lunes naman, Agosto 22, ay ­inaasahang lalagdaan ng dalawang kalihim ang isang Memorandum of Agreement (MOA) para ibaba na sa LGU ang payout ng educational assistance. Sa naturang kasunduan, ang mga social worker ng DSWD ang mag-iinterbyu sa kliyente habang ang LGU ang magbibigay ng puwesto kung saan isasagawa ang payout, gayundin ng mga karagdagang tauhan tulad ng mga cashier, pulis, at mga traffic enforcer at mga tanod. Ang DSWD worker din ang magtatakda kung magkano ang ibibigay na ayuda sa bawat estudyante. Muling humihingi ng paumanhin si Sec. Tulfo sa aberya at nangakong itatama agad ang pagkakamali.",,"August 22, 2022  12:00am",https://www.philstar.com/pilipino-star-ngayon/metro/2022/08/22/2204193/p141-milyong-ayuda-naipamahagi-sa-48k-indigent-students-dswd
"2 top most wanted sa NCR, timbog","Nadakip ng mga tauhan ng Southern Police District (SPD) ang Top 3 at Top 9 most wanted personality ng National Capital Regional Police Office (NCRPO) sa magkahiwalay na operasyon sa Taguig at Pasay City. Sa ulat ng Taguig City Police, dakong alas-3 ng Lunes ng hapon nang maaresto nila si Aries Calla Rapsing, 30, sa Brgy. Central Bicutan, Taguig. Nakatala si Rapsing bilang Top 3 Most Wanted Person Regional Level para sa 3rd Quarter ngayong 2022 ng NCRPO at Top 1 Most Wanted naman sa 3rd quarter ng SPD. Hindi na nakapalag si Rapsing nang ihain sa kaniya ng mga pulis ang warrant of arrest para sa kasong Murder na inilabas ni Judge Loralie Cruz Datahan ng Taguig City RTC Branch 69. Nauna dito dakong ala-1:15 ng hapon nang maaresto ng mga tauhan ng Pasay Police Station-Warrant and Subpoena Section sa may Brgy. 70 Zone 9 Pasadeña, Pasay City ang Rank 9 NCRPO Most Wanted na si Marlon Alandra, 30. Inihain naman sa kaniya ang warrant of arrest na inilabas ni Judge Rowena Nieves Adena Tan ng Pasay RTC Branch 118 para sa kasong paglabag sa New Anti-Carnapping Act. May inilaan na P300,000 na piyansa para sa pansamantala niyang kalayaan. “Ang pagkakadakip sa kanila ay resulta ng pinaigting na manhunt and surveillance operations na inisyatiba ng mga combines units para ihatid sa hustisya ang mga tumatakas sa batas at upang sagutin nila ang nagawang mga krimen,” ayon kay SPD Acting Director Kirby John Kraft.",Nadakip ng mga tauhan ng Southern Police District (SPD) ang Top 3 at Top 9 most wanted personality ng National Capital Regional Police Office (NCRPO) sa magkahiwalay na operasyon sa Taguig at Pasay City.,"August 24, 2022  12:00am",https://www.philstar.com/pilipino-star-ngayon/metro/2022/08/24/2204688/2-top-most-wanted-sa-ncr-timbog
Dalaga natagpuang patay sa loob ng bahay sa Malabon,"Isang 29-anyos na dalaga na hinihinalang inabuso saka pinatay ang natagpuan sa loob ng kanyang bahay sa Malabon City, kamaka­lawa ng gabi. Kinilala ni Malabon police chief P/Col. ­Albert Barot ang biktima bilang si Lovely Ann Villagomez na natagpuan ng kanyang boyfriend na si Kevin Louie Lim, na duguan at walang buhay dakong alas-6:30 ng gabi sa bahay ng biktima ?sa 12 A. Cruz St. Brgy. Baritan. Sinabi ni Lim sa pulisya na nagpunta siya sa bahay ng biktima nang hindi nito sinasagot ang kanyang mga tawag at text massage. Dito niya nakitang nakahandusay ito at naliligo sa sariling dugo. Agad naman natukoy ng pinagsamang mga tauhan ng Malabon police at Northern District Criminal Investigation and Detection Group (CIDG) ang suspek na si Jaemark Reyes, 26, ng 30 Pantihan ?2 Naval St., Brgy. Flores, Malabon City matapos siyang makita sa CCTV camera na pumasok sa bahay ng biktima dakong ala-1 ng hapon na nakasuot ng itim na t-shirt at may bitbit na isang itim na sport bag at nang lumabas makalipas ang isang oras ay nakasuot na ng dilaw na t-shirt. Nagawa rin matunton ng mga operatiba ng CIDG sa pangunguna ni P/MSgt. Roberto Borromeo ang driver ng e-bike na inupahan ni Reyes sa pag-uwi at napansin niya na duguan ang kanang mata ng kanyang pasahero na nagpapahiwatig na maaring lumaban ang biktima sa salarin. Sa tulong ng e-bike driver, natunton ng pulisya ang bahay ng suspek sa Brgy. Flores. Sinabi ni Barot na sinubukan pa ng suspek na manlaban subalit, nagawa siyang masupil ng mga operatiba. Narekober ng pulisya sa loob ng itim na sport bag nito ang dilaw na t-shirt at dark shorts nang makita siyang palabas ng bahay ng biktima.","Isang 29-anyos na dalaga na hinihinalang inabuso saka pinatay ang natagpuan sa loob ng kanyang bahay sa Malabon City, kamaka­lawa ng gabi.","August 24, 2022  12:00am",https://www.philstar.com/pilipino-star-ngayon/metro/2022/08/24/2204666/dalaga-natagpuang-patay-sa-loob-ng-bahay-sa-malabon
"Mga bodega ng asukal, susuyurin ng BOC","Patuloy na iinspeksiyunin ng Bureau of Customs (BOC), sa pangunguna ng Customs Intelligence and Investigation Service (CIIS) at Enforcement Security Service (ESS), katuwang ang mga miyembro ng military intelligence, ang mga bodega ng asukal sa bansa lalo na ang sa Caloocan at Bulacan. Unang isinagawa ng BOC ang inspeksiyon noong Agosto 19 at 20, 2022, sa kautusan na rin ng Office of the Executive Secretary at sa bisa ng Letter of Authority (LOA) na inisyu ng Customs Commissioner, upang matiyak na sapat ang suplay ng asukal sa bansa. Ang mga naturang bodega sa Caloocan at Marilao, Bulacan ay natuklasang naglalaman ng saku-sakong asukal. Hiningian na umano ang mga ito ng kaukulang dokumento habang ini-refer na rin sila ng BOC sa Department of Trade and Industry (DTI) at Sugar Regulatory Administration (SRA) para sa posibleng infraction. Matatandaang pinigil ng BOC ang isang shipment mula sa Subic Port dahil sa “derogatory information” na posibleng mayroong iregularidad doon. Kaagad namang inatasan ni Commissioner Yogi Felimon Ruiz si Dir. Jeoffrey Tacio upang magsagawa ng imbestigasyon at nilinaw na ang bureau ay nagsasagawa pa ng imbestigasyon sa modus operandi ng mga tiwaling indibidwal na nasa likod ng sugar smuggling. Nauna rito, may mga ulat na natuklasan ng mga opisyal ng BOC na ang mga import permits ay ni-reused at muling ginamit, upang makapagpasok muli ng bagong batch ng asukal, sa gitna ng sugar production crisis sa bansa. Ayon kay Tacio, ang sugar shipment mula sa Thailand ay sakop ng isang “Special Permit to Discharge (SPD) at Verified Single Administrative Document (SAD)” mula sa bureau, at mayroon verified clearance mula sa SRA. Ang shipment mula sa Thailand ay ilalabas sana ng alas-11:00 ng umaga noong Huwebes, Agosto 18, dahil mayroon itong clearance mula sa BOC at SRA, ngunit ang pag-discharge dito ay naantala dahil sa derogatory information na natanggap ng BOC. Tiniyak naman ng BOC na mahigpit nilang iniimbestigahan ang ilang mga bodega, kabilang ang dalawang nasa San Jose Del Monte, Bulacan na sinasabing nag-iimbak ng mga “locally procured” na asukal.","Patuloy na iinspeksiyunin ng Bureau of Customs (BOC), sa pangunguna ng Customs Intelligence and Investigation Service (CIIS) at Enforcement Security Service (ESS), katuwang ang mga miyembro ng military intelligence, ang mga bodega ng asukal sa bansa lalo na ang sa Caloocan at Bulacan.","August 22, 2022  12:00am",https://www.philstar.com/pilipino-star-ngayon/metro/2022/08/22/2204189/mga-bodega-ng-asukal-susuyurin-ng-boc
"17 sinibak na miyembro ng Paco PCP, magti-training uli","Sasailalim sa ‘re-trai­ning’ ang hepe at mga tauhan ng Paco Police Community Precinct makaraang masangkot ang tatlo nilang kasamahan sa pangongotong sa isang tricycle driver, ayon sa National Capital Regional Police Office (NCRPO). Sinabi ni NCRPO Acting Director, PBGen Jonnel Estomo na nagsasagawa na ng ‘pre-charge investigation’ laban kina Police SSg. Erwin Li­cuasen Basilan, Cpl. Chimber Rey Importa, at Pat Leopoldo Tuason Nival. Matatandaan na nadakip ang tatlo sa ikinasang entrapment ­operation ng mga tauhan ng PNP-Integrity Monito­ring Enforcement Group kamakailan base sa reklamo ng pangongotong na inihain ng isang tricycle driver. Naglabas din ng ‘relief order’ ang NCRPO laban kay Paco PCP comman­der PMaj. Jomar Ermino at 16 pang miyembro ng PCP at itinalaga muna sila sa District Personnel Holding and Accounting Section ng Manila Police District, saka sasailalim sa ‘re-training’. Ito ay base sa polisiya ni Estomo na ang pagkakamali ng isa nilang miyembro ay pagkakamali rin ng iba pang mi­yembro ng isang police unit o opisina dahil sa nabigo silang magbigay ng tamang advice at gabayan ang mga kasamahan na lumilihis sa landas. “You must be your brother’s keeper,” giit ni Estomo. Nakatakdang ilipat sila sa NCRPO-Regional Community Affairs and Development Division (RCADD) para sumailalim sa FORM Training o ang ‘Focused Reformation/ Reorientation and Moral Enhancement for Police Officers’. Bukod sa ‘re-training’, nagsasagawa rin si Estomo ng ibang taktika tulad ng ‘RD’s Breakfast Habit’ kung saan iniimbita niya sa isang almusal ang isang pulis na naisumbong sa pamamagitan ng text hotline na sangkot sa ilegal na aktibidad at kaniyang kinakausap sa papel na isang kuya ukol dito para magbago na.","Sasailalim sa ‘re-trai­ning’ ang hepe at mga tauhan ng Paco Police Community Precinct makaraang masangkot ang tatlo nilang kasamahan sa pangongotong sa isang tricycle driver, ayon sa National Capital Regional Police Office (NCRPO).","August 22, 2022  12:00am",https://www.philstar.com/pilipino-star-ngayon/metro/2022/08/22/2204186/17-sinibak-na-miyembro-ng-paco-pcp-magti-training-uli
"P5.3 milyong smuggled na sigarilyo, winasak","Winasak ng Bureau of Customs ang tinatayang P5.3 milyong halaga ng mga sigarilyo na ilegal na ipinuslit sa Pilipinas upang hindi na mapakinabangan at kumalat sa lokal na merkado. Tinatayang 207 kahon at 3,507 reams ng siga­rilyo ang sinira ng BOC-Puerto Princesa Sub-port. Ang mga sigarilyo ang nakumpiska sa magkakasunod na operasyon ng BOC katuwang ang Philippine National Police Maritime Group, Philippine Coast Guard Palawan, at National Bureau of Investigation-Puerto Princesa District Office, mula Agosto 16-18. Idinaan muna sa ‘shredding machine’ ang mga sigarilyo bago binuhusan ng tubig sa Palawan Flora and Fauna Watershed Reserve sa Puerto Princesa City. Isinagawa ito base sa 1146 at 1148 ng Customs Modernization and Tariff Act, base sa rekomendasyon ng Condemnation Committee. Nananawagan ang BOC sa mga maninigarilyo sa bansa na huwag tangkilikin ang naturang mga smuggled na produkto dahil sa naaapektuhan nito ang mga lehitimong negosyo sa bansa at maging ang ekonomiya.",Winasak ng Bureau of Customs ang tinatayang P5.3 milyong halaga ng mga sigarilyo na ilegal na ipinuslit sa Pilipinas upang hindi na mapakinabangan at kumalat sa lokal na merkado.,"August 22, 2022  12:00am",https://www.philstar.com/pilipino-star-ngayon/metro/2022/08/22/2204187/p53-milyong-smuggled-na-sigarilyo-winasak
"3 suspek sa ‘sexual harassment’ sa Arts School, natukoy ng NBI","Tatlong suspek sa mga akusasyon ng se­xual abuse sa loob ng Philippine High School for the Arts na ang natutukoy ng National Bureau of Investigation (NBI) ngunit wala sa mga biktima ang nais na lumantad para magsampa ng pormal na reklamo kaya itinuturing na nasa ‘dead end’ na ito. Sinabi ni NBI Special Action Unit investigator Eugene Javier na ma­ging ang mga biktima na nakapanayam ng media na naabusong sekswal sa pampublikong paaralan ay ayaw lumantad kaya nahaharap ngayon sa ‘dead end’ ang mga imbestigador. Ipinaabot na umano nila ang ‘development’ kay Vice President at ­Education Secretary Sara Duterte-Carpio, upang ang Department of Education (DepEd) naman ang magdetermina kung may kasong administratibo na kahaharapin ang mga suspek. “Our jurisdiction is on the criminal aspect only. Anything less is hearsay and inadmissible in court,” saad ni Javier. Kabilang sa mga suspek ay isang ‘senior student’ na napatalsik na sa paaralan dahil sa mga reklamo laban sa kaniya, isang guro ng ‘performing arts’ na pinag-o-’overnight’ ang kaniyang estudyante sa kaniyang bahay para molestiyahin, at isang lalaking ‘dormitory parent’ na nang-aabuso naman ng mga babaeng estudyante. Pumanaw na umano ang guro nitong nakaraang Nobyembre habang ang ‘dormitory parent’ ay sumailalim na sa ‘lie detector test’ ng NBI at bumagsak. Sa kabila nito, sinabi ni Javier na handa ang NBI na muling buksan ang kaso kung mayroong biktima na lalantad at nais na pormal na magsampa ng kaso.",Tatlong suspek sa mga akusasyon ng se­xual abuse sa loob ng Philippine High School for the Arts na ang natutukoy ng National Bureau of Investigation (NBI) ngunit wala sa mga biktima ang nais na lumantad para magsampa ng pormal na reklamo kaya itinuturing na nasa ‘dead end’ na ito.,"August 22, 2022  12:00am",https://www.philstar.com/pilipino-star-ngayon/metro/2022/08/22/2204188/3-suspek-sa-sexual-harassment-sa-arts-school-natukoy-ng-nbi
"Rider salpok sa trailer trak, patay","Patay ang isang security matapos tumilapon mula sa minamanehong motorsiklo makaraanng bumangga sa isang nakaparadang trailer truck  sa Tondo, Maynila, kahapon ng madaling araw. Nakilala ang nasawi na si Clarence Arteta, 44,  residente ng  Woodcraft St., Baesa, Caloocan City. Nasa kustodiya naman ng pulisya ang driver ng truck na si Felix Concepcion, 57, ng Bgry. Bulihan, Famy, Laguna. Batay sa ulat ni PCpl Genesis Flagne, ng Vehicle Traffic Investigation Section (VTIS) ng Manila District Traffic Enforcement Unit (MDTEU), nabatid na dakong alas-2:05 ng madaling araw nang maganap ang aksidente sa northbound lane ng Mel Lopez Blvd., sa Tondo, tabi ng Bldg. 9, Katuparan, Vitas. Nauna rito, lulan ang biktima ng kanyang motorsiklo at binabagtas ang northbound lane ng naturang boulevard, nang pagsapit sa naturang lugar, ay bigla na lang umano  itong bumangga sa  hulihang bahagi ng isang trak  na nakaparada sa naturang lugar. Nabatid na bunga ng matinding impact tumilapon ang biktima sa sementadong kalye na nagtamo ng pinsala sa ulo at katawan. Isinugod pa sa Jose Reyes Memorial Medical Center ang biktima, hindi na rin naisalba ang buhay nito dahil sa matinding pinsalang natamo.","Patay ang isang security matapos tumilapon mula sa minamanehong motorsiklo makaraanng bumangga sa isang nakaparadang trailer truck  sa Tondo, Maynila, kahapon ng madaling araw.","August 21, 2022  12:00am",https://www.philstar.com/pilipino-star-ngayon/metro/2022/08/21/2204024/rider-salpok-sa-trailer-trak-patay
"Quiapo bilang ‘national heritage zone’, suportado ni Mayor Lacuna","Suportado ni Manila Mayor Honey Lacuna ang panukalang ideklara ang Quiapo bilang isang ‘National Heritage Zone.’ Nabatid na sa ilalim ng House Bill 3750, na inihain sa Kongreso ni Third District Rep. Joel Chua, sasakupin ng naturang zone ang Quiapo Church, Plaza Miranda, San Sebastian Church at Plaza del Carmen. Layunin din nitong maibalik ang dating ganda ng mga imprastraktura sa mga naturang lugar, maipreseba ang kultura doon at maisailalim sa rehabilitasyon ang buong komunidad. Kumpiyansa si Chua,  na ang panukala ay makatutulong, hindi lamang sa paglikha ng trabaho, kundi upang mapataas pa ang reputasyon ng lungsod sa Pilipinas at sa buong mundo. Suportado naman ni Mayor Honey ang panukala, lalo na at wala namang gagastusin dito ang lungsod. Ayon sa alkalde, nais niyang muling sumigla ang Quiapo, na kilala sa mga pamosong native goods doon, upang dayuhing muli ng mga foreign at local tourists, na magiging malaking tulong sa pag-unlad ng lungsod. Sinabi pa ni Mayor Honey na tumutulong na rin ang Department of Tourism, sa pamumuno ni Charlie Du­ngo, sa pagdidisenyo ng bagong zone.",Suportado ni Manila Mayor Honey Lacuna ang panukalang ideklara ang Quiapo bilang isang ‘National Heritage Zone.’,"August 21, 2022  12:00am",https://www.philstar.com/pilipino-star-ngayon/metro/2022/08/21/2204026/quiapo-bilang-national-heritage-zone-suportado-ni-mayor-lacuna
"Segregation scheme sa MRT-3, ipapatupad simula ngayon","Inanunsiyo ng Department of Transportation (DOTr) na muling ipatutupad ng Metro Rail Transit Line 3 (MRT-3) ang Segregation Scheme sa kanilang mga pasahero simula ngayong Linggo, Agosto 21, 2022. Ito’y isang araw bago ang pagbabalik-eskwela ng mga estudyante sa bansa bukas, Lunes, Agosto 22, 2022. “Simula Linggo, ika-21 ng Agosto, 2022, muling ipatutupad ng MRT-3 ang Segregation Scheme ng mga pasahero, upang mas makapagbigay-gaan sa mga priority passengers ng linya kasama ang mga kababaihang estudyanteng magbabalik-eskwela,” anang DOTr-MRT3, sa isang paabiso. Ayon sa DOTr-MRT3, sa ilalim ng Segregation Scheme, ang unang da­lawang pintuan ng unang bagon ng tren ay nakalaan para sa mga pasaherong senior citizens, persons with disabilities (PWDs), buntis, at mga indibidwal na may kasamang bata habang ang huling tatlong pintuan ng unang bagon ay para sa mga babaeng pasahero, kasama ang mga babaeng estudyante. Samantala, ang ika­lawa at ikatlong bagon ng tren ay bukas naman para sa lahat na uring pasahero. Kaugnay nito, tiniyak ng MRT-3 na maaa­ring makakuha ng 20% fare discount ang mga estudyanteng pasahero sa buong oras ng operasyon ng MRT-3. Kinakailangan lamang anila ng mga ito na magprisinta ng valid student ID o orihinal na enrollment/registration form sa pagbili ng ­Single Journey Ticket sa mga ticketing booth ng istas­yon upang mai-avail ang discount sa pasahe. Pinapayuhan din ng MRT-3 ang lahat ng mga pasahero na palaging sundin ang “7 Commandments” sa loob ng mga tren upang maiwasan ang pagkalat ng COVID-19.","Inanunsiyo ng Department of Transportation (DOTr) na muling ipatutupad ng Metro Rail Transit Line 3 (MRT-3) ang Segregation Scheme sa kanilang mga pasahero simula ngayong Linggo, Agosto 21, 2022.","August 21, 2022  12:00am",https://www.philstar.com/pilipino-star-ngayon/metro/2022/08/21/2204027/segregation-scheme-sa-mrt-3-ipapatupad-simula-ngayon
"DSWD offices, dinumog sa ayuda","Dinumog ang main office ng Department of Social Welfare and Deve­lopment (DSWD) sa ­Quezon City  ng mga kukuha ng educational assistance para sa mga kuwalipikadong mag-aaral. Nabatid na hindi lamang ang main office ng DSWD ang dinagsa ng napakaraming tao na nagnanais na makakuha ng ayuda sa pag-aaral ng mga mahihirap na estudyante. Maging ang mga tanggapan sa ibat-ibang panig ng bansa ay halos ganito rin ang naging tanawin. May ilan pa nga na nagkaroon ng kaguluhan nang magkatulakan sa mahabang pila. Magugunitang nauna nang inihayag ng DSWD na magbibigay sila ng ayuda sa mga mahihirap na mag-aaral para ma­gamit ngayong pagbubukas ng klase. Ilan sa pumila sa main office at nakipagsiksikan ay mula pa  sa probinsiya habang ang iba naman ay Biyernes  pa nagsipila. Dahil sa rami ng pumila, naabot agad ang takdang bilang ang mga kukuha ng financial assistance kahapon at ang ibang hindi napabilang sa quota ay fill up na lamang ng form para sa kanilang pagbabalik sa DSWD. Ayon kay DSWD Secretary Erwin Tulfo, tatapusin agad nila ang pamamahagi ng educational assistance para makaabot bago magpa­sukan ang mga mag aaral. Para sa mga indigent student na nasa elementary, makatatanggap ito ng P1,000 ayuda. Nasa P2,000 naman ang ayudang matatanggap ng mga high school students habang nasa P3,000 ang mga nasa senior high school. Nasa P4,000 ang matatanggap na ayuda ng mga estudyante na nasa kolehiyo. Hanggang tatlong mag-aaral sa isang pamilya ang maaaring makatanggap ng ayuda. Kailangan lamang ng mga estudyante na mag-prisinta ng certificate of enrollment o registration at valid ID. Qualfiied  sa  financial assistance ang mga estudyante na mahirap, bread winner, working student, ulila o inabandona ng mga magulang, anak ng solo parent at iba pa. Ang pamamahagi ng ayuda ay nagsimula kahapon  Agosto 20 at sa mga susunod pang araw ng Sabado hanggang sa Setyembe 24. Samantala, agad naman  tumulong ang ­Quezon City Government sa DSWD matapos ngang dagsain ang tanggapan ng mga kukuha ng ayuda. Ayon kay Quezon City Mayor Joy ­Belmonte, ito ay para makontrol ang crowd at ang daloy ng trapiko sa bisinidad. Ayon kay Belmonte, nagpakalat na ang lokal na pamahalaan ng mga tauhan mula sa Department of Public Order and Safety, Task Force Disiplina at Task Force on Transport and Traffic Management para dito. Kaugnay nito, sinuspinde  muna ng  DSWD-National Capital Region (DSWD-NCR) kahapon ang pamamahagi ng  educational assistance sa mga mahihirap na mag-aaral. Ito ayon sa pamunuan ng DSWD-NCR ay dahilan sa bigo silang maipatupad ang  health at safety protocols sa tanggapan nang dagsain sila ng mga kukuha ng ayuda.",Dinumog ang main office ng Department of Social Welfare and Deve­lopment (DSWD) sa ­Quezon City  ng mga kukuha ng educational assistance para sa mga kuwalipikadong mag-aaral.,"August 21, 2022  12:00am",https://www.philstar.com/pilipino-star-ngayon/metro/2022/08/21/2204029/dswd-offices-dinumog-sa-ayuda
"Ex-brgy. kagawad, 1 pa huli sa buy-bust","Timbog ang isang dating barangay kagawad  at kasabwat  nito sa isinagawang buy-bust operation ng mga tauhan ng Manila Police District (MPD) sa Sta. Mesa, Maynila, kahapon ng madaling araw. Kinilala ang mga suspek na sina Ryan Gonzales, 40, dating kagawad ng Brgy 699 zone at Rodolfo Paras,61. Nabatid na dakong alas-2:00 ng madaling araw kahapon nang salakayin  ang bahay sa may San Lorenzo St., sa Brgy. 598 Sta. Mesa Manila, ng mga tauhan ng MPD-Station 8-Station Drug Enforcement Unit kung saan nasamsam ang nasa 17 gramo ng shabu na nagkakahalaga ng P115,600.00. Narekober din sa mga suspek ang isang caliber 9mm Taurus na may serial number ACE913210, tatlong magazine at 25 bala. Isasailalim sa inquest proceedings sa Manila Prosecutors Office ang mga suspek sa paglabag sa Section 11, Article 2 ng Republic Act 9165 at R.A 10591 (Illegal Possession of Firearm and Ammunitions).","Timbog ang isang dating barangay kagawad  at kasabwat  nito sa isinagawang buy-bust operation ng mga tauhan ng Manila Police District (MPD) sa Sta. Mesa, Maynila, kahapon ng madaling araw.","August 21, 2022  12:00am",https://www.philstar.com/pilipino-star-ngayon/metro/2022/08/21/2204023/ex-brgy-kagawad-1-pa-huli-sa-buy-bust
"Waiver bago refund sa nagsarang Colegio de San Lorenzo, pinuna","Nanawagan ang Quezon City government sa pangasiwaan ng nagsarang  Colegio de San Lorenzo (CDSL)  na huwag nang kunan ng waiver ang mga magulang bago makakuha ng refund  sa tuition at iba pang naibayad sa paaralan. Ang pahayag ay ginawa ni QC Mayor Joy Belmonte at City Legal Department head City Atty. Orlando Paolo Casimiro nang matanggap ang ulat na inoobliga muna ng paaralan ang mga magulang na pumirma ng waiver bago makakuha ng refund sa paaralan.  “It is not the obligation of the parents to sign a waiver. The school cannot use the waiver as a requirement before they can get a refund,” pahayag ni Mayor Belmonte. Kaugnay nito, sinabi ni Atty. Casimiro na hindi dapat limitahan ng paaralan ang legal options ng mga magulang ng mga mag-aaral sa pamamagitan ng pagpapapirma ng waiver para makakuha ng refund. “Malaking abala na nga ang ginawa ng CDSL sa kanilang mga estudyante. Sana naman huwag na nilang dagdagan pa ang perwisyo na kanilang idinulot sa pag-obliga sa mga ito na pumirma ng waiver,” dagdag ni  Belmonte. Sapat na umano ang resibo ng pinagbayaran sa paaralan para makakuha ng refund ang mga magulang ng mga mag-aaral. “Sisiguruhin ng lokal na pamahalaan na lahat ng mga apektado nang biglaang pagsasara na ito ay mabibigyan ng karampatang tulong,” dagdag ni Belmonte. Sinabi rin ni  Casimiro  na patuloy na binubusisi ng lokal na pamahalaan ang ibang posibleng paglabag ng paaralan kabilang na ang kawalan ng  building permit, umano’y illegal construction at paglabag sa  easement  ng daluyan ng tubig.",Nanawagan ang Quezon City government sa pangasiwaan ng nagsarang  Colegio de San Lorenzo (CDSL)  na huwag nang kunan ng waiver ang mga magulang bago makakuha ng refund  sa tuition at iba pang naibayad sa paaralan.,"August 20, 2022  12:00am",https://www.philstar.com/pilipino-star-ngayon/metro/2022/08/20/2203862/waiver-bago-refund-sa-nagsarang-colegio-de-san-lorenzo-pinuna
COVID-19 wave sa Metro Manila tuloy sa pagbaba,"Tuluy-tuloy ang pag­­baba ng COVID-19 wave sa National Capital Region (NCR) makaraang maitala sa 15.3% ang lingguhang positi­vity rate nitong Agosto 17 mula sa 17.2% noong Agosto 10. Ang positivity rate ay ang porsyento ng tao na nagpopositibo sa virus mula sa kabuuang bilang ng taong sumailalim sa tests. 
Naibaba na rin sa -8% ang ‘one-week growth rate’ sa rehiyon. Naitala ang reproduction number sa 1.01.  Ang reproduction number ay ang bilang ng taong maaaring mahawa ng isang indibidwal na may sakit. Kung mas mababa sa 1 ang reproduction number, nangangahulugan ito na bumababa na ang impeksyon sa isang lugar. Sa kabila naman nito, tumaas ang healthcare utilization rate sa NCR sa 40% mula sa dating 36% habang ang ICU occupancy rate ay nasa 36% mula sa da­ting 33%. Nangangahulugan ito na mas maraming pasyente ang nalalagay sa malubha o kritikal na kalagayan dahil sa impeksyon ng virus. Nitong Huwebes, nakapagtala ang Pilipinas ng 3,844,708 kabuuang kaso, kung saan nasa 36,115 ang nanatiling mga aktibo.",Tuluy-tuloy ang pag­­baba ng COVID-19 wave sa National Capital Region (NCR) makaraang maitala sa 15.3% ang lingguhang positi­vity rate nitong Agosto 17 mula sa 17.2% noong Agosto 10.,"August 20, 2022  12:00am",https://www.philstar.com/pilipino-star-ngayon/metro/2022/08/20/2203863/covid-19-wave-sa-metro-manila-tuloy-sa-pagbaba
"Special permit para sa PUVs, ibinibigay ng LTFRB","Mananatiling bukas hanggang Linggo ang main office ng Land Transportation Franchising and Regulatory Board (LTFRB) sa Quezon City para tumanggap ng mga aplikasyon para sa special permit ng mga pampublikong sasakyan na sasabak sa mga binuksang mga bagong ruta para sa pagbubukas ng klase sa Lunes, August 22. Sa LTFRB Memoran­dum Circular No. 2022-067 at 2022-068, may 33 bagong ruta ang bi­nuksan para sa mga Public Uti­lity Bus (PUB), 68 na ruta ng Public Utility Jeepney (PUJ), at 32 ruta ng UV Express (UVE). Upang makabiyahe ang mga pampasaherong sasakyan sa mga bagong ruta na nabuksan ng LTFRB, kailangang makakuha ang driver at operator ng special permit at dapat ito ay may balido at existing na Certificate of Public Convenience (CPC) ang operator ng sasakyan. Nagbukas ng dagdag na ruta ang LTFRB upang punan ang pa­ngangailangan sa sasakyan ng inaasahang dagsa ng mga mag- aaral sa pagsisimula ng face-to-face classes sa mga paaralan.",,"August 20, 2022  12:00am",https://www.philstar.com/pilipino-star-ngayon/metro/2022/08/20/2203865/special-permit-para-sa-puvs-ibinibigay-ng-ltfrb
"OFW, 2 pa patay sa pamamaril sa Taguig","Tatlo katao ang nasawi sa pamamaril ng ‘di pa kilalang gunman, sa Fort Bonifacio, Taguig City, kahapon (Linggo) ng madaling araw. Kinilala ang mga biktimang sina Marie Angelica Belina, 25-anyos, overseas Filipino worker (OFW), at residente ng Barangay Pachoca, Calapan City, Min­doro; Mark Ian Desquitado, 35, Grab Driver, residente ng No. 27 Blk 5 Zone 1, Brgy Fort Bonifacio, Taguig City; at Tashane Joshua Branzuela,  22, estudyante, at residente ng No. 164 Zone 1 Brgy Fort Bonifacio, Taguig City. Sa ulat ng Taguig Police  Substation 1, naganap ang pamamaril dakong alas-3:20 ng madaling araw sa isang transient house  na matatagpuan sa Block 5, Zone 1, Barangay Fort Bonifacio, Taguig. Sa naging pahayag sa pulisya ng isang testigo, habang siya ay nasa loob ng transient house nang makarinig ng mga putok na nagmula sa labas. Nang alamin ay nakitang may mga katawang nakabulagta sa kalye. Dead-on-the spot sina  Belina at Desquitado  bunga ng mga tama ng bala sa iba’t-ibang bahagi ng katawan  habang dinala pa ang dalawa sa Taguig-Pateros District Hospital kung saan idineklarang dead-on-arrival si Branzuela alas 3:45 ng madaling araw. Patuloy pang iniimbestigahan ang insidente at tinutukoy ang pagkilanlan ng nag-iisang salarin. Samantala, sa naging pahayag ni Taguig chief of police P/Colonel Robert Baesa, crime of passion ang tinitingnang anggulo sa krimen. Nabatid na sinundo ng isang van sa Batangas Pier ang OFW ng isa sa biktima at inihatid sa transient house. Ang grab driver na nagmamay-ari ng van ay sinasabing nadamay lang sa pamamaril na posibleng pakay lamang ng suspek ang dalawang biktima. Ang biktima ay sinasabing patungo na sana sa Japan na may iskedyul ng flight kahapon (Agosto 21). Nabatid din na ang biktimang OFW ay dating may live-in partner na kasalukuyang iniimbestigahan kung may kaugnayan sa krimen.","Tatlo katao ang nasawi sa pamamaril ng ‘di pa kilalang gunman, sa Fort Bonifacio, Taguig City, kahapon (Linggo) ng madaling araw.","August 22, 2022  12:00am",https://www.philstar.com/pilipino-star-ngayon/metro/2022/08/22/2204191/ofw-2-pa-patay-sa-pamamaril-sa-taguig
Higit 50 pamilya nasunugan sa Pasay,"Mahigit sa 50 pamil­ya ang naapektuhan sa naganap na sunog na sumiklab sa Barangay 113 sa Pasay City, Huwebes ng gabi. Ayon sa ulat ng Bureau of Fire Protection (BFP) sa Pasay City, nagsimula ang sunog bago mag-alas-7:00 ng gabi sa Dimasalang St. Umakyat sa ikalawang alarma ang sunog dakong alas-7:30 ng gabi bago naideklarang fire-out alas -8:15 ng gabi. Nasa siyam na BFP fire trucks at 30 volunteers fire truck ang rumes­ponde. Pawang light materials ang mga nadamay na bahay na sinasabing pawang paupahan. Hanggang nitong Biyernes ng hapon ay hindi pa natutukoy ng arson investigator ang sanhi ng sunog. Walang naitalang nasawi o nasugatan sa insidente.","Mahigit sa 50 pamil­ya ang naapektuhan sa naganap na sunog na sumiklab sa Barangay 113 sa Pasay City, Huwebes ng gabi.","August 20, 2022  12:00am",https://www.philstar.com/pilipino-star-ngayon/metro/2022/08/20/2203861/higit-50-pamilya-nasunugan-sa-pasay
P2.5 milyong shabu nasabat sa drug ops,"Nasabat ng mga tauhan ng Manila Police District (MPD) ang tinatayang P2.5 milyong halaga ng hinihinalang shabu na nakuha sa dalawang drug suspek sa ikinasang buy-bust ­operation sa Malate, Maynila nitong Miyerkules ng gabi. Kinilala ang mga naaresto na sina Joel Gan Jr., alyas Nok, binata, nakatira sa Honorato Romero St., Tanza, Cavite; at si Micaella Malto, 26, waitress, at nakatira naman sa Zafiro Diamante, San Andres Bukid, Maynila. Sa ulat ng Manila Police District, nagkasa ng buy-bust operation ang mga miyembro ng Drug Enforcement Team ng Malate Police Station 9 dakong alas-10:40 ng gabi sa may kanto ng San Andres Street at Osmeña Highway sa Malate. Kumagat sa pain ng mga pulis ang dalawang suspek nang pagbilhan nila ng ilegal na droga ang kanilang poseur buyer. Hindi na sila nakapalag nang magpakita ang mga armadong pulis matapos ang bentahan. Nakumpiska sa mga suspek ang tatlong pirasong plastic sachet at dalawang knot-tied plastic na naglalaman ng tinatayang 373 gramo ng hinihinalang shabu na may street value na Php 2,536,000. Isang kalibre .38 na baril na may anim na bala rin ang nakumpiska kay Gan. Nahaharap ngayon ang dalawang suspek sa kasong paglabag sa Section 11 ng RA 9165 o Comprehensive Dangerous Drugs Act of 2002 habang dagdag na kasong paglabag sa RA 10591 o Comprehensive Firearms and Ammunition Regulation Act ang ihahain kay Gan sa Manila City prosecutors office.","Nasabat ng mga tauhan ng Manila Police District (MPD) ang tinatayang P2.5 milyong halaga ng hinihinalang shabu na nakuha sa dalawang drug suspek sa ikinasang buy-bust ­operation sa Malate, Maynila nitong Miyerkules ng gabi.","August 19, 2022  12:00am",https://www.philstar.com/pilipino-star-ngayon/metro/2022/08/19/2203626/p25-milyong-shabu-nasabat-sa-drug-ops
Metro Manila mayors nanindigan sa NCAP,"Nanindigan ang mga alkalde sa Metro Manila na panatilihin ang no contact apprehension program (NCAP) sa kabila ng mga nakahaing petisyon sa Korte Suprema para ito sus­pindihin sa pamamagitan ng temporary ­restraining order (TRO). Sa kanilang joint statement, nangako rin ang mga alkalde na patuloy na pagbubutihin ang imprastraktura at kondisyon ng kalsada para sa mas ligtas na kapaligiran para sa kanilang mga nasasakupan. “We, the undersigned Local Chief Executives, have joined together on a common stance to continue the implementation of NCAP within our ­respective territorial jurisdictions,” ayon sa mga alkalde, Giit nila, sa pagpapatupad ng NCAP ay hindi kailanman binalewala ang tamang proseso para sa mga motorista dahil ang mga lokal na pamahalaan ay may kanilang traffic adjudication boards kung saan ang mga motorista ay maaaring tumutol at magprotesta sa kanilang mga paglabag. Ang mga alkalde na nagkaisa sa NCAP ay kinabibilangan nina ­Valenzuela City Mayor Wes Gatchalian, Pa­rañaque City Mayor Eric Olivarez, Quezon City Mayor Joy Belmonte, Manila Mayor Maria Sheila Lacuna, at San Juan City Mayor Francis Zamora. Magugunitang hiniling ng transport groups sa Korte Suprema na maglabas ng TRO laban sa mga lokal na ordinansa na may kaugnayan sa NCAP sa limang lungsod sa National Capital Region. Sinabi ni SC spokesperson Brian Hosaka na ang petisyon ay inihain laban sa Lungsod ng Maynila, Quezon City, Valenzuela City, Parañaque City, Muntinlupa City, at Land Transportation Office (LTO). Una nang nanawagan si LTO chief Teofilo Guadiz III sa mga kinauukulang alkalde na pag-usapan kasama ang LTO at Metropolitan Manila Development Authority (MMDA) para gumawa ng ‘uniform guidelines’para sa patakaran. Tinutulan naman ng ilang mayor ang panukalang pagsuspinde ng NCAP. Isa sa aspetong mainit na pinagtalunan sa polisiya ay ang pagbabayad ng multa kung saan ang mga rehistradong may-ari ng mga sasakyan ang siyang pinagbabayad sa mga paglabag ng kanilang mga driver.",Nanindigan ang mga alkalde sa Metro Manila na panatilihin ang no contact apprehension program (NCAP) sa kabila ng mga nakahaing petisyon sa Korte Suprema para ito sus­pindihin sa pamamagitan ng temporary ­restraining order (TRO).,"August 19, 2022  12:00am",https://www.philstar.com/pilipino-star-ngayon/metro/2022/08/19/2203627/metro-manila-mayors-nanindigan-sa-ncap
Sunog sa Maynila sumiklab: 400 pamilya nawalan ng tahanan,"Nawalan ng tahanan ang nasa 400 pamilya sa Sta. Mesa, Maynila makaraang sumiklab ang mala­king sunog ang kanilang lugar nitong Linggo ng gabi. Sa ulat ng Bureau of Fire Protection (BFP), dakong alas-10:16 ng gabi nang sumiklab ang apoy sa residential area sa Valencia Street, Sta. Mesa.   Nabatid na nagmula ang apoy sa ikaapat na palapag ng isang gusali. Agad na naitaas ang 2nd alarm ng sunog dakong alas-10:20 ng gabi at ikatlong alarma dakong alas-10:37 ng gabi nang mabilis na kumalat ang apoy sa mga kabahayan. Sa sobrang laki ng apoy, naubusan pa ang mga bumbero ng tubig, kung kaya’t nagkanya-kanyang igib ng tubig ang mga residente para tumulong na maapula ang apoy. Alas-11:50 na ng gabi nang mapigilan ng mga bumbero ang pagkalat pa ng apoy at tuluyang naa­pula pagsapit ng alas-12:42 na ng madaling araw. Ayon sa BFP, tinatayang nasa P500,000 ang paunang halaga ng natupok.  Masuwerte naman na walang naiulat na nasawi at maging nasaktan sa insidente. Pansamantalang nananatili ang mga nasunugan sa mga kalapit na covered court, kapilya, barangay multi purpose hall at paaralan, at naghihintay ng mga tulong mula sa lokal at nasyunal na pamahalaan.","Nawalan ng tahanan ang nasa 400 pamilya sa Sta. Mesa, Maynila makaraang sumiklab ang mala­king sunog ang kanilang lugar nitong Linggo ng gabi.","August 23, 2022  12:00am",https://www.philstar.com/pilipino-star-ngayon/metro/2022/08/23/2204487/sunog-sa-maynila-sumiklab-400-pamilya-nawalan-ng-tahanan
Kelot utas sa tarak ng ka-live-in,"Patay ang isang 48-taong gulang na lalaki makaraang tarakan  ng kutsilyo sa dibdib ng kaniyang live-in partner  sa gitna ng kanilang mainitang pagtatalo sa loob ng kanilang inuupahang kuwarto sa San Andres Bukid, Maynila, kamaka­lawa ng gabi. Hindi na umabot ng buhay sa Sta. Ana Hospital ang biktimang si Emilio Paras Jr., ma­ngangalakal, at nakatira sa Onyx St., Brgy. 775, San Andres Bukid. Nadakip naman agad ang suspek na si Lilia Paberecio, alyas Laling, 37. Sa ulat ng Sta. Ana Police Station 6, dakong alas-7:30 ng gabi nang maganap ang insidente sa loob ng kanilang bahay sa Brgy. 775, kung saan narinig ang mainitang pagtatalo ng magkarelasyon. 
Sa salaysalay ni Emily Hismana, kapatid ng biktima, narinig niyang nag-aaway ang dalawa kaya nagpasya siyang pasukin ito sa kanilang kuwarto para umawat. Dito niya nakita na duguan ang kapatid na si Paras dahil sa saksak sa dibdib. Agad na humingi ng tulong sa mga kapitbahay si Hisman at dinala ang biktima sa pagamutan ngunit hindi na naisalba ang kaniyang buhay. Inaresto naman ng mga rumespondeng barangay tanod si Paberecio habang narekober din ang kutsilyo na ginamit niya sa pananaksak. Pinag-aaralan pa ng pulisya ang kasong ihahain laban sa suspek sa Manila City Prosecutors Office.","Patay ang isang 48-taong gulang na lalaki makaraang tarakan  ng kutsilyo sa dibdib ng kaniyang live-in partner  sa gitna ng kanilang mainitang pagtatalo sa loob ng kanilang inuupahang kuwarto sa San Andres Bukid, Maynila, kamaka­lawa ng gabi.","August 18, 2022  12:00am",https://www.philstar.com/pilipino-star-ngayon/metro/2022/08/18/2203380/kelot-utas-sa-tarak-ng-ka-live-in
"23,000 pulis ikakalat sa pagbubukas ng klase sa Lunes","Aabot sa 23,000 tauhan ng Philippine National Police (PNP)  ang kanilang ikakalat sa buong bansa para sa pagbibigay seguridad sa pagbubukas ng klase sa Lunes, Agosto  22. Ayon kay PNP spokesperson Col. Jean Fajardo, karamihan sa mga  pulis ay itatalaga  bilang police assistance desk malapit sa mga school campus sa iba’t ibang panig ng bansa. Sinabi naman ni PNP chief Gen. Rodolfo Azurin, Jr.,  na inatasan na  niya ang lahat ng  police units sa buong bansa na simulan na ang  pagpapatupad ng security measures upang matiyak ang seguridad  ng mga guro at estudyante sa face-to- face classes sa Lunes. Nagpalabas na rin sila ng  memorandum para sa isasagawang strategic deployment ng kanilang  mga pulis sa iba’t ibang paaralan, unibersidad  at transportation terminals. Sa naturang bilang  9,500 dito ang ikakalat ng National Capital Regional Police Office (NCRPO). Ayon kay NCRPO chief Police Brigadier General Jonnel Estomo,  makikipagpulong siya  sa  mga unit commanders upang maisaayos ang sistema ng pagbibigay ng seguridad at peace and order  sa  pagsisimula ng  klase sa Lunes, Agosto 22. Aniya, magkakaroon ng augmentation ng mga pulis sa mga  paaralan at unibersidad upang mabigyan ng sapat na seguridad ang mga estudyante laban sa pagkidnap, snatching at holdap. Dagdag pa ni  Estomo paiigtingin din niya ang random checkpoints at police visibility sa Kalakhang Maynila. Malaking tulong ang police visibility  sa pagbaba ng krimen. Umaasa siyang susuportahan ng mga local government units ang kanilang isinasagawang security mea­sures sa Metro Manila.","Aabot sa 23,000 tauhan ng Philippine National Police (PNP)  ang kanilang ikakalat sa buong bansa para sa pagbibigay seguridad sa pagbubukas ng klase sa Lunes, Agosto  22.","August 18, 2022  12:00am",https://www.philstar.com/pilipino-star-ngayon/metro/2022/08/18/2203383/23000-pulis-ikakalat-sa-pagbubukas-ng-klase-sa-lunes
"Higit 500 motorista, natikitan sa number coding","Mahigit sa 500 motorista ang natikitan na sa pagpapatupad ng expanded number coding ng Metropolitan Manila Development Authority. Ang pinalawak na Unified Vehicular Volume Reduction Program (UVVRP) o number coding ay umiiral mula alas-7:00 hanggang alas-10:00 ng umaga bukod sa mga rush hours sa hapon na alas 5:00 ng hapon hanggang alas 8:00 ng gabi, na sinimulan ng Agosto 15. Ang unang tatlong araw ay binigyan lamang ng babala na walang apprehension para sa adjustment period, na nagtala naman ng nasa 7,400 violators. Kahapon sinimulan na ang pag-iisyu ng citation tickets sa mga mahuhuling lumabag. Karamihan sa mga tinikitan ay bumabagtas sa EDSA at mga pangunahing lansangan sa NCR.",Mahigit sa 500 motorista ang natikitan na sa pagpapatupad ng expanded number coding ng Metropolitan Manila Development Authority.,"August 19, 2022  12:00am",https://www.philstar.com/pilipino-star-ngayon/metro/2022/08/19/2203624/higit-500-motorista-natikitan-sa-number-coding
"Grade 1 pupil hulog sa school building, kritikal","Inoobserbahan pa rin ang kondisyon ng isang Grade 1 pupil na aksidenteng nahulog mula sa ika-apat na palapag ng school building sa Navotas City, kamakalawa. Batay sa imbestigas­yon ng Navotas Police Women and Children’s Protection Desk (WCPD), dakong alas-2:30 ng hapon noong Miyerkules ng maganap ang aksidente sa San Rafael Village Elementary School. Nakita ng security guard at utility personnel ng paaralan sa ground floor ang 7-anyos na biktima. Mabilis na isinugod sa Tondo Medical Hospital ang biktima at ngayon ay sumasailalim sa pagsusuri ng mga doktor. Ayon kay Michael Daco, principal ng naturang paaralan, pinaiimbestigahan na nila ang insidente upang malaman kung bakit naroroon sa 4th floor ang biktima. Aalamin din kung ang biktima ay naglalaro o kung may kasama nang mangyari ang aksidente.","Inoobserbahan pa rin ang kondisyon ng isang Grade 1 pupil na aksidenteng nahulog mula sa ika-apat na palapag ng school building sa Navotas City, kamakalawa.","August 19, 2022  12:00am",https://www.philstar.com/pilipino-star-ngayon/metro/2022/08/19/2203619/grade-1-pupil-hulog-sa-school-building-kritikal
Beep cards kukulangin – DOTr,"Posibleng magkaroon ng kakulangan sa stored-value passenger train card “beep card” sa muling pagbubukas ng klase sa Lunes dahil sa inaasahang pagdagsa ng mga mag-aaral na sasakay sa tren. Bunga nito, inata­san ng Department of Transportation ang Public Transport Operators (PTO) na gumawa ng adjustments sa pagbebenta ng beep cards para maiwasan ang anumang epektong idudulot nito sa mga pasahero. Sinasabing ang inaasahang kakulangan sa beep cards ay dulot ng problema sa suplay ng chips sa buong mundo. Ayon kay DOTr Rail Undersecretary Cesar Chavez, ang beep card provider na AF Payments Inc (AFPI) ay hindi nakapagdeliber ng 75,000 beep cards na demand ng MRT-3 noon pang July 2022 kahit ilang beses nang pinaalalahanan ang supplier nito sa abroad. Anya sinisikap ng ahensiya na makagawa pa ng ibang mga paraan para maserbisyuhan ang lahat ng pasahero lalo na sa inaasahang pagdagsa ng mga pasahero. Ang beep cards ay gamit sa mga linya ng tren tulad ng MRT-3 at LRT-1 at 2.",Posibleng magkaroon ng kakulangan sa stored-value passenger train card “beep card” sa muling pagbubukas ng klase sa Lunes dahil sa inaasahang pagdagsa ng mga mag-aaral na sasakay sa tren.,"August 20, 2022  12:00am",https://www.philstar.com/pilipino-star-ngayon/metro/2022/08/20/2203858/beep-cards-kukulangin-dotr
Holiday ngayon sa Quezon City,"Idineklara ni Quezon City Mayor Joy Belmonte na Special Non-Working Holiday ngayong Agosto 19 (Biyernes) sa lungsod. Ito ay bilang paggunita sa ika-144 kaarawan ni dating Pangulong Manuel Luis Quezon. Alinsunod na rin ito sa Republic Act No. 6741 na nagdedeklarang Special Non-Working Holiday ang August 19. Dahil dito, walang pasok sa lahat ng pampubliko at pribadong opisina sa buong ­Quezon City. Mananatili namang may pasok ang essential services gaya ng law enforcement, traffic ma­nagement, fire protection, health and rescue, disaster response and management.",Idineklara ni Quezon City Mayor Joy Belmonte na Special Non-Working Holiday ngayong Agosto 19 (Biyernes) sa lungsod.,"August 19, 2022  12:00am",https://www.philstar.com/pilipino-star-ngayon/metro/2022/08/19/2203621/holiday-ngayon-sa-quezon-city
"Basketball coach nagpaputok ng baril sa liga: 1patay, 2 sugatan","Kalaboso ang isang coach ng basketball team makaraang magpaputok ng baril sa gitna ng liga na nagresulta ng pagkakasawi ng isang lalaki at pagkasugat pa ng dalawa, kamakalawa ng gabi sa Tondo, Maynila. Kinilala ang naares­tong suspek na si Joseph Ariola, 40, negosyante, at nakatira sa Ugbo Street, Brgy. 96, Tondo. Nahaharap siya ngayon sa kasong homicide sa Manila City Prosecutor’s Office. Nasawi habang gi­nagamot sa Tondo Me­dical Center ang 24-an­yos na si John Mathew Del Pilar, ng Simon Extension, Brgy. 103, Tondo. Ginagamot naman sa nabanggit na pa­gamutan sina Johansel Austria, 18, na tinamaan ng bala sa kanang bahagi ng katawan; at si Andrea Enciso, 17, da­laga, nadaplisan naman ng bala sa katawan. Sa paunang ulat ng Manila Police District-Raxabago Police Station, dakong alas-10 ng gabi nang maganap ang insidente sa loob ng Pumping Covered Basketball Court sa Brgy. 137 Balut, Tondo kung saan isang liga ang nagaganap sa pagitan ng koponan ng suspek at kabilang team. Nagkainitan ang laro nang magkasakitan at magkahamunan ng away. Dito pumagitna si Ariola hanggang sa maging siya ay maitulak rin ng isa sa manlalaro ng kabilang koponan. Dito naglabas ng baril si Ariola at walang habas na nagpaputok dahilan para tamaan ng bala ang tatlong manonood, na mabilis na naisugod sa nabanggit na pagamutan.","Kalaboso ang isang coach ng basketball team makaraang magpaputok ng baril sa gitna ng liga na nagresulta ng pagkakasawi ng isang lalaki at pagkasugat pa ng dalawa, kamakalawa ng gabi sa Tondo, Maynila.","August 20, 2022  12:00am",https://www.philstar.com/pilipino-star-ngayon/metro/2022/08/20/2203860/basketball-coach-nagpaputok-ng-baril-sa-liga-1patay-2-sugatan
"Barangay Health Center sa Makati, ganap nang primary care facility","Inanunsyo kahapon ni Makati City Mayor Abby Binay ang pagkilala ng Department of Health (DOH) sa isa sa mga barangay health center nito bilang primary care facility matapos maipasa ang mga pamantayang itinakda sa ilalim ng Universal Health Care Act. Sinabi ni Binay na ang Palanan Health Center, na matatagpuan sa Barangay Palanan, ay nabigyan ng lisensya para gumana bilang primary care facility, kaya ito ang pinakaunang 24/7 health center sa Metro Manila na nakatanggap ng nasabing lisensya. Ito ay itinatag noong 2014. “Primary care facilities are essential, particularly in times of crisis such as the Covid-19 pandemic, because these centers provide the most inclusive, accessible, affordable, and efficient approach to enhancing people’s health,” ani Binay. “Palanan 24/7 will serve as the model for other barangay health centers in Makati to make health services more accessible to Makatizens. We are planning to upgrade other health centers soon so these can operate as primary care facilities,” aniya pa. Ang Palanan Health Center ay may sariling clinical laboratory at pharmacy, may dental services, maternal and child care, immunization, nutrition counseling, communicable and non-communicable disease prevention and control, reproductive health and family planning, tuberculosis prevention and control, minor surgical procedures, at elderly care.",Inanunsyo kahapon ni Makati City Mayor Abby Binay ang pagkilala ng Department of Health (DOH) sa isa sa mga barangay health center nito bilang primary care facility matapos maipasa ang mga pamantayang itinakda sa ilalim ng Universal Health Care Act.,"August 20, 2022  12:00am",https://www.philstar.com/pilipino-star-ngayon/metro/2022/08/20/2203859/barangay-health-center-sa-makati-ganap-nang-primary-care-facility
"P20 milyong shabu nasamsam ng PNP, PDEA","Umiskor ang pinagsanib na puwersa ng Philippine National Police (PNP) at Philippine Drug Enforcement Agency (PDEA) makaraang maaresto ang dalawang big-time drug traffickers kung saan nasamsam sa kanila ang nasa tatlong kilo ng shabu na nagkakahalaga ng  mahigit P20 milyon sa isinagawang drugs operation sa Quezon City, kamakalawa. Kinilala ni PNP Chief P/Gen. Rodolfo Azurin Jr., ang mga nasakoteng suspects na sina Jhon Lester Manipol, 24 at Jerome Labita, 20. Sinabi ni Azurin na bago ang operasyon ay isinailalim muna sa masusing surveillance operations ang mga suspect matapos na makatanggap ng report sa aktibong pagtutulak ng mga ito ng shabu. Inihayag ng opisyal na ang operasyon ay isinagawa ng iba’t-ibang police units sa Quezon City, National Capital Region Police Office (NCRPO)at National Headquarters sa Camp Crame katuwang ang Philippine Drug Enforcement Agency sa isang lugar sa Quezon City. Hindi na nakapalag ang mga target matapos ang mga itong kumagat sa anti-illegal drug operations ng mga awtoridad. “The established connection among the operatives made it easier for them to work together. We aim to continue this smooth workflow in our future operations,” pahayag ni Azurin. Nagpapatuloy naman ang pinalakas na anti-illegal drug operations ng pulisya sa iba’t-ibang dako ng bansa.","Umiskor ang pinagsanib na puwersa ng Philippine National Police (PNP) at Philippine Drug Enforcement Agency (PDEA) makaraang maaresto ang dalawang big-time drug traffickers kung saan nasamsam sa kanila ang nasa tatlong kilo ng shabu na nagkakahalaga ng  mahigit P20 milyon sa isinagawang drugs operation sa Quezon City, kamakalawa.","August 17, 2022  12:00am",https://www.philstar.com/pilipino-star-ngayon/metro/2022/08/17/2203209/p20-milyong-shabu-nasamsam-ng-pnp-pdea
"Lalaki tumalon sa riles ng LRT, naputulan ng paa","Putol ang kanang paa ng isang lalaki na sinasabing nagtangkang magpakamatay matapos tumalon sa train platform ng Light RailTransit Line 1 (LRT-1)  kahapon ng madaling araw sa Caloocan City. Sa report na nakarating sa opisina ni Caloocan police chief P/Col. Samuel Mina, Jr., nakilala ang biktimang si Georick John Labrador San Juan ng   Central Street, Parada Santa Maria, Bulacan. Lumilitaw na sinabayan ni San Juan ang pagtalon sa riles sa paparating na tren na minamaneho ni Silverio Ayat na patungong Balintawak. Dahil dito, naputol ang kanang paa ng biktima nang ma-sideswipe ng tren . Ayon kay Caloocan police homicide investigator P/SSgt. Julius Mabasa, agad na isinugod ang biktima ng rumespondeng Caloocan City Rescue Team sa Jose Reyes Memorial and Medical Center subalit, kalaunan ay inilipat siya sa Philippine General Hospital (PGH) kung saan ito kasalukuyang naka-confined sa Intensive Care Unit (ICU) matapos magamot. Bahagya ring natigil ang operasyon ng  LRT Line 1 mula R. Papa Station hanggang Balintawak Station at naibalik din dakong  alas-6:20 ng umaga matapos makuha ni nurse Joy Villados ng LifeLine 16911 ang naputol na paa ng biktima mula sa rail track.  - Mer Layson",Putol ang kanang paa ng isang lalaki na sinasabing nagtangkang magpakamatay matapos tumalon sa train platform ng Light RailTransit Line 1 (LRT-1)  kahapon ng madaling araw sa Caloocan City.,"August 18, 2022  12:00am",https://www.philstar.com/pilipino-star-ngayon/metro/2022/08/18/2203378/lalaki-tumalon-sa-riles-ng-lrt-naputulan-ng-paa
Nawawalang binatilyo natagpuang patay sa malalim na hukay sa EDSA,"Isang binatilyo, na may ilang araw nang nawawala, ang natagpuang patay sa loob ng malalim ng hukay sa isang construction site sa center island ng EDSA, Quezon City kahapon. Ang biktima ay nakilalang si Raniel Riano, 16, at residente sa naturang lugar. Sa pahayag ng ina ng biktima, apat na araw nang nawawala ang kanyang anak at hindi nila alam kung saan ito nagpunta. Gayunman, kahapon ng umaga ay napansin umano niya ang tsinelas ng biktima sa tabi ng naturang hukay na  matatagpuan sa construction site, sa center island ng EDSA North Avenue. Nang silipin ay dito na nakita ang bangkay ng biktima na nangangamoy na, kaya’t kaagad na inireport sa mga awtoridad. Mag-aalas-4:00 na lamang ng hapon nang maiahon ng mga tauhan ng Special Rescue Unit ng Bureau of Fire Protection (BFP) at Metro Manila Development Authority (MMDA) ang bangkay ng biktima, matapos ang apat na ulit na pagtatangka. Hinala naman ng ina ng biktima na inatake ng epilepsy ang anak kaya’t nahulog sa hukay. Ayon naman sa mga awtoridad, nagmistulang balon ang hukay dahil sa rami ng tubig bunsod ng mga pag-ulan. Ginawa rin umano itong paliguan at hugasan ng kamay ng mga palaboy kaya’t natanggal ang net na nakaharang doon. Iniimbestigahan na ng mga awtoridad ang insidente.","Isang binatilyo, na may ilang araw nang nawawala, ang natagpuang patay sa loob ng malalim ng hukay sa isang construction site sa center island ng EDSA, Quezon City kahapon.","August 18, 2022  12:00am",https://www.philstar.com/pilipino-star-ngayon/metro/2022/08/18/2203377/nawawalang-binatilyo-natagpuang-patay-sa-malalim-na-hukay-sa-edsa
3 pulis-Maynila timbog sa kotong,"Arestado ng mga tauhan ng PNP-Integrity Monitoring Enforcement Group (PNP-IMEG) ang tatlong pulis-Maynila na inireklamo ng    ng robbery extortion sa  isinagawang entrapment operation sa Ermita, Manila nitong Lunes ng gabi. Ito ang inianunsyo nitong Martes ni PNP Chief P/Gen. Rodolfo Azurin Jr., na labis na ikinadismaya ang pangyayari. Kinilala ang mga nasakote na sina P/Staff Sgt. Erwin Licuasen, 34; P/Corporal Chimber Importa, 33 at Patrolman Leopoldo Tuazon, 39.  Sa kaniyang pag-upo sa puwesto, una nang sinabi ni P/Brig. Gen. Warren de Leon, Director ng PNP-IMEG  ang kaniyang commitment upang palakasin pa ang kampanya laban sa ‘rouges in uniform’ na siyang ipinag-utos ni Azurin sa implementasyon ng Internal Cleansing Program ng PNP.  “We have arrested police rouges in uniform accused of robbery extortion in line with our continuing implementation of Gen. AZURIN, JR directive to go after rogues in uniform regardless of their rank and stature. We assure the public too that we will imme­diately and properly act on all complaints against erring police officers and men being forwarded to us,” ani de Leon.  Ang operasyon ay nag-ugat sa reklamo ng biktimang si Mr. Frederick Alba, 34 , hinggil sa na pag-aresto ng tatlong patrak  sa kaniyang driver na si John John na nahuli sa paglabag sa trapiko (counter flow at driving without license) kung saan inimpound ang kaniyang tricycle noong Agosto 14, 2022. Hinihingan umano ng mga suspect ang biktima ng P2,000 kapalit ng pag-release sa tricycle nito. Ang mga suspect, ayon sa opisyal ay inaresto sa aktong tinatanggap ang P2,000 marked money kapalit ng na-impound na tricycle. Kasalukuyan na ngayong nakapiit sa detention cell ng PNP-IMEG sa Camp Crame ang mga nasakoteng tiwaling pulis  na isasalang sa kasong administratibo at kriminal. Samantala, sinibak na rin kahapon sa puwesto ang buong miyembro ng Paco Police Community Precinct (PCP) dahil nga sa pagkakasangkot ng tatlo nilang kasamahan sa pangongotong. Kabilang sa ibinabaan ng ‘administrative relief’ si Paco PCP commander PMaj Jomar Ermino, na siyang hepe ng tatlong dinakip na pulis. “Let this serve as a stern warning that the new leadership of Philippine National Police under Chief, PNP PGEN RODOLFO S AZURIN, JR will not tolerate any wrong doings and illegal activities of PNP personnel and will not hesitate to file formal complaints and disciplinary sanctions to remove them from police service,” pahayag ni Dizon. 
Pansamantalang hahalili sa mga sinibak na pulis ang mga miyembro ng District Mobile Force Unit upang magmando sa Paco PCP.—  Danilo Garcia","Arestado ng mga tauhan ng PNP-Integrity Monitoring Enforcement Group (PNP-IMEG) ang tatlong pulis-Maynila na inireklamo ng    ng robbery extortion sa  isinagawang entrapment operation sa Ermita, Manila nitong Lunes ng gabi.","August 17, 2022  12:00am",https://www.philstar.com/pilipino-star-ngayon/metro/2022/08/17/2203202/3-pulis-maynila-timbog-sa-kotong
"Mga guro, estudyante sa nagsarang iskul, tutulungan ng DepEd","Tiniyak ng Department of Education (DepEd) na tutulu­ngan nila ang mga estudyante at mga guro na labis na naapektuhan sa biglaang pagsasara ng Colegio de San Lorenzo, sa Congressional Avenue, Quezon City. Nauna rito, ipinatawag ng pamunuan ng naturang paaralan ang kanilang mga estud­yante, kasama ang kanilang mga magulang at guardians, sa isang student’s assembly kamakalawa at inianunsiyo ang malungkot na balita ng kanilang permanenteng pagsasara dahil sa problemang pinansiyal na dulot ng CO­VID-19 pandemic at mababang bilang ng enrollees nito. Pinalagan naman ito ng mga magulang at mga estudyante, partikular na ang mga graduating students, na nabigla sa pangyayari. Giit nila, hindi sila nabigyan ng pagkakataon upang mapag­handaan ito. Humihiling din ang mga ito sa paaralan na magdaos na lamang ng online classes para sa kanilang mga graduating students at inaasahang malalaman ang desisyon ng paaralan hinggil dito sa mga susunod na araw. Sa isang panayam naman sa telebisyon, inamin nina DepEd spokesperson Michael Poa at Commission on Higher Education (CHED) Chairperson Prospero de Vera III, na maging sila ay nagulat sa biglaang pagsasara ng naturang paaralan. Ayon kina Poa at de Vera, hindi humingi ng permiso at hindi rin sila inimpormahan ng Colegio de San Lorenzo hinggil sa intensiyon nitong permanente nang magsara. Ani Poa, ang naturang educational institution ay nagkaroon ng “voluntary closure,” sa ilalim ng Section 43 ng DepEd Order (DO) 88 s. 2010.Tiniyak rin naman ni Poa na tutulungan ng DepEd ang mga estudyante ng kolehiyo na maghanap ng mga paaralang maaaring lipatan ng mga ito, lalo na at magsisimula na ang School Year 2022-2023 sa Lunes, Agosto 22. Sa isang mensahe naman sa mga reporters, sinabi ni Poa na mayroon nang isang pribadong paaralan sa Quezon City, na may parehong tuition rate sa Colegio de San Lorenzo, ang nagpahayag na ng kahandaan na i-absorb ang mga estud­yante, partikular na ang nasa Grades 11 at 12. Umaasa rin siya na marami pang mga paaralan ang tutulong sa mga naturang apektadong estudyante. Nanawagan din si Poa sa Colegio de San Lorenzo na madaliin ang pagpapasilidad ng transfer of records ng kanilang mga estudyante, gayundin ang pagre-refund ng tuition fee ng mga estudyanteng nakapag-enroll na para sa SY 2022-2023 Aniya pa, ang mga guro naman na nawalan ng trabaho dahil sa pagsasara ng paaralan ay dapat na makatanggap ng separation pay, alinsunod sa Section 84 ng nasabing DO. Pag-aaralan din aniya ng DepEd kung ano pa ang mga tulong na maaari nilang ipagkaloob sa mga naturang teaching personnel. —  Angie dela Cruz","Tiniyak ng Department of Education (DepEd) na tutulu­ngan nila ang mga estudyante at mga guro na labis na naapektuhan sa biglaang pagsasara ng Colegio de San Lorenzo, sa Congressional Avenue, Quezon City.","August 17, 2022  12:00am",https://www.philstar.com/pilipino-star-ngayon/metro/2022/08/17/2203208/mga-guro-estudyante-sa-nagsarang-iskul-tutulungan-ng-deped
Mayor Joy tutulungan ang mga naapektuhan sa pagsasara ng Colegio de San Lorenzo,"Tutulungan ni ­Quezon City Mayor Joy Belmonte ang mga estud­yante, magulang, guro, at mga empleyado na naapektuhan ng pagsasara ng Colegio de San Lorenzo sa lungsod. Ginawa ni Belmonte ang pahayag matapos ang biglaang anunsyo ng naturang paaralan nang pagsasara dahil sa financial instability dulot ng pandemya sa COVID-19. Ayon kay Belmonte, inatasan na niya ang City Legal Department na pinamumunuan ni City Attorney Orlando Paolo Casimiro para alamin  kung paano matutulungan ng lokal na  pamahalaan ang hinaing ng mga naapektuhan sa pagsasara. “We will extend all possible assistance to the students and pa­rents, especially since the school year has started. We shall help in coordinating with other schools, colleges, and universities where affected students can transfer with their credentials credited. We need to ensure that no student will encounter any delay in their studies, especially the graduating or senior ones, and that their refund will be given quickly. The teaching and administrative personnel should also be taken cared of,” pahayag ni Belmonte. Nakipagpulong na si Casimiro sa mga kinatawan ng Colegio de San Lorenzo hinggil dito. Sinabi ni Belmonte na may mga eskwelahan na ang nagpahayag na handang tanggapin ang mga estudyante ng nagsarang paaralan Ani Belmonte, ang Quezon City University ay bukas na tangga­pin sa kanilang tatlong branch lalo na ang mga graduating students. “The QCU will welcome the college students of CDSL and we will help in crediting their classes and helping them have a smooth transition to our university,” pahayag ni QCU President Dr. Theresita Atienza. Samantala, i - eendorso naman ang mga guro at mga non-teaching personnel sa QC - Public Employment Service Office para sa posibleng e financial assistance o mahanapan ng trabaho sa Quezon City.","Tutulungan ni ­Quezon City Mayor Joy Belmonte ang mga estud­yante, magulang, guro, at mga empleyado na naapektuhan ng pagsasara ng Colegio de San Lorenzo sa lungsod.","August 18, 2022  12:00am",https://www.philstar.com/pilipino-star-ngayon/metro/2022/08/18/2203375/mayor-joy-tutulungan-ang-mga-naapektuhan-sa-pagsasara-ng-colegio-de-san-lorenzo
"Amerikanong pedophile, inaresto ng BI","Dinakip ng mga tauhan ng Bureau of Immigration (BI) sa Las Piñas City ang isang American national na wanted sa kaniyang bansa dahil sa mga kaso ng pang-aabusong sekswal sa kaniyang mga menor-de-edad na biktima. Kinilala ni BI OIC Commissioner Rogelio D. Gevero, Jr. ang suspek na si Tye Braxton Stiger, 35, na inaresto sa tinutuluyan niyang bahay sa Diego Cera Avenue sa Las Piñas nitong nakarang Sabado. Armado ng mission order mula kay Gevero, nang arestuhin ng mga tauhan ng BI-Fugitive Search Unit si Stiger. 
Base sa rekord, may outstanding warrant of arrest si Stiger na inilabas ng City of Jonesville sa Hillsdale Country, Michigan nitong nakaraang Hulyo lamang ukol sa 35 bilang ng kaso ng ‘child pornography’. Nag-volunteer umano si Stiger bilang Sunday school teacher sa mga ‘church communities’ sa Michigan, ngunit dito niya sinamantala ang pambibiktima sa mga bata niyang estudyante sa loob ng anim na taon. Ini-rekord umano ni Sti­ger ang mga bata sa pagkakabit ng dose-dosenang ‘hidden cameras’ sa iba’t ibang lokasyon. “Arresting these criminals has always been a priority of our agency, and getting another predator off our streets means we are protecting our kababayan from harm,” saad ni Gevero. Ayon pa sa BI, isa sa prayoridad nila ang deportasyon ng mga ‘alien sex offenders’ na nagtatago sa bansa upang hindi mabiktima ang mga kabataang Pilipino sa tinagurian nilang mga ‘sex predators’.",Dinakip ng mga tauhan ng Bureau of Immigration (BI) sa Las Piñas City ang isang American national na wanted sa kaniyang bansa dahil sa mga kaso ng pang-aabusong sekswal sa kaniyang mga menor-de-edad na biktima.,"August 16, 2022  12:00am",https://www.philstar.com/pilipino-star-ngayon/metro/2022/08/16/2202985/amerikanong-pedophile-inaresto-ng-bi
"Graduate students, guardians ‘di kasali sa libreng sakay - LRTA","Nilinaw kahapon ni Light Rail Authority (LRTA) Administrator Hernando Cabrera na hindi kasama ang mga graduate school students at mga guar­dians ng mga estudyante, sa ma­aaring mag-avail ng libreng sakay ng Light Rail Transit Line 2 (LRT-2). Ang paglilinaw ay ginawa ni Cabrera kasunod na rin nang nakatakda nang pagpapatupad ng Libreng Sakay ng LRT-2 para sa mga estudyante simula sa Agosto 22, Lunes, na siya ring unang araw ng klase sa bansa. Ayon kay Cabrera, sa kanilang pagtaya ay aabot sa hanggang 25,000 estudyante kada araw ang sasakay ng LRT-2 sa pagbubukas ng klase. Tiniyak naman niyang handang-handa na sila para dito. Aniya pa, maaaring i-avail ng mga naturang estudyante ang kanilang libreng sakay mula Agosto 22 hanggang Nobyembre 5, 2022. Gayunman, ito’y mula Lunes lamang hanggang Sabado at hindi kasama ang mga araw na walang pasok, gaya ng araw ng Linggo at holidays. Pagsapit naman aniya ng Nobyembre 6 ay ibabalik nila ang ipinagkakaloob na 20% fare discount para sa mga estudyante, senior citizens, at persons with disability (PWDs). Kinakailangan lamang aniya ng mga estudyante na ipakita ang kanilang school ID at orihinal na enrollment form sa passenger assistance booth upang mabigyan sila ng single journey ticket para sa libreng sakay.","Nilinaw kahapon ni Light Rail Authority (LRTA) Administrator Hernando Cabrera na hindi kasama ang mga graduate school students at mga guar­dians ng mga estudyante, sa ma­aaring mag-avail ng libreng sakay ng Light Rail Transit Line 2 (LRT-2).","August 16, 2022  12:00am",https://www.philstar.com/pilipino-star-ngayon/metro/2022/08/16/2202984/graduate-students-guardians-di-kasali-sa-libreng-sakay-lrta
"2.2 milyong mag-aaral, mabebenepisyuhan ng ‘Libreng Sakay’ ng LRT-2","Inihayag kahapon ni Light Rail Transit Authority (LRTA) Administrator Atty. Hernando T. Cabrera na tinatayang aabot sa 2.2 milyon ang mga mag-aaral na makikinabang sa ‘Libreng Sakay’ program na ipagkakaloob ng Light Rail Transit Line 2 (LRT-2) sa unang quarter ng School Year 2022-2023. Ayon kay Cabrera, ang ‘Libreng Sakay’ program ng LRT-2 ay nakatakdang simulan sa Agosto 22 hanggang Nobyembre 5, 2022, alinsunod na rin sa kautusan ni Pang. Ferdinand ‘Bongbong’ Marcos Jr.. Ani Cabrera, bago pa man ang pandemya, ang tipikal na weekday average ridership ng LRT-2 ay nasa 90,000-100,000 kada araw. Siniguro rin niya na nag­handa na sila ng sistema upang matiyak ang ligtas, maayos at episyenteng pagpapatupad ng programa. “We have prepared a system to ensure the safe, smooth, and efficient implementation of the program in compliance with the directive of the Department of Transportation,” aniya pa sa isang pahayag. Nabatid na ang Libreng Sakay ay ipagkakaloob para sa mga estudyanteng naka-enroll sa nursery/kindergarten, elementary/primary, high schools, technical-vocational, at college students.  Hindi naman sakop ng programa ang mga estud­yante sa graduate studies, gayundin ang guardians ng mga estudyante. Aniya pa, upang makapag-avail ng libreng sakay ay kinakailangan lamang ng mga estudyante na ­iprisinta ang kanilang orihinal na school ID o original na re­gistration form sa Passenger Assistance Office (PAO) para mabigyan sila ng Free Ride Ticket. Ang naturang Free Ride Single Journey Ticket ay non-transferrable at balido lamang sa loob ng isang araw.",Inihayag kahapon ni Light Rail Transit Authority (LRTA) Administrator Atty. Hernando T. Cabrera na tinatayang aabot sa 2.2 milyon ang mga mag-aaral na makikinabang sa ‘Libreng Sakay’ program na ipagkakaloob ng Light Rail Transit Line 2 (LRT-2) sa unang quarter ng School Year 2022-2023.,"August 17, 2022  12:00am",https://www.philstar.com/pilipino-star-ngayon/metro/2022/08/17/2203200/22-milyong-mag-aaral-mabebenepisyuhan-ng-libreng-sakay-ng-lrt-2
"Mayor Joy, ginawaran ng ‘Gabriela Silang of the First Order Award ‘","Ginawaran si Quezon City Mayor Joy Belmonte ng ­‘Gabriela Silang of the First Order Award’ at idinekla­rang  “Adopted Daughter” ng Vigan City. Ang parangal kay ­Belmonte ay nakasaad sa Resolution No. 51 - 2022 ng City Council ng Vigan. Batay sa resolusyon, ang hakbang ay bilang pagpapahayag nang pasasalamat sa diwa ng bayanihan at natatanging kontribusyon ng Quezon City Government sa pangunguna ni Mayor ­Belmonte para sa Vigan. Nakasaad sa resolus­yon ang mabilis na paghahatid ng tulong ng Quezon City sa mga residente ng Vigan City na naapektuhan ng magnitude 7 na lindol  ka­makailan. Ang ‘Gabriela Silang of the First Order Award ay parangal na pinagkakaloob sa mga natatanging kababaihan at sa asawa ng  pinuno ng estado. Ang nagdaang recipient nito ay si Ginang Aurora Quezon, asawa ni dating Pa­ngulong Manuel Quezon.",Ginawaran si Quezon City Mayor Joy Belmonte ng ­‘Gabriela Silang of the First Order Award’ at idinekla­rang  “Adopted Daughter” ng Vigan City.,"August 17, 2022  12:00am",https://www.philstar.com/pilipino-star-ngayon/metro/2022/08/17/2203198/mayor-joy-ginawaran-ng-gabriela-silang-first-order-award-
Las Piñas kinilala bilang ‘Safe City’ sa Metro Manila,"Ginawaran ng Philippine National Police (PNP) ang Las Piñas bilang ‘Safe City’ sa National Capital Region (NCR) sa idinaos na  121st Police Service Anniversary sa National Capital Region Police Office (NCRPO) Hinirang Hall, sa Taguig City, kamakailan. Iprinisinta ni City Police Chief  Colonel Jaime Santos ang plaque of recognition kay Mayor Imelda Aguilar nitong Agosto 15, na may lagda ni  NCRPO Director Maj. Gen. Felipe Natividad. Sa nakuhang tagumpay, malugod na binati ni Mayor Aguilar ang lokal na pulisya kaya naging mas ligtas na tahanan ang lungsod ng Las Piñas. Sinabi pa ni Aguilar na ang parangal ay base sa performance ng pulisya kaya ang Las Piñas ang may pinakamababang bilang ng krimen. Idinagdag ng alkalde na ang Las Piñas City Police ay nakapagtala rin ng pinakamalaking bilang nang naa­restong suspek na  sinampahan ng kaukulang kaso. “Ipinagmamalaki ko ang ating Police Las Piñas at nagawa nila ang ating lungsod na maging “safe city” sa buong NCR at binabati ko rin si Col. Jaime Santos at ang ating mga kapulisan na nagpapanatili ng kaligtasan sa ating lungsod,” ani Mayor Aguilar. Binigyang-diin ni Aguilar na ang 5K program (Kalusugan, Kaayusan,Kaalaman, Kalinisan,Kinabukasan) na ipinatutupad ng lokal na pamahalaan ay bahagi sa kanyang administrasyon na  “Tuloy ang Tapat at Progresibong Serbisyo.” Aniya malaking tulong sa puwersa ng lokal na pulisya upang maging mas ligtas na tirahan ang Las Piñas sa NCR sa pamamagitan ng police visibility at checkpoints sa koordinasyon ng mga barangay sa lungsod.","Ginawaran ng Philippine National Police (PNP) ang Las Piñas bilang ‘Safe City’ sa National Capital Region (NCR) sa idinaos na  121st Police Service Anniversary sa National Capital Region Police Office (NCRPO) Hinirang Hall, sa Taguig City, kamakailan.","August 17, 2022  12:00am",https://www.philstar.com/pilipino-star-ngayon/metro/2022/08/17/2203201/las-pias-kinilala-bilang-safe-city-sa-metro-manila
Sunog sa Maynila: 1 patay,"Isa ang iniulat na nasawi sa naganap na sunog kahapon ng madaling araw sa Paco, Maynila. Ayon sa ulat ng Bureau of Fire Protection-Manila Fire Department, sumiklab ang apoy sa residential area sa may Fabie Street sa Brgy. 815 Paco dakong ala-1:17 ng madaling araw. Dakong ala-1:27 ng madaling araw nang magdeklara ang BFP ng ikalawang alarma at umabot ng alas-2:04 ng madaling araw bago tuluyang nakontrol ang pagkalat ng apoy. Sa mapping operation, dito nadiskubre ang bangkay ng isang residente na hindi nakalabas ng kaniyang bahay.  Inaalam pa ang pagkakakilanlan sa nasawi. Nasa walong firetrucks ang rumesponde sa insidente. May isa pa sanang parating na trak ngunit hindi na ito nakatuloy nang tumagilid sa may bahagi ng Pedro Gil Street sa Brgy. 866 sa pagmamadali. Nakita sa kuha ng CCTV na mabilis ang takbo ng firetruck nang pagsapit sa isang interseksyon ay nag-alangan ito dahil sa trak na nasa kabilang lane.  Napakabig ang tsuper ng firetruck pakanan ngunit nalubak ito sa ginagawang bahagi ng kalsada dahilan para tumagilid. Isang pampasaherong jeep na nakaparada sa lugar ang nasira ang unahan habang isinugod sa pagamutan ang apat na sakay ng fire truck na nasa maayos ng ka­lagayan.","Isa ang iniulat na nasawi sa naganap na sunog kahapon ng madaling araw sa Paco, Maynila.","August 16, 2022  12:00am",https://www.philstar.com/pilipino-star-ngayon/metro/2022/08/16/2202982/sunog-sa-maynila-1-patay
Panibagong rollback sa presyo ng petrolyo,"Nag-anunsyo ang mga kompanya ng langis ng panibagong rollback sa presyo ng petrolyo ngayong Martes. Ito na ang  ika-8 sunod na linggo na pagbaba sa presyo ng sa diesel at ika-7 sa gasolina.  Sa advisory ng Chevron Philippines, babawasan nila ang kanilang pump prices ng mga produktong gasolina  ng P0.10 sa kada litro, diesel ng P1.05 kada litro at kerosene ng P0.45 centavos kada litro epektibo alas-12:01 ng umaga ng Agosto 16. Ang Petron Corporation at Pilipinas Shell, kasama ang Seaoil Philippines at Flyin V ay nag-anunsyo rin ng kani-kanilang pump price adjustments sa magkatulad na halaga at sa parehong oras na pagpapatupad ng Chevron. Ang PTT Philippines, Petro Gazz, Unioil Philippines, Total Philippines, Phoenix Petroleum at Jetti Oil ay nag-anunsyo rin ng parehong rollback ng presyo sa kanilang mga produktong gasolina at diesel sa alas-6:00 ng umaga ng Martes habang wala naman silang rollback sa kerosene. Gayundin ang presyong itatapyas ng Clean Fuel na magkakabisa sa ganap na alas-8:01 ng umaga ng Martes. Ayon sa energy sources industry, ang pagtaas ng produksyon ng langis at pagbaba ng mga presyo ng krudo sa pandaigdigang merkado ng langis, gayundin ang mas mababang demand ng langis sa US, ay nagdulot ng panibagong rollback ng presyo sa mga produktong petrolyo.",Nag-anunsyo ang mga kompanya ng langis ng panibagong rollback sa presyo ng petrolyo ngayong Martes.,"August 16, 2022  12:00am",https://www.philstar.com/pilipino-star-ngayon/metro/2022/08/16/2202983/panibagong-rollback-sa-presyo-ng-petrolyo
"LRT-2, ready na sa free ride ng mga estudyante","Ready na ang Light Rail Transit Line 2 (LRT-2) na magbigay ng libreng sakay sa mga estudyante na magbabalik-eskwela na sa Agosto 22, alinsunod na rin sa kautusan ni Pangulong Bongbong Marcos. Ayon kay Light Rail Transit Authority (LRTA) Administrator Hernando Cabrera, sa kanilang pagtaya ay aabot sa hanggang 25,000 estudyante kada araw ang mag-a-avail ng libreng sakay ng LRT-2. Maaari aniyang i-avail ng mga estudyante ang kanilang free train ride program mula Agosto 22 hanggang Nobyembre 5, 2022. Gayunman, mula Lunes hanggang Sabado lamang aniya ito at hindi kasama ang mga araw na walang pasok, kabilang ang Linggo at holidays. Kinakailangan lamang aniya ng mga estudyante na ipakita ang kanilang school ID at orihinal na enrollment form sa passenger assistance booth upang mabigyan sila ng single journey ticket para sa libreng sakay. Nilinaw rin naman ni Cabrera na hindi kasama sa naturang programa ang mga nasa graduate school at guardians ng mga estudyante. Tiniyak naman ni Cabrera na sa pagtatapos ng libreng sakay o pagsapit ng Nobyembre 6 ay ibabalik naman nila ang ipinagkakaloob na 20% fare discount para sa mga estudyante, senior citizens, at persons with disability (PWDs).","Ready na ang Light Rail Transit Line 2 (LRT-2) na magbigay ng libreng sakay sa mga estudyante na magbabalik-eskwela na sa Agosto 22, alinsunod na rin sa kautusan ni Pangulong Bongbong Marcos.","August 15, 2022  12:00am",https://www.philstar.com/pilipino-star-ngayon/metro/2022/08/15/2202665/lrt-2-ready-na-sa-free-ride-ng-mga-estudyante
1.5 miliyon naging jobless sa pagkawala ng e-sabong,"Malaki umano ang naging epekto ng pagkawala ng e-sabong sa bilang ng mga walang trabaho sa bansa. Sa June 2022 Labor Force Survey ng PSA, lumitaw na mahigit sa 2.9 milyong Pilipino ang jobless. Karaniwan sa kanila ay galing sa mga maliliit na negosyo tulad ng retail online o direct sales. Ayon sa Nagkakaisang Samahan ng Game Fowl Feed Millers at Agri-vet Suppliers, P19 bilyon ang kanilang industriya na napilay ng suspensiyon ng e-sabong. Sa panig naman ng United Association of Cockpit Owners and Operators of the Philippines, Incorporated (UACOOP), ang pinagsamang bilang ng mga full time at part time employed sa cockpit operation ay higit sa 1.5 milyon. Sa allied farm industry naman gaya ng feed millers at agri vet supplier ay may 265,000 na employed. Ayon sa UACOOP, simula noong Mayo ay wala nang 10% sa mga ito ang natirang may trabaho. Ang mga online betting stall na maraming workers sa kasagsagan ng popularidad ng e-sabong ay nawalan na rin ng trabaho. Sa kasagsagan nito, ang e-sabong industry ay tinatayang makalilikom ng P650 million na kita kada buwan para sa PAGCOR. Hindi bababa sa P1.37 billion ang nakolekta mula sa pitong licensed e-sabong operators mula January hanggang March 15, 2022. Nang ipasara ang e-sabong, tinataya ng PAGCOR ang revenue loss na hanggang P5 billion para sa 2022.",Malaki umano ang naging epekto ng pagkawala ng e-sabong sa bilang ng mga walang trabaho sa bansa.,"August 15, 2022  12:00am",https://www.philstar.com/pilipino-star-ngayon/metro/2022/08/15/2202661/15-miliyon-naging-jobless-sa-pagkawala-ng-e-sabong
"COVID-19 weekly positivity rate sa NCR, bumaba","Nakitaan ng OCTA Research Group nang pagbaba ang weekly COVID-19 positivity rate sa Metro Manila nitong ikalawang linggo ng Agosto. Batay sa datos na ibinahagi ni Dr. Guido David, ng OCTA sa kanyang Twitter account nitong Linggo, nabatid na ang weekly positivity rate ng National Capital Region (NCR) ay bumaba na sa 16.4% hanggang noong Agosto 12. Ayon kay David, ito ay pagbaba mula sa dating 17.5% weekly positi­vity rate na naitala noong Agosto 6 lamang. Sinabi ni David na ito ang kauna-unahang pagkakataon na bumaba ang lingguhang positivity rate ng COVID-19 sa kasalukuyang wave nito. Aniya, ito ay nagbibigay sa kanila ng optimismo na ang mga kaso ng COVID-19 sa NCR ay umabot na sa peak o rurok nito. “The NCR weekly positivity rate decreased to 16.4% as of August 12 from 17.5% as of August 6,” ayon kay David. Ipinakita pa ni David sa naturang datos na mula noong Mayo 15-22, 2022 hanggang unang linggo ng Agosto ay unti-unting tumataas ang weekly COVID-19 positivity rate ay nakitaan lamang ito ng pagbaba sa ikalawang linggo ng Agosto o mula Agosto 7-12, 2022. “This is the first time in the current wave the weekly positivity rate decreased, and it gives us optimism that cases in the NCR may have already peaked. #COVID19,” pahayag pa niya.",Nakitaan ng OCTA Research Group nang pagbaba ang weekly COVID-19 positivity rate sa Metro Manila nitong ikalawang linggo ng Agosto.,"August 15, 2022  12:00am",https://www.philstar.com/pilipino-star-ngayon/metro/2022/08/15/2202667/covid-19-weekly-positivity-rate-sa-ncr-bumaba
Online casino agent huli sa illegal drugs,"Inaresto ng mga awtoridad ang isang online casino agent makaraan itong makumpiskahan ng mahigit sa P.1 milyong halaga ng shabu sa isinagawang buy-bust operation sa lungsod ng Valenzuela kahapon ng madaling araw. Kinilala ni P/LT Doddie Aguirre, hepe ng Station Drug Enforcement Unit (SDEU) ng Valenzuela Police ang naarestong suspect na si Niño Nicanor Faustino Jr, 42,  residente ng  P. Faustino St., Brgy., Punturin sa nasabing siyudad. Ayon sa ulat, dakong alas-3:30 ng madaling araw nang magsagawa ng buy- bust operation ang SDEU operatives sa pangungun ni P/Lt. Aguirre sa tahanan ng suspect sa nasabing lugar matapos namang makatanggap ng  impormasyon hinggil sa talamak nitong pagbebenta ng illegal na droga. Isang undercover operative ng pulisya ang nagawang makipagtransaksyon sa suspect sa halagang P7,500  ng droga.  Ang suspect ay inaresto  ng mga operatiba sa aktong tinatanggap ang marked money mula sa poseur buyer kapalit ng isang plastic sachet ng shabu. Hindi na nakapalag ang suspect na nakumpiskahan pa ng limang  sachets  ng humigi’t kumulang 23 gramo ng  shabu na may katumbas na halagang P156,400.  Nahaharap ngayon sa kasong paglabag sa Comprehensive Dangerous Drugs Act of 2022 ang nasakoteng suspect.",Inaresto ng mga awtoridad ang isang online casino agent makaraan itong makumpiskahan ng mahigit sa P.1 milyong halaga ng shabu sa isinagawang buy-bust operation sa lungsod ng Valenzuela kahapon ng madaling araw.,"August 16, 2022  12:00am",https://www.philstar.com/pilipino-star-ngayon/metro/2022/08/16/2202981/online-casino-agent-huli-sa-illegal-drugs
Lalaki timbog sa pekeng P500 bill,"Timbog ang isang 31-anyos na lalaki nang mabuko na sa ikalawang pagtatangka na magbayad ng pekeng pera, sa pagbili ng pagkain sa Makati City, kamakalawa ng gabi. Kinilala ni Makati City Police Station chief, P/Colonel Harold Depositar ang suspek na si Thom Jerome Pinzon,  residente ng Valenzuela City. Sa ulat, alas-7:20 ng gabi ng Agosto 13 nang arestuhin ang suspek sa Daily Knead Store na matatagpuan sa Power Plant Mall, Poblacion, Makati City nang bumili ng isang truffle cheese croissant na nagkakahalaga ng ?400. Matapos umanong magbayad ng ?500 sa kahera na si Hervy Maurene Garcenila, napansin na kakaiba ang kilos nito kaya inireport sa security guard na si Bernardo Lopez at natuklasan din sa kalapit na Krispy Kreme store na ang perang ipinambayad sa Daily Knead Store na ?500 bill na may serial no. RM225807, ay ‘di lumusot sa kanila nang tangkain na ibayad. Natukoy umano sa ultra violet light na peke ang pera. Pinigil sa Poblacion Sub-Station ang suspek para sa ihahaing paglabag sa Article 168 ng Revised Penal Code (Illegal Possession and use of False Treasury or Bank Notes). Nanawagan na rin ang Makati City Police sa publiko hinggil sa pagpapakalat ng mga pekeng pera sa lungsod.","Timbog ang isang 31-anyos na lalaki nang mabuko na sa ikalawang pagtatangka na magbayad ng pekeng pera, sa pagbili ng pagkain sa Makati City, kamakalawa ng gabi.","August 15, 2022  12:00am",https://www.philstar.com/pilipino-star-ngayon/metro/2022/08/15/2202664/lalaki-timbog-sa-pekeng-p500-bill
Cavitex C5-link flyover extension binuksan na,"Binuksan na sa mga motorista ang bagong 1.6 kilometer segment ng Cavitex C5 Link Flyover Extension na kokonekta sa 2.2 kilometer flyover na magpapabilis sa biyahe mula Merville, Parañaque patungong C5 Road sa Taguig at vice versa. Ayon sa anunsyo ng Toll Regulatopry Board (TRB), ang grantor ng Manila-Cavite Toll Expressway Project (MCTEP), kasama ang Cavitex Infrastructure Corporation (CIC) at joint venture partner nito na Philippine Reclamation Area (PRA), ay binuksan ng alas-6 ng umaga nitong Sabado (Agosto 13) ang Cavitex C5 Link Flyover Extension. Hinimok na rin ni MPTC South Pres. and General Manager Raul Ignacio na samantalahin na ang pagdaan sa Cavitex C5 Lin Flyover hanggat hindi pa pinaiiral ang bagong toll fee na inaasahang sa Setyembre ipatutupad. Inaprubahan na ng TRB ang provisional toll na P37.00 sa Class 1 vehicles; P74.00 sa Class 2; P112,00 sa Class 3 subalit iniurong pansa­mantala upang hindi mabi­gatan ang mga motorista. Ang Cavitex C5 Link ay magpapaikli sa oras ng biyahe mula Cavitex patungong Makati, Ta­guig, at pasay sa loob ng 30 hanggang 45 minuto. Bukod pa dito ay ma­katutulong din ito sa pagpapaluwag ng daloy ng trapiko sa EDSA, MIA Road, Roxas Boulevard at iba pang daan sa pagkumpleto ng proyekto sa taong 2023 na makikinabang ang nasa 50,000 motorista.","Binuksan na sa mga motorista ang bagong 1.6 kilometer segment ng Cavitex C5 Link Flyover Extension na kokonekta sa 2.2 kilometer flyover na magpapabilis sa biyahe mula Merville, Parañaque patungong C5 Road sa Taguig at vice versa.","August 15, 2022  12:00am",https://www.philstar.com/pilipino-star-ngayon/metro/2022/08/15/2202662/cavitex-c5-link-flyover-extension-binuksan-na
"Higit 2.5 milyong residente ng Quezon City, fully vaccinated na","Iniulat kahapon ng Quezon City government na umaabot na sa 2,557,497 residente ng lungsod ang fully vaccinated na sa lungsod hanggang noong Agosto 13, 2022. Nabatid na ikinukonsiderang fully vaccinated ang isang indibidwal kung sila ay nakatanggap na ng kanilang primary series o first at second dose ng COVID-19 vaccine o di kaya ay nakatanggap ng single-dose ng Janssen vaccine. Samantala, mayroon na ring 1,233,770 residente ang nakatanggap na ng kanilang COVID booster shots. Sa kabuuan, 6,361,687 vaccine doses na ang nai-administer ng lokal na pamahalaan simula nang simulan nila ang kanilang “QCProtekTODO” Vaccination Program. Tiniyak naman ng QC government na ipagpapatuloy nila ang pagbabakuna sa mga residente, partikular na ang mga menor-de-edad, may comorbidity man sila o wala. Pinayuhan din nito ang mga residente na nais magpabakuna na upang mabigyan ng iskedyul ay maaaring magrehistro ang mga residente sa kanilang QC Vax Easy website na https://qceservices.quezoncity.gov.ph/qcvaxeasy. Ang positivity rate ay ang bilang ng mga indibidwal na nagpopositibo sa COVID-19 matapos na isailalim sa pagsusuri habang ang reproduction number ay yaong bilang ng mga taong maaaring maihawa ng sakit ng isang pasyente ng COVID-19.  Ang reproduction number na mas mababa sa 1 ay indikasyon nang pagbagal ng hawaan ng virus.","Iniulat kahapon ng Quezon City government na umaabot na sa 2,557,497 residente ng lungsod ang fully vaccinated na sa lungsod hanggang noong Agosto 13, 2022.","August 15, 2022  12:00am",https://www.philstar.com/pilipino-star-ngayon/metro/2022/08/15/2202659/higit-25-milyong-residente-ng-quezon-city-fully-vaccinated-na
"Daily positivity rate ng COVID-19 sa NCR, bahagyang tumaas","Bahagyang tumaas ang daily positivity rate ng COVID-19 sa National Capital Region (NCR) sa nakalipas na tatlong araw. Gayunman, ayon sa OCTA Research Group na hindi naman tiyak kung ang positivity rate na ito ay umabot na sa peak sa rehiyon. Sinabi ni OCTA fellow Dr. Guido David, ang NCR ay nakapagtala ng daily positivity rate na 17.9 percent noong Huwebes August 11. “With slight increases over the past 3 days, it is not yet clear if the positivity rate has already peaked in the NCR, but the trendline looks flat at the moment,” pahayag ni David. Sa ulat ng OCTA ang one-week positivity rate ng NCR ay pumalo sa 17.4 percent noong August 6 ay naging 15.9 percent ng August 9. Sinabi ni David na ang COVID-19 wave sa bansa ay maaaring mas mahaba at matagal na maaaring magpatuloy hanggang ‘ber’ months. Ang Pilipinas ay nagtala ng 4,661 bagong kaso ng COVID-19, mataas nga­yong linggo mula sa da­ting 3,823,084.",Bahagyang tumaas ang daily positivity rate ng COVID-19 sa National Capital Region (NCR) sa nakalipas na tatlong araw.,"August 14, 2022  12:00am",https://www.philstar.com/pilipino-star-ngayon/metro/2022/08/14/2202540/daily-positivity-rate-ng-covid-19-sa-ncr-bahagyang-tumaas
PNP pinuna ng COA sa 207 donated vehicles,"Pinuna ng Commission on Audit (COA) ang kabiguan ng Philippine National Police (PNP) na maitala sa kanilang libro ang 207 sasakyan na idinonate ng mga foreign governments, private foundations at mga korporasyon, at iba pang tanggapan ng gobyerno mula 2017 hanggang 2020. Sa kanilang 2021 annual audit report sa PNP, sinabi ng COA na ang non-submission o hindi pagsusumite ng Deed of Donations at iba pang kaukulang dokumento gaya ng Acceptance Report, Supply Directive, Property Acknowledgement Receipt (PAR), Property Transfer Report, Invoice at Delivery Receipt ng mga concerned officers, ay nagi­ging dahilan upang hindi mairekord ng Accoun­ting Division sa kanilang books of accounts ang mga naturang donasyon. Sinabi ng COA na hanggang noong Dis­yembre 31, 2021, nasa P267.085 milyong ha­laga ng donated motor vehicles, equipment at supplies ang hindi pa rin naitatala sa book of accounts ng PNP. Anang COA, ito ay dahil sa pagkabigo ng mga PNP supply accountable officers (SAOs) at logistics officers na isumite sa Accounting Division ang mga Deeds of Donations at supporting documents nito. Bukod sa mga naturang sasakyan, hindi rin naitala ng PNP sa kanilang book of accounts ang iba pang in-kind donations, kabilang ang P3.65-milyong ha­laga ng mga kagamitan.","Pinuna ng Commission on Audit (COA) ang kabiguan ng Philippine National Police (PNP) na maitala sa kanilang libro ang 207 sasakyan na idinonate ng mga foreign governments, private foundations at mga korporasyon, at iba pang tanggapan ng gobyerno mula 2017 hanggang 2020.","August 15, 2022  12:00am",https://www.philstar.com/pilipino-star-ngayon/metro/2022/08/15/2202660/pnp-pinuna-ng-coa-sa-207-donated-vehicles
"Rollback uli sa diesel, kerosene asahan","Magandang balita! May aasahan na namang panibagong rollback sa presyo ng diesel at kerosene ngayong darating na linggo habang posibleng bahagyang tumaas o bumaba naman ang halaga ng gasolina sa lokal na merkado, ayon sa mga oil industry experts. Base sa trading sa world market, inaasahan na matatapyasan ang presyo ng diesel mula P0.90 hanggang P1.20 kada litro habang ang kerosene naman ay mula P0.20 hanggang P0.50 kada litro. Posible naman na bahagyang tumaas ng P0.10 kada litro o bumaba ng hanggang P0.20 ang kada litro ng gasolina depende sa magiging takbo ng merkado. Ito na ang ikaanim na sunod na rollback sa mga produktong petrolyo sa bansa, habang nagpapa­tuloy pa rin naman ang pagtaas ng presyo ng mga pangunahing bilihin. Sa kabila nito, hindi pa nakikitaan ng mga eksperto na magiging normal na ang presyuhan ng langis dahil sa nananatili pa rin ang tensyon sa pagitan ng Ukraine at ng Russia.",Magandang balita!,"August 14, 2022  12:00am",https://www.philstar.com/pilipino-star-ngayon/metro/2022/08/14/2202541/rollback-uli-sa-diesel-kerosene-asahan
"Dagdag na bus at bus stops sa EDSA busway, balak ng DOTr","Plano ng Department of Transportation (DOTr) na makapagdagdag pa ng mas maraming bus at makapagbukas ng mas marami pang bus stops para sa EDSA Busway. Bunsod na rin anila ito nang nakatakda nang pagbubukas ng klase sa Lunes, Agosto 22, at pagbabalik na rin ng face-to-face classes sa bansa. Ayon kay DOTr Secretary Jaime Bautista, nagbukas na sila kamakailan ng dalawang busway stations sa Roxas Boulevard at Macapagal Avenue ngunit nagha­hanap pa sila ng iba pang lugar na maaaring paglagyan ng mga bus stops. Iniulat din niya na sa ngayon ay mayroon nang halos 400 bus units ang bumibiyahe sa EDSA Busway. Aniya pa, nakipagpulong na rin ang DOTr sa consortium na nag-o-operate ng EDSA Carousel at hiniling sa mga ito na mag-deploy pa ng karagdagang bus, lalo na sa pagsisimula na ng klase sa bansa. Ang EDSA Busway, na magkatuwang na programa ng DOTr, Metropolitan Manila Development Authority (MMDA) at ng Department of Public Works and Highways (DPWH), ay mayroong 17 operational stations sa ngayon, kung saan sila pinapayagang magsakay at magbaba ng mga pasahero. Kasalukuyan itong nagkakaloob ng libreng sakay para sa mga commuters na bumibiyahe sa EDSA. Ang naturang libreng sakay, na pinasimulan noong panahon ng administrasyong Duterte, ay pinalawig ni Pang. Ferdinand ‘Bongbong’ Marcos Jr. at inaasa­hang magpapatuloy hanggang sa Disyembre 31, 2022.",Plano ng Department of Transportation (DOTr) na makapagdagdag pa ng mas maraming bus at makapagbukas ng mas marami pang bus stops para sa EDSA Busway.,"August 16, 2022  12:00am",https://www.philstar.com/pilipino-star-ngayon/metro/2022/08/16/2202980/dagdag-na-bus-bus-stops-sa-edsa-busway-balak-ng-dotr
P3.4 milyong droga nasabat sa 2 ‘tulak’,"Arestado ang dalawang drug suspek na nahulihan ng tinatayang P3.4 milyong halaga ng hinihinalang shabu sa ikinasang anti-drug operations ng Manila Police District katuwang ang Philippine Drug Enforcement Agency sa Sta. Cruz, Maynila kamakalawa. Kinilala ang mga nadakip na sina Ainnah Salgan at Norhanna Canapia,. Sa ulat ng pulisya, dakong alas-2 ng hapon nang magkasa ng operasyon ang PDEA na binigyan ng suporta ng MPD-Meisic Police Station sa loob ng isang fastfood restaurant sa may Brgy. 303 Zone 029 Sta. Cruz, Maynila. 
Hindi na nakapalag ang dalawang suspek nang kumagat sa bitag ng mga awtoridad at pagbentahan ng ilegal na droga ang kanilang asset. Nasabat sa kanila ang limang piraso ng sachet na naglalaman ng tinatayang 500 gramo ng shabu na may katumbas na halagang P3,450,000. Nakaditine na ang mga suspek sa PDEA Custodial Jail at nahaharap sa kasong paglabag sa RA 9165 o Comprehensive Dangerous Drugs Act of 2002.","Arestado ang dalawang drug suspek na nahulihan ng tinatayang P3.4 milyong halaga ng hinihinalang shabu sa ikinasang anti-drug operations ng Manila Police District katuwang ang Philippine Drug Enforcement Agency sa Sta. Cruz, Maynila kamakalawa.","August 16, 2022  12:00am",https://www.philstar.com/pilipino-star-ngayon/metro/2022/08/16/2202979/p34-milyong-droga-nasabat-sa-2-tulak
"Plaka na nagtatapos sa 8, 9 at 0 extended ang pagpaparehistro – LTO","Extended ng isang buwan ang validity ng rehistro ng mga sasakyan na nagtatapos sa 8,9 at 0. Ang plaka ng sasakyan na may ending 8 ay dapat mag-renew ng rehistro sa buwan ng Agosto pero dahil sa utos ng LTO, extended ng isang buwan ang vali­dity ng rehistro ng sasakyan o maaaring mag renew ng rehistro ng sasakyan hanggang September 30, 2022. Ang sasakyan na may ending 9 na dapat ay September ang renewal ng rehis­tro ng sasakyan ay maaaring magrehistro hanggang October 31,2022  at ang sasakyan na may en­ding 0 na dapat magrenew ng rehistro ng sasakyan ng October ay maaaring magrehistro ng sasakyan hanggang November 30, 2022. Ginawa ng LTO ang one month extention sa validity ng rehistro ng mga sasakyan dahil sa dinaranas na bogged down at glitches ng LTO Management System Portal dahilan para bumagal ang sistema ng operasyon ng LTO kayat marami ang nagrereklamo ng mabagal at matagal na pagrerehistro ng sasakyan. Ayon kay LTO NCR director Clarence Guinto nasa nasa transition period ang dalawa nilang IT service providers na Dermalog at LTMs.","Extended ng isang buwan ang validity ng rehistro ng mga sasakyan na nagtatapos sa 8,9 at 0.","August 14, 2022  12:00am",https://www.philstar.com/pilipino-star-ngayon/metro/2022/08/14/2202539/plaka-na-nagtatapos-sa-8-9-0-extended-ang-pagpaparehistro-lto
"Illegal recruitment agency sa Maynila, ikinandado","Isinara ng Department of Migrant Workers (DMW) ang opisina ng isang sinasabing ‘illegal recruitment agency’ sa Ermita, Maynila kamakailan. Sinabi ni DMW Secretary Susan Ople na ikinandado ng mga tauhan ng Anti-Illegal Recruitment Branch (AIRB) ng Philippine Overseas Employment Administration (POEA) ang Kharem’s International nitong Hulyo 29 dahil sa ilegal na operasyon. Unang nakatanggap ang DMW ng sumbong laban sa agency na naniningil ng ‘placement at advance fees’ sa mga aplikante. Nag-aalok umano ito ng mga trabaho bilang ‘domestic workers, beautician, at on-call cleaners’ para sa United Arab Emirates at ibang bansa sa Middle East. Ngunit nadiskubre na wala namang job order para sa naturang mga trabaho. Naisagawa ang operas­yon sa tulong ng mga opisyal ng Barangay 668 sa Ermita. Pinayuhan naman ni Ople ang mga biktima na makipag-ugnayan sa Anti-Illegal Recruitment Branch nila para sa libreng pagsasampa ng kaso laban sa mga opisyal ng recruitment agency. Kasabay nito, iniulat din ng DMW na anim na illegal recruiter mula sa Davao City na nakapambiktima ng 235 aplikante sa Metro Manila ang kanilang ipinaaresto sa magkakahiwalay na operasyon.","Isinara ng Department of Migrant Workers (DMW) ang opisina ng isang sinasabing ‘illegal recruitment agency’ sa Ermita, Maynila kamakailan.","August 14, 2022  12:00am",https://www.philstar.com/pilipino-star-ngayon/metro/2022/08/14/2202536/illegal-recruitment-agency-sa-maynila-ikinandado
"Ginang na wanted sa child abuse, timbog","Naaresto ng mga ope­ratiba ng pulisya ang isang 38-anyos na ginang na wanted sa kasong child abuse sa isinagawang manhunt operation sa lungsod ng Navotas nitong Biyernes ng hapon. Kinilala ni Navotas City Police Chief P/ Col. Dexter Ollaging ang naarestong akusado na si Miracle Sumbeling, ng Blk 25 Lot 7 Sampaguita St., Pabahay, Brgy Tanza 2, Navotas City. Sinabi ni Ollaging, dakong alas-2:05 ng hapon nang maaresto ng mga tauhan ng Warrant and Subpoena Section (WSS) at Sub-Station 1 sa isi­nagawang joint manhunt operation ang akusado sa kanilang tahanan. Bago ang operasyon ay nakatanggap ng impormasyon ang pulisya na naispatan ang presensya ni Sumbeling matapos itong magbalik para bumisita sa kanilang tahanan sa nasabing lugar. Si Sumbeling ay dinakip sa bisa ng warrant of arrest na inisyu ni Presiding Judge Cecilia Bunagan Parallag ng Regional Trial Court (RTC) Branch 9 Family Court, Navotas City kaugnay ng kasong Special Protection of Children Against Child Abuse Exploitation And Discrimination Act. (Anti-Child Abuse Law) (Sec. 10 of RA 7610). Nakapiit na ngayon sa custodial facility ng Navotas City Police ang akusado habang hinihintay pa ang issuance ng commitment order ng korte laban dito.",Naaresto ng mga ope­ratiba ng pulisya ang isang 38-anyos na ginang na wanted sa kasong child abuse sa isinagawang manhunt operation sa lungsod ng Navotas nitong Biyernes ng hapon.,"August 14, 2022  12:00am",https://www.philstar.com/pilipino-star-ngayon/metro/2022/08/14/2202535/ginang-na-wanted-sa-child-abuse-timbog
"Maagang pagpapaenrol sa mga anak, apela ng DepEd sa mga magulang","Hinihikayat ng Department of Education (DepEd) ang mga magulang at guardian na maagang i-enroll ang kanilang mga anak para sa school year 2022-2023 para sa pagbubukas ng eskwelahan sa August 22. Ayon kay DepEd Spokesperson Atty. Michael Poa, mainam kung mag-enroll ng maaga ang mga bata para maihanda rin ng DepEd ang kanilang aasahan sa mga paaralan. Paliwanag ni Poa, ma­laki ang naging pagkakaiba ng turnout ng mga mag-aaral ngayong taon kumpara sa nakaraang taon. Sa unang linggo ng enrollment noong nakaraang taon ay umabot lamang sa 2.4 million ang mga enrollees habang ngayong taon ay 10.4 milyon na mag- aaral ang nagpatala sa unang linggo ng enrollment. Sa ngayon, pu­malo na sa mahigit 19.26 milyon ang nag-enroll para sa pagbubukas ng klase ngayong pasukan. Ayon sa DepEd  na mag­lulunsad sila at katuwang na ahensiya mula sa pampubliko at pribadong sektor ng Public Assistance Command Center sa Agosto 15, 2022, upang pangasiwaan ang mga alalahanin at isyu ng publiko tungkol sa pagbubukas ng klase.",Hinihikayat ng Department of Education (DepEd) ang mga magulang at guardian na maagang i-enroll ang kanilang mga anak para sa school year 2022-2023 para sa pagbubukas ng eskwelahan sa August 22.,"August 14, 2022  12:00am",https://www.philstar.com/pilipino-star-ngayon/metro/2022/08/14/2202538/maagang-pagpapaenrol-sa-mga-anak-apela-ng-deped-sa-mga-magulang
"COVID-19 outbreak, posible sa face-to-face classes","Hindi umano maiiwasan na magkaroon ng outbreak ng COVID-19 sa mga mag-aaral sa pagbabalik ng ‘face-to-face classes’ sa bansa, ayon sa OCTA Research group kahapon. Pero naniniwala si OCTA fellow Dr. Guido David na hindi na ito magdudulot ng panibagong ‘surge’ lalo na kung agad na mako-contain ang mga outbreak sa mga paaralan sa mga ikakasang mga panuntunan. “Hindi naman natin maiiwasan na magkaroon ng mga outbreak — di naman siguro surge pero may mga magkakaroon ng outbreak sa schools. Kung magkakahawaan, it will be expected,” ayon kay David. “We have to make sure that concerned institutions are ready,” panawagan ni David kasabay ng pagsasabi na naniniwala siya na magiging asymptomatic o mild lamang ang magi­ging mga kaso ng mga bata sakaling tamaan ng virus dahil sa malalakas ang katawan ng mga bata. Nananawagan siya sa mga paaralan na ngayon pa lang ay maghanda na ng mga plano para sa ‘face-to-face classes’, tulad ng pagbakuna sa kanilang mga guro at tamang bentilasyon, at mga polisiya para sa gagawing aksyon sa oras na magkaroon ng ‘outbreak’ ng virus.","Hindi umano maiiwasan na magkaroon ng outbreak ng COVID-19 sa mga mag-aaral sa pagbabalik ng ‘face-to-face classes’ sa bansa, ayon sa OCTA Research group kahapon.","August 13, 2022  12:00am",https://www.philstar.com/pilipino-star-ngayon/metro/2022/08/13/2202356/covid-19-outbreak-posible-sa-face-face-classes
"Ginang, itinumba sa Malabon","Sabog ang bungo ng isang 41-anyos na ginang matapos itong taniman ng bala sa ulo nang hindi pa nakilalang nag-iisang armadong salarin sa Malabon City nitong Sabado ng umaga. Dead-on-the-spot ang biktimang kinilalang si Jennifer Dacoco, naninirahan sa Block 2, Lot 16, MVP Hernandez St. Brgy. Catmon ng lungsod. Patuloy namang tinutugis ng mga awtoridad ang nag-iisang salarin na mabilis na nagtatakbo palabas ng iskinita matapos na barilin ng malapitan ang ginang. Ayon sa report nakaupo sa gilid ng iskinita sa Flovi Homes, Phase 3, Letre, Brgy. Tonsuya ang biktima dakong alas-8:30 ng umaga nang lapitan ng salarin. Armado ng hindi pa natukoy na kalibre ng armas ay bigla na lamang pinaputukan sa ulo ng suspect ang ginang na duguang bumulagta sa insidente. Lumilitaw pa sa imbestigasyon na dumayo lamang sa naturang Barangay ang biktima na tila may hinihintay nang biglang lapitan at paputukan ng malapitan sa ulo ng salarin. Sinabi ni P/Staff Sgt. Rio Norcio na kaagad nagresponde sa lugar ang mga tauhan ng Malabon City Police Sub-Station 5 upang magsagawa ng follow-up operation subali’t nabigo silang mahanap at madakip ang salarin. Naghihinala naman ang mga awtoridad na posibleng may kinalaman sa ilegal na droga ang nangyaring pagpatay sa biktima matapos makuha dito ang dalawang plastic sachet na naglalaman ng hindi pa batid na rami ng hinihinalang shabu. Samantalang narekober din sa crime scene ang isang basyo at isang depormadong bala mula sa hindi pa mabatid na kalibre ng baril. Nagpapatuloy naman ang imbestigasyon ng mga awtoridad sa kasong ito.",Sabog ang bungo ng isang 41-anyos na ginang matapos itong taniman ng bala sa ulo nang hindi pa nakilalang nag-iisang armadong salarin sa Malabon City nitong Sabado ng umaga.,"August 14, 2022  12:00am",https://www.philstar.com/pilipino-star-ngayon/metro/2022/08/14/2202537/ginang-itinumba-sa-malabon
"Taas-pasahe sa bus, dedesisyunan na - LTFRB","Magpapalabas na ng desisyon ang Land Transportation Franchising and Regulatory Board (LTFRB) hinggil sa petisyon ng mga bus operators na maitaas ang singil sa pasahe sa mga pampasaherong bus sa susunod na linggo. Ayon kay LTFRB chair­person Cheloy Garafil, hinihintay na lamang ng ahensiya ang position paper na ilalabas ng National Economic and Development Authority (NEDA) sa Agosto 17 hinggil sa bus fare hike para mailabas na nila ang desisyon para dito. Sinabi ni Garafil na  submitted for resolution na ang fare hike petition ng mga bus ope­rators sa pagtataas sa singil sa pasahe sa bus  kaya’t  wala ng pagdinig na gagawin para dito. “We admit that there’s really–yung gas prices ay talagang tumaas na since the last fare increase sa buses. But we also recognize na magkakaroon talaga ito ng impact sa ating mga pasahero that’s why we’re very, very careful,” dagdag ni Garafil. Hirit ng mga bus operators na maitaas ng mula ?4 hanggang ?7 ang pamasahe sa bus upang mabawasan ang epekto sa kanilang hanapbuhay ng matin­ding taas sa presyo ng petroleum products. Taong 2018 pa huling nagtaas ng pasahe sa mga pampasaherong bus.",Magpapalabas na ng desisyon ang Land Transportation Franchising and Regulatory Board (LTFRB) hinggil sa petisyon ng mga bus operators na maitaas ang singil sa pasahe sa mga pampasaherong bus sa susunod na linggo.,"August 13, 2022  12:00am",https://www.philstar.com/pilipino-star-ngayon/metro/2022/08/13/2202355/taas-pasahe-sa-bus-dedesisyunan-na-ltfrb
P10 milyong shabu nasabat sa bigtime ‘tulak’,"Bumagsak sa kamay ng mga elemento ng Quezon City Police District (QCPD) ang isang bigtime pusher sa isinagawang buy-bust operation, kahapon ng madaling araw sa lungsod. Kinilala ni QCPD Director BGen. Remus Medina ang nadakip na  suspek na si Jayson Espinar, 38 at residente ng Brgy. San Bartolome, Q.C. Iniulat ni Pcol. Von June Nuyda, Novaliches Police Station 4 commander na pasado alas-2:00 ng madaling araw kahapon nang isagawa ang drug operation sa Carlos St., Montville Place Subdivision, Brgy. San Bartolome, Novaliches, nang magkunwaring buyer ng shabu ang isang pulis na nakipagtransaksyon sa suspek. Sinasabing nang iaabot na ng suspek sa poseur buyer na pulis ang droga ay agad na hinuli si Espinar. Nakumpiska mula sa suspek ang 1.5 kilogram na shabu na nagkakahalaga ng P10,200,000, digital weighing scale, celphone na gamit sa pakikipag-transaksyon sa mga parukyano nito gayundin ang buy-bust money. Sinasabing bago mahuli ay matagal nang minamanmanan ng mga pulis ang suspek makaraang makatanggap ng tip ang pulisya hinggil sa iligal na gawain ni Espinar. Ang suspek ay sinasabing may dating kaso na may kinalaman sa iligal na droga at robbery hold-up. Si Espinar ay nakakulong na sa Camp Karingal detention cell at nahaharap sa kasong paglabag sa RA 9165 o ang Comprehensive Dangerous Drug Act of 2002.","Bumagsak sa kamay ng mga elemento ng Quezon City Police District (QCPD) ang isang bigtime pusher sa isinagawang buy-bust operation, kahapon ng madaling araw sa lungsod.","August 13, 2022  12:00am",https://www.philstar.com/pilipino-star-ngayon/metro/2022/08/13/2202351/p10-milyong-shabu-nasabat-sa-bigtime-tulak
Omicron wave sa NCR nag-peak na!,"Naniniwala ang OCTA Research Group na posibleng nag-peak na ang Omicron wave sa National Capital Region (NCR) makaraang bumaba na ang natutukoy na mga bagong kaso. Unang sinabi ng OCTA na posibleng nag-peak na ito noong Hulyo 16-23 nang ma­­ka­pagtala ng mas mababang mga kaso ngunit muling tumaas ng sinundan na linggo. Kahapon, sinabi ni OCTA fellow Dr. Guido David na muli silang naka-monitor ng pagbaba ng kaso sa Metro Manila nitong mga nakalipas na araw.  Ganito rin umano ang sitwasyon ngayon sa Iloilo na bumababa na ang ‘growth rate’. “We see that maybe, cases have peaked in Metro Manila, hopefully, it will continue too in Iloilo and maybe a few other provinces. But in other regions, cases are still rising and not yet at its peak,” saad ni David. Sa kabila nito, patuloy na nanawagan si David sa publiko ng iba­yong pag-iingat sa sarili at pagsunod sa ‘minimum public health standards’ lalo na at maraming mga taga-NCR na ang nakikitang hindi nagsusuot ng face mask habang nasa labas ng bahay.",Naniniwala ang OCTA Research Group na posibleng nag-peak na ang Omicron wave sa National Capital Region (NCR) makaraang bumaba na ang natutukoy na mga bagong kaso.,"August 13, 2022  12:00am",https://www.philstar.com/pilipino-star-ngayon/metro/2022/08/13/2202352/omicron-wave-sa-ncr-nag-peak-na
Sapat na suplay ng tubig sa mga iskul tiniyak ng Manila Water,"Tiniyak ng East Zone concessionaire Manila Water na may sapat na suplay ng tubig sa mga paaralan na magagamit ng publiko lalu na ang mga mag- aaral sa pagbubukas ng klase ngayong Agosto 22. Ayon sa Manila Water patuloy ang kompanya na magkakaloob ng 24/7 na ligtas at malinis na suplay ng tubig sa mahigit 7 milyong custo­mers sa Eastern Metro Manila at Rizal Pro­vince lalo na sa mga paaralan. Sa nakalipas na dalawang taon nang umarangkada ang pandemic sa bansa, patuloy ang  Manila Water sa pagpapatupad ng mga proyekto na pupunan sa pangangailangan ng tubig ng publiko oras na bumaba ang suplay sa Angat Dam na siyang nagsusuplay ng 90 percent ng tubig sa Metro Manila. May 1,300 paaralan ang nasa service area ng Manila Water. Tumutulong din ang kompanya sa maintenance work sa iba’t ibang mga paaralan tulad ng pagpapanatiling may tubig sa rest rooms, faucets, at handwashing areas  sa mga paaralan. “It has always been Manila Water’s commitment to ensure that vital institutions, such as schools, are provided with ample safe water supply and effective wastewater and sanitation services all year round. Coming from two years of online classes, we took the initiative, ahead of any government program, to do a more extensive assessment of the water supply and wastewater management situation in schools in the East Zone,” pahayag ni Dittie Galang, head ng Manila Water Corporate Communication.",Tiniyak ng East Zone concessionaire Manila Water na may sapat na suplay ng tubig sa mga paaralan na magagamit ng publiko lalu na ang mga mag- aaral sa pagbubukas ng klase ngayong Agosto 22.,"August 13, 2022  12:00am",https://www.philstar.com/pilipino-star-ngayon/metro/2022/08/13/2202353/sapat-na-suplay-ng-tubig-sa-mga-iskul-tiniyak-ng-manila-water
"P36 milyong puslit na sibuyas, nasamsam","Patuloy na nagaganap ang operasyon ng mga smugglers ng gulay makaraang nasa P36 milyong halaga ng sibuyas ang masabat ng mga tauhan ng Bureau of Customs-Port of Cagayan de Oro sa Misamis Oriental nitong Huwebes. Sa ulat ng BOC, may 12 container vans ang nasabat sa Mindanao International Container Terminal Port sa Tagoloan, Misamis Oriental makaraang makatanggap si Elvira Cruz, district port collector, ng impormasyon sa posibleng maling deklarasyon ng agricultural product. Nanggaling ang shipment sa China at naka-consign sa Frankie Trading Enterprises at Primex Export and Import Producer. Idineklara nila ang shipment na ‘spring roll patti’ at ‘plain churros’. Ngunit nang buksan ang mga container vans nang magsagawa ng 100% physical examination, bumungad ang mga pula at puting mga sibuyas na may kabuuang halaga na P36 milyon. Naglabas na ang BOC ng warrant of seizue and detention laban sa shipment sa ilalim ng RA 10863 o Customs Modernization and Tariff Act at RA 10845 o Anti-Agricultural Smuggling Act. Nangako si Cruz na tuluy-tuloy ang kanilang maigting na kampanya laban sa agricultural smuggling sa Northern Mindanao, habang hindi tumitigil ang mga smugglers sa kanilang iligal na gawain na nakakaapekto sa industriya ng pagsasaka sa bansa.",Patuloy na nagaganap ang operasyon ng mga smugglers ng gulay makaraang nasa P36 milyong halaga ng sibuyas ang masabat ng mga tauhan ng Bureau of Customs-Port of Cagayan de Oro sa Misamis Oriental nitong Huwebes.,"August 13, 2022  12:00am",https://www.philstar.com/pilipino-star-ngayon/metro/2022/08/13/2202354/p36-milyong-puslit-na-sibuyas-nasamsam
PhilPost may babala sa bagong online scam,"Nagbabala kahapon ang Philippine Postal Office (PhilPost) sa isang bagong online scam sa porma ng isang quiz game na umiikot ngayon sa mga social media apps. Sa post ng ahenya sa kanilang official page, binalaan nito ang publiko at sinabing hindi namimigay ng financial aid ang PhilPost. Bunsod ito ng link na sini-share ngayon sa social media na kailangan mo lang sumagot ng apat na katanungan at may tsansa ka ng manalo ng P7,000 na ayuda at maki-claim mo ito kapag ishinare mo ang link sa ibang tao. Dagdag ng ahensya, maaring magkaroon ng access ang mga scammers sa mga personal na impormasyon na hihingin ng website sa oras na i-click ang link. Paalala ng PhilPost na hinding-hindi gagawin ng kanilang ahensya ang tumawag, mag-txt o mag-email at humingi ng personal na impormasyon o mag-request ng bayad o magpa-click ng anumang email link para makapag-claim ng anumang package.",Nagbabala kahapon ang Philippine Postal Office (PhilPost) sa isang bagong online scam sa porma ng isang quiz game na umiikot ngayon sa mga social media apps.,"August 13, 2022  12:00am",https://www.philstar.com/pilipino-star-ngayon/metro/2022/08/13/2202350/philpost-may-babala-sa-bagong-online-scam
"LRTA: Libreng sakay ng LRT-2, simula na sa Agosto 22","Sisimulan na ng pamunuan ng Light Rail Transit Line 2 (LRT-2) ang pagkakaloob ng libreng sakay para sa mga estudyante na magbabalik eskuwela simula sa Agosto 22. Alinsunod ito sa direktiba ni Pangulong Ferdinand ‘Bongbong’ Marcos Jr. upang tulungan ang mga estudyante sa kanilang pagbalik sa mga paaralan. Sa isang Laging Handa public briefing,  sinabi ni Light Rail Transit Authority (LRTA) Administrator Hernando Cabrera na upang mai-avail ang programa, kakailanganin lamang ng mga estudyante na iprisinta ang kanilang school identification (ID) o patunay ng enrollment, sa LRT-2 passenger assistance center kung saan bibigyan sila ng single-journey ticket. Magtatagal lamang naman aniya ang naturang free ride program hanggang sa Nobyembre 5. “After that babalik na po tayo doon sa normal na 20 percent discount para sa ating mga estudyante,” ani Cabrera. Kasabay nito, pinaalalahanan din ni Cabrera ang mga mag-aaral at iba pang riding public sa patuloy na pagpapatupad ng COVID-19 safety protocols tulad ng temperature checks, mandatoryong pagsusuot ng face mask, physical distancing, at pag-iwas sa pagkain at pagsasalita habang nasa loob ng tren. Ang full face-to-face classes para sa lahat ng pampubliko at pribadong paaralan sa bansa ay magsisimula naman sa Nobyembre 2, 2022. Ang LRT-2 ang siyang nag-uugnay sa Recto sa Maynila at Antipolo City sa Rizal.",Sisimulan na ng pamunuan ng Light Rail Transit Line 2 (LRT-2) ang pagkakaloob ng libreng sakay para sa mga estudyante na magbabalik eskuwela simula sa Agosto 22.,"August 12, 2022  12:00am",https://www.philstar.com/pilipino-star-ngayon/metro/2022/08/12/2202076/lrta-libreng-sakay-ng-lrt-2-simula-na-sa-agosto-22
Number coding balik na sa Agosto 15  ,"Sisimulan na ng Metropolitan Manila Development Authority (MMDA) sa dara­ting na Agosto 15 ang muling pagpapatupad ng Unified Vehicular Volume Reduction Program (UVVRP) o number coding scheme sa National Capital Region (NCR). Ayon sa MMDA, sa Agosto 15 ay iiral na ang number co­ding scheme na magsisimula ng alas-7:00 ng umaga hanggang alas-10:00 ng umaga at alas-5:00 ng hapon hanggang alas-8:00 ng gabi kapag weekdays maliban sa holidays. Ito ay matapos aprubahan ng Metro Manila Council (MMC), na binubuo ng mga mayor ng Metro Manila, sa isang pulong kahapon ang MMDA Resolution No. 22-14 Series of 2022, sa gitna ng inaasahang pagtaas ng bulto ng mga sasakyan sa NCR sa pagbubukas ng klase sa Agosto 22. Ang muling pagpapatupad ng number coding scheme sa NCR ay magpapababa ng traffic volume ng dalawampung porsyento (20%) sa umaga at hapon/gabi na peak hours. Bago ang pandemya ng COVID-19, ang average na bilang ng mga sasakyang bumibiyahe sa EDSA araw-araw ay nasa 405,000. Batay sa pinakahuling bilang ng dami ng sasakyan na isinagawa ng MMDA Traffic Engineering Center noong Agosto 4, tinatayang 387,000 sasakyan ang dumaan sa EDSA. Ang volume ay inaasahang tataas sa 436,000 o mas mataas kaysa sa pre-pandemic level. Samantala, iiral ang mga umiiral na number coding ordinance ng kani-kanilang local government units sa mga sekondaryang kalsada. Samantala, ilang mga sasakyan ang exempted sa number coding scheme.",Sisimulan na ng Metropolitan Manila Development Authority (MMDA) sa dara­ting na Agosto 15 ang muling pagpapatupad ng Unified Vehicular Volume Reduction Program (UVVRP) o number coding scheme sa National Capital Region (NCR).,"August 12, 2022  12:00am",https://www.philstar.com/pilipino-star-ngayon/metro/2022/08/12/2202079/number-coding-balik-na-sa-agosto-15-
"Transport group: 55K unit ng jeepney, balik-pasada na","Kinumpirma kahapon ng isang transport group na 55,000 ng mga pampasaherong jeep ang magbabalik na sa pagbiyahe  matapos na matagal na matigil dahil sa  pandemya ng COVID-19 at patuloy na pagtaas ng presyo ng produktong petrolyo. Ayon kay Ka Mody Floranda, pangulo ng Pinagka-Isang Samahan ng mga Tsuper at Opereytor Nationwide (PISTON), nasa mahigit 55,000 na ng unit ng mga jeep ang magbabalik kalsada sa ngayon. Bunsod na rin aniya ito nang muling pagbubukas ng Land Transportation Franchising and Regulatory Board (LTFRB) ng may mga da­ting ruta na ipinasara, bilang paghahanda sa pagbubukas ng klase sa Agosto 22. Sinabi ni Floranda na ma­laking bagay din ang pagbaba na sa presyo ng krudo kaya’t pinayagan na rin ng ilang operators na mamasada muli ang kanilang mga jeepney drivers. Samantala, may ilang mga operators na hirap pa ring makabalik sa pamamasada ang mga jeep dahil kailangan pa itong ayusin ang kanilang mga unit matapos na matengga ng halos dalawang taon. Nabatid na kailangan ng mga ito ng nasa P40,000-P50,000 na budget para sa pagpapaayos ng mga jeep. Samantala, pinaplan­tsa na nga ng LTFRB na magbukas ng ruta para sa mahigit 100 bus, jeep at UV Express  sa Metro Manila para punan ang kaila­ngang mga pampasaherong sasak­yan sa pagbabalik ng face-to-face classes sa mga paaralan ngayong buwan. “ We will issue the memorandum circular on this new routes or modified routes as you will call it to address the need for more buses ang vehicles for the face-to-face classes. The routes are comprised of buses, jeepneys, and UV Express,” pahayag ni LTFRB Chairperson Cheloy Garafil.   — Angie dela Cruz","Kinumpirma kahapon ng isang transport group na 55,000 ng mga pampasaherong jeep ang magbabalik na sa pagbiyahe  matapos na matagal na matigil dahil sa  pandemya ng COVID-19 at patuloy na pagtaas ng presyo ng produktong petrolyo.","August 12, 2022  12:00am",https://www.philstar.com/pilipino-star-ngayon/metro/2022/08/12/2202078/transport-group-55k-unit-ng-jeepney-balik-pasada-na
2 huli sa aktong ‘tumitira’ ng shabu sa loob ng kariton,"Dalawang kelot ang dinakip matapos maaktuhan ng mga tauhan ng Maritime police na nagpa-pot session  sa loob ng isang kariton sa Navotas City, kamakalawa ng hapon. Kinilala ni Northern NCR Maritime Police chief P/Major Randy Ludovice ang  mga suspek na sina Felix Serdan Jr, 47,  at Richard Lorehas, alyas  Macoy, 35. Dakong ala-1:00 ng hapon nang maaktuhan ng mga pulis ang mga suspek na sumisinghot ng umano’y shabu sa loob ng isang nakabukas na kariton. Hindi na nagawang ma­katakas ng mga suspek ma­tapos silang paikutan ng mga pulis saka inaresto at narekober sa kanila ang isang plastic sachet ng hinihinalang shabu at ilang drug paraphernalia. Nahaharap ang mga suspek sa kasong paglabag sa RA 9165 o ang Comprehensive Dangerous Drug Act of 2002.","Dalawang kelot ang dinakip matapos maaktuhan ng mga tauhan ng Maritime police na nagpa-pot session  sa loob ng isang kariton sa Navotas City, kamakalawa ng hapon.","August 12, 2022  12:00am",https://www.philstar.com/pilipino-star-ngayon/metro/2022/08/12/2202077/2-huli-sa-aktong-tumitira-ng-shabu-sa-loob-ng-kariton
Enrile kinastigo si Defensor!,"Kinastigo ni Chief Presidential Legal Counsel Juan Ponce Enrile ang natalong mayoralty candidate na si Mike Defensor sa ginagawa nitong pagdalo sa mga official function ng Metro Manila Development Authority (MMDA). Sa kanyang official page, kinuwestiyon ni Enrile si Defensor kung bakit ito dumadalo sa mga event ng MMDA  sa kabila ng hindi naman ito konektado sa nabanggit na tanggapan. Nais ding malaman ni Enrile kung na-hire ba itong consultant o adviser sa MMDA na hindi dapat mangyari dahil sa panuntunan ng one-year ban sa mga tumakbo sa nakalipas na halalan bago sila pumasok sa anumang posisyon sa pamahalaan. Itinatanong din ni Enrile kung si Defensor ba ay isang ‘factotum’ o ‘utusan’ ng MMDA. “Bakit siya nasa picture? Boss ng MMDA? Ito ba ang proper decorum sa kasalukuyang mundo ng politika”, pahayag pa ni Enrile. Pinayo pa ni Enrile na kailangan umano na ma­ging maingat at hindi dapat magpakita ng pagka-arogante sa kapangyarihan sa pag-uugali bilang public person lalo pa nga at naa-identified ito sa kasalukuyang administrasyon. Bilang Legal Counsel, naniniwala umano si Enrile na may legal at moral duty siya para protektahan ang Pangulo na mapagsamantalahan ang kabaitan nito. “ Huwag naman. If you continue with that practice, ang tanggapan ko ang makakabangga mo. Stop it”, pahayag pa ni Enrile.",,"August 11, 2022  12:00am",https://www.philstar.com/pilipino-star-ngayon/metro/2022/08/11/2201898/enrile-kinastigo-si-defensor
"Growth rate ng COVID-19 sa NCR, bumaba ng 5% - OCTA","Bumaba sa 5 percent ang one-week growth rate ng COVID-19 sa National Capital Region (NCR), ayon sa independent monitoring group OCTA Research Group. Sa kanyang tweet, sinabi ni Dr. Guido David ng OCTA Group na  ang growth rate ng NCR nitong Martes ay 5 percent na lamang makaraang makapagtala ng 828 na bagong kaso ng COVID-19. Mas mababa ito ng 14 percent kung ikukumpara sa naitalang growth rate sa NCR noong Agosto 2. Bukod dito, bumaba rin sa 1.17 ang reproduction number ng NCR kumpara sa 1.24 nitong nakaraang linggo, samantalang ang one-week positivity rate ng NCR ay nagtala ng 17.4 percent. “This once again gives us hope that the peak of the wave in the NCR may occur by next week (no guarantees, of course),” ani David. Iginiit din ni David na ang seven-day COVID-19 case ng NCR ay bahagyang tumaas sa 1,275. Umabot na rin ang average daily attack rate (ADAR) sa 8.85 kada 100,000 population. Samantala, pumalo naman ang healthcare utilization rate sa NCR sa 35.7 percent, habang bahagyang tumaas ang intensive care unit (ICU) occupancy sa 31 percent.","Bumaba sa 5 percent ang one-week growth rate ng COVID-19 sa National Capital Region (NCR), ayon sa independent monitoring group OCTA Research Group.","August 11, 2022  12:00am",https://www.philstar.com/pilipino-star-ngayon/metro/2022/08/11/2201896/growth-rate-ng-covid-19-sa-ncr-bumaba-ng-5-octa
P43.5 milyong illegal drugs nasamsam: 2 arestado,"Umaabot sa P43.5 mil­yon ang halaga ng ilegal na droga na nakumpiska ng mga pulisya mula sa mag-live-partner na ina­resto sa isinagawang buy-bust operation sa Cubao, Quezon City, kahapon ng madaling araw. Kinilala ni Quezon City Police District (QCPD) Director PBGEN Remus Medina ang mga suspek na sina Riza Bilbao, 25, walang hanapbuhay, tubong Sultan Kudarat, Mindanao at Alvin Rapi­nian, 26, tubong Alfonso Castañeda, Nueva Vizcaya, mag-live in partners at kapwa residente ng 46C 16th Ave., Brgy. San Roque, Cubao, Quezon City. Batay sa ulat ng QCPD, lumilitaw na dakong alas-2:30 ng madaling araw nang isagawa ng mga tauhan ng Station Drug Enforcement Unit (SDEU) ng Cubao Police Stations 7 (PS-7), sa pamumuno ni PltCol. Joseph Euje Almaquer, at Masambong Police Station 2 (PS-2), sa pamumuno ni PLTCOL Imelda Reyes, ang buy-bust operation sa 46 C, 16th Avenue, Brgy. San Roque, Cubao, Quezon City, sa pakikipag-ugnayan sa Philippine Drug Enforcement Agency (PDEA)-RO-National Ca­pital Region (NCR). Nakatanggap ng tip ang mga awtoridad hinggil sa ilegal na aktibidad ng mga suspek kaya’t ikinasa ang buy-bust na nagresulta sa kanilang pagkakaaresto. Nakumpiska mula sa mga suspek ang may 1.5 kilo ng shabu na nagkakahalaga ng P10.2 milyon; 85 kilo ng dried marijuana na nagkakahalaga ng P10.2 milyon, 35 kilo ng kush na nagkakahalaga ng P4.9 milyon, 1 kilo ng cocaine na nagkakahalaga ng P5.3 milyon at 7,594 piraso ng ecstasy na nagkakahalaga ng P12.9 milyon, timba­ngan, isang cellphone at buy-bust money. Lumilitaw  sa kanilang imbestigasyon na ang mga suspek ay gumagamit ng online transactions at online delivery services sa kanilang illegal drug transactions. Ang mga suspek ay nakapiit na at nakatakdang sampahan ng kasong pag­labag sa Republic Act 9165 o The Comprehensive Dangerous Drugs Act of 2002.","Umaabot sa P43.5 mil­yon ang halaga ng ilegal na droga na nakumpiska ng mga pulisya mula sa mag-live-partner na ina­resto sa isinagawang buy-bust operation sa Cubao, Quezon City, kahapon ng madaling araw.","August 11, 2022  12:00am",https://www.philstar.com/pilipino-star-ngayon/metro/2022/08/11/2201899/p435-milyong-illegal-drugs-nasamsam-2-arestado
"Signal jamming sa mga bilangguan, suportado ng BJMP","Suportado ng Bureau of Jail Management and Penology (BJMP) ang panukalang pagpapatupad ng signal jamming sa mga bilangguan, upang mapigilan ang transaksiyon ng ilegal na droga sa loob ng kanilang mga pasilidad. Sa Laging Handa public briefing kahapon, sinabi ni BJMP spokesperson Jail Superintendent Xavier Solda na makatutulong ang signal jamming upang mapigilan ang pakikipag-komunikasyon ng mga persons deprived of liberty (PDLs) sa kanilang mga kontak sa labas ng bilangguan. “That’s a welcome development as far as the BJMP is concerned,” ayon kay Solda. “Importante ‘yan kasi kung ‘yan din ‘yung isa sa mga makatutulong talaga para ma-prevent natin ‘yung possible communications with the PDLs and possibly ‘yung kanilang mga contact sa labas, napakagandang ideya nun. We fully support it,” aniya pa. Umaasa rin si Solda na ipaprayoridad ng pamahalaan ang naturang panukala dahil nangangailangan aniya ito ng pondo. Una nang inirekomenda ni Department of the Interior and Local Government (DILG) Secretary Benhur Abalos Jr. ang paggamit ng signal jammers upang maputol ang komunikasyon ng mga drug lords na sinasabing nag-o-operate pa rin kahit nasa loob na sila ng bilangguan. Samantala, iniulat din naman ni Solda na 262 na mula sa 477 BJMP jails sa buong bansa ang naideklara nang drug-free habang 40 pa ang deklarado nang drug-cleared. Ipinaliwanag ni Solda na ang mga drug-cleared na bilangguan ay yaong unang klinasipika bilang drug-affected jail at matapos na isailalim sa drug-clearing operations ay idineklarang drug-free. Samantala, ang drug-free naman na bilangguan ay yaong pasilidad na wala nang drug personality at drug users at wala na ring ilegal na droga matapos na makapagsagawa ng search at seizure operations doon sa loob ng tatlong sunud-sunod na buwan.","Suportado ng Bureau of Jail Management and Penology (BJMP) ang panukalang pagpapatupad ng signal jamming sa mga bilangguan, upang mapigilan ang transaksiyon ng ilegal na droga sa loob ng kanilang mga pasilidad.","August 12, 2022  12:00am",https://www.philstar.com/pilipino-star-ngayon/metro/2022/08/12/2202075/signal-jamming-sa-mga-bilangguan-suportado-ng-bjmp
"Binata, nakuryente, patay!","Isang binata ang binawian ng buhay matapos na makur­yente nang buhusan niya ng tubig ang kumikislap na kuryente sa bubong ng kanilang tahanan sa Quezon City, kamakalawa. Naisugod pa sa Rosario Maclang Hospital ang biktimang si Ian Paulo De Castro, 24, ng 10 Feria Road, Brgy. Old Balara, Quezon City ngunit idineklara na ring patay ng mga doctor dakong alas-11:08 ng gabi ng Miyerkules matapos na magtamo ng mga sunog sa kaliwang balikat at tiyan. Batay sa ulat ng Criminal Investigation and Detection Unit (CIDU) ng Quezon City Police District (QCPD), nabatid na dakong alas-10:00 ng umaga kamakalawa nang maganap ang insidente sa tahanan ng biktima. Ayon kay PCPL Angel Pascasio III, bago ang insidente ay lumabas ng bahay ang tiyuhin ng biktima na si Ranie Sabangan at napansin nitong kumikislap ang kuryente sa kanilang bubungan. Dahil dito ay bumalik umano sa loob ng bahay si Sabangan upang inspeksyunin ang electrical outlets. Maya-maya umano ay nagmamadaling lumabas ng silid ang biktima dahil nagsisimula nang masunog ang kanilang dingding. Umakyat umano ito ng bubong na may dalang isang timbang tubig at saka ibinuhos sa kumikislap na kuryente. Dahil dito, nakuryente ang biktima, nangisay at nawalan ng malay. Nang tangkain umanong hawakan ni Sabangan ang pamangkin ay nakuryente rin ito kaya’t humingi na lamang siya ng saklolo sa kanilang barangay officials. Isinugod ang biktima sa pagamutan ngunit namatay rin.","Isang binata ang binawian ng buhay matapos na makur­yente nang buhusan niya ng tubig ang kumikislap na kuryente sa bubong ng kanilang tahanan sa Quezon City, kamakalawa.","August 12, 2022  12:00am",https://www.philstar.com/pilipino-star-ngayon/metro/2022/08/12/2202074/binata-nakuryente-patay
"Pagtaas ng kaso ng COVID-19, possible sa pagbabalik ng face to face classes - OCTA","Posibleng tumaas pa ang kaso ng COVID- 19 sa pagsisimulang muli ng face-to-face classes sa mga paaralan. Ito ang pagtaya ni Dr. Guido David ng OCTA Research Group. “We have to set expectations talaga na it’s very possible na magkakaroon nang pagtaas sa kaso kapag nagbalik sa eskwelahan ang mga bata. Hindi naman natin sinasabi na ‘wag natin sila ibalik sa eskwelahan kasi more than two years na nakakulong sila. Affected ‘yung ating quality of education at ‘yung schooling ng mga bata, ‘yung social life nila so, kailangan ibalik natin,” sabi ni David. Ang School Year 2022-2023 ay takdang magbukas sa August 22 at magtatapos ng  July 7, 2023. Sinabi ni David na upang maiwasan ang impeksyon sa mga mag-aaral, kailangang magkaroon ng kaukulang protocol sa mga silid-aralan tulad ng pagkakaroon ng air ventilation at physical distancing bukod sa kanilang mga guro at iba pang tauhan ng paaralan ay bakunado laban sa virus. Kaugnay nito, sinabi din ni David na maaaring magtagal ang COVID-19 sa ating bansa dahil sa pagsulpot ng  subvariants  sa panahong matagal na ang last vaccination ng mga tao at hindi ganun kadami ang nagpapa-booster kaya  mahina na ang immunity. Binigyang diin nito na kailangang  mapalakas ang immunity at maengganyo ang maraming tao na magpa-booster na.",Posibleng tumaas pa ang kaso ng COVID- 19 sa pagsisimulang muli ng face-to-face classes sa mga paaralan.,"August 10, 2022  12:00am",https://www.philstar.com/pilipino-star-ngayon/metro/2022/08/10/2201530/pagtaas-ng-kaso-ng-covid-19-possible-sa-pagbabalik-ng-face-face-classes-octa
17.9 milyong mag-aaral naka-enrol na - DepEd,"Iniulat kahapon ng Department of Education (DepEd) na umaabot na sa higit 17.9 milyon ang bilang ng mga mag-aaral na nagpatala na para sa susunod na pasukan. Batay sa huling datos mula sa Learner Information System (LIS) para sa SY 2022-2023, nabatid na hanggang alas-7 kahapon, nakapagtala na ang DepEd ng kabuuang 17,900,833 enrollees. Sa naturang bilang, 1,186,012 ang kindergarten; 8,235,937 ang elementary; 5,789,747 ang junior high school; at 2,689,137 ang senior high school. Pinakamarami na ang mga estudyanteng nakapagpatala sa Region IV-A na umabot sa 2,604,227 na sinusundan ng Region III na may 2,046,017 enrollees at National Capital Region (NCR) na mayroon namang 2,020,134. Pinakamababa pa rin ang enrollment sa Cordillera Administrative Region (CAR) na nasa 232,001 pa lamang. Matatandaang sinimulan ang enrollment noong Hul­yo 25 at magpapatuloy hanggang sa Agosto 22, 2022, na siyang unang araw ng pasukan. Target ng DepEd na makapagtala ng may 28 milyong mag-aaral para sa nalalapit na pasukan.",Iniulat kahapon ng Department of Education (DepEd) na umaabot na sa higit 17.9 milyon ang bilang ng mga mag-aaral na nagpatala na para sa susunod na pasukan.,"August 10, 2022  12:00am",https://www.philstar.com/pilipino-star-ngayon/metro/2022/08/10/2201524/179-milyong-mag-aaral-naka-enrol-na-deped
"Medical capability ng BJMP, palalakasin pa – Abalos","Inatasan ni Department of the Interior and Local Government (DILG) Secretary Benjamin “Benhur” Abalos Jr. ang Bureau of Jail Ma­nagement and Penology (BJMP) na ma­gsagawa ng medical screening at physical exams para sa mga Persons Deprived of Liberty (PDL) bago sila tuluyang ipasok sa piitan. Ang kautusan ay ginawa ni Abalos sa isinagawang command visit sa BJMP National Headquarters nitong Martes, upang talakayin ang updates hinggil sa jail congestion, manpower at drug testing sa mga piitan. “Kung pwede tayong mag-conduct ng test para sa TB (tuberculosis), test para sa HIV at hepatitis para sa PDLs, mas mainam kapag magawa natin ito. After all, at risk ang greater population sa loob ng mga jails kung may infected na individual,” ani Abalos. Nabatid na hanggang noong Hunyo 30, 2022, ang BJMP ay mayroon nang kabuuang 131,193 PDLs sa may 477 bilangguan sa buong bansa.  Ito ay 387% congestion rate kung saan 337 jails ang congested. “Mas mabilis ang infection kapag siksikan sa facilities natin. And now we have the problem of monkeypox. So what I want is for us to come up with a memorandum circular on the prevention and response of the BJMP in relation to Monkey Pox,” ayon pa kay Abalos. Idinagdag pa ni Abalos na dahil sa problema sa mga siksikang bilangguan, na may kabuuang 18,696 jail personnel na nagbabantay sa mahigit 131,000 PDLs, dapat na mag-isip ang BJMP ng ibang paraan upang masolusyunan ito.",Inatasan ni Department of the Interior and Local Government (DILG) Secretary Benjamin “Benhur” Abalos Jr. ang Bureau of Jail Ma­nagement and Penology (BJMP) na ma­gsagawa ng medical screening at physical exams para sa mga Persons Deprived of Liberty (PDL) bago sila tuluyang ipasok sa piitan.,"August 11, 2022  12:00am",https://www.philstar.com/pilipino-star-ngayon/metro/2022/08/11/2201894/medical-capability-ng-bjmp-palalakasin-pa-abalos
"Sakai, Japan, nag-donate ng 2 life-saving vehicles sa Marikina City","Dalawang fully-equipped life-saving vehicles ang idinonate ng Sakai City government ng Japan, sa kanilang sister city, ang  Marikina City. Personal na nagtungo sina Sakai Mayor Masahiro Hashimoto, Congressman Noboru Hammura, at iba pang Sakai officials sa Marikina City nitong Lunes para sa turn-over ceremony ng mga mini pumper fire truck at Advance Life Support (ALS) ambulance, kina Marikina Mayor Marcelino ‘Marcy’ Teodoro, kasama ang City Council ng lungsod. Nabatid na ang naturang ambulansiya ay mayroong portable at fixed oxygen supply equipment, suction apparatus na may regulator, built-in pulse oximeter, automated external defibrillator, blood pressure meter, nebulizer, at immobilization equipment, at iba pa. Laking pasalamat naman ng lokal na pamahalaan dahil sa naturang donasyon ng kanilang sister city. “On behalf of the City Government and citizens of Marikina, I graciously accept and express our profound gratitude for this ambulance. But more than this, we are grateful for the invaluable learnings, experiences, and opportunities we have both gained from our mutual collaboration and friendship,” ani Mayor Marcy sa kanyang talumpati.","Dalawang fully-equipped life-saving vehicles ang idinonate ng Sakai City government ng Japan, sa kanilang sister city, ang  Marikina City.","August 10, 2022  12:00am",https://www.philstar.com/pilipino-star-ngayon/metro/2022/08/10/2201522/sakai-japan-nag-donate-ng-2-life-saving-vehicles-sa-marikina-city
"Libreng gamot, kaloob ng Quezon City LGU sa PWDs na may mental health conditions","May kaloob na libreng gamot na pang maintenance ang Quezon City government para sa mga persons with disabilities (PWDs) na may mental health conditions. Ito ay nai-post ng lokal na pamahalaan sa ka­nilang facebook page upang ipaalam sa publiko ang naturang benepisyo para sa mga PWDs sa lungsod. Kailangan lamang magtungo at dalhin sa pinakamalapit na health center ang kanilang pres­cription galing sa doktor para mabigyan ng libreng gamot. Ayon sa QC LGU na kung kailangan ng mga residente na dumaan sa mental health consultations, bukas ang Quezon City General Hospital Psychiatry Department para sa  online consultations. Ang hakbang ay ginawa ng lokal na pamahalaan makaraang makaapekto ang COVID-19 pandemic sa iba’t-ibang mental health concerns  sa bansa. Ayon sa National Center for Mental Health, tumaas ang bilang ng namatay dahil sa pananakit sa sarili noong  2020 at tumaas ang natatanggap nilang tawag sa mental health at suicide hotline noong 2021.",May kaloob na libreng gamot na pang maintenance ang Quezon City government para sa mga persons with disabilities (PWDs) na may mental health conditions.,"August 10, 2022  12:00am",https://www.philstar.com/pilipino-star-ngayon/metro/2022/08/10/2201525/libreng-gamot-kaloob-ng-quezon-city-lgu-sa-pwds-na-may-mental-health-conditions
"Walden Bello, inaresto!","Inaresto ng Quezon City Police District (QCPD) kahapon si dating Akbayan Representative Walden Bello, na kumandidato sa vice presidential race noong Mayo. Batay sa impormasyon na nakarating kay QCPD Director PBGEN Remus Medina, nabatid na may kinalaman ang pag-aresto sa kasong cyber libel na kinakaharap ni Bello. Sinasabing si Bello ay inaresto sa bisa ng arrest warrant na inisyu  ng korte laban sa kanya kahapon ng hapon. Ani Medina, inaasahan at alam ni Bello na siya ay aarestuhin.  Dinala umano si Bello sa tanggapan ng QCPD-Police Station 8. Matatandaang si Bello ay una nang sinampahan ng cyber libel ng dating Information Office chief ng Davao City na si Jerry Tupas matapos siyang isangkot sa ilegal na droga.","Inaresto ng Quezon City Police District (QCPD) kahapon si dating Akbayan Representative Walden Bello, na kumandidato sa vice presidential race noong Mayo.","August 9, 2022  12:00am",https://www.philstar.com/pilipino-star-ngayon/metro/2022/08/09/2201261/walden-bello-inaresto
"Dolomite Beach, ‘wag sisihin sa pagbaha","Wala umanong kinalaman ang Dolomite Beach sa naging mga pagbaha sa lungsod sa Maynila nitong Lunes ng gabi. Ayon sa Metropolitan Manila Development Authority (MMDA) na ang naranasang pagbaha ay dulot ng konstruksyon sa pumping station sa Baywalk. Nabatid pa sa MMDA na tatlong pumping stations at isang pipeline ng Department of Public Works and Highways (DPWH) ang kasalukuyang kinukumpuni ngayon na siyang dahilan ng pagbabaha. Ito ay ang mga pumping stations sa Padre Faura Drainage, Remedios Drainage at Estero de San Antonio ang mga isinasailalim sa rehabilitasyon. Ang mga pumping stations at pipelines na ito umano ang solusyon ng pamahalaan para mapababa ang mataas na lebel ng coliform at maisaayos ang kalidad ng tubig sa Manila Bay upang maaari na itong maliguan. Ang mabagal na paghupa ng baha ay dulot umano ng pag-divert sa tubig sa ilog Pasig sa pamamagitan ng Balete Pumping Station sa halip na dalhin ito ng diretsa sa Manila Bay. Nakikipag-ugnayan na umano sila ngayon sa DPWH para makapag-operate ng isang mobile pump para madala ang tubig-baha ng direkta sa Manila Bay. Ilan pa ring mga karatig lungsod sa Metro Manila ang naitala ring naranasan ang mataas na tubig baha dulot nang walang humpay na mga pag-ulan.",Wala umanong kinalaman ang Dolomite Beach sa naging mga pagbaha sa lungsod sa Maynila nitong Lunes ng gabi.,"August 10, 2022  12:00am",https://www.philstar.com/pilipino-star-ngayon/metro/2022/08/10/2201512/dolomite-beach-wag-sisihin-sa-pagbaha
Parañaque LGU magtatayo ng evacuation center,"Isang disaster-resilient evacuation center ang itatayo sa Parañaque City para palakasin ang kanilang emergency response at reco­very efforts sa mga oras ng emergency partikular sa pananalanta ng malalakas na bagyo, matinding pagbaha at iba pang mapaminsalang kaganapan. Sinabi kahapon ni Mayor Eric Olivarez na ang multi-million evacuation center building ay itatayo sa tabi ng socialized housing project ng lungsod sa kahabaan ng C-5 Road Extension, sa Barangay La Huerta. Batay sa engineering plan, ang evacuation center ay partikular na idinisenyo upang maging disaster-resilient upang matiyak na ang mga apektadong residente ay may access sa ligtas at komportableng mga tirahan sa oras ng mga emerhensiya, ayon kay Olivarez. Ilang beses na aniya nilang naranasan na sa panahon ng malalakas na bagyo, matinding pagbaha, at iba pang kalamidad, ang mga apektadong pamilya ay inilikas sa mga school building, pampublikong gymnasium, pansamantalang tent at iba pang pasilidad na pag-aari ng gobyerno. Ang malungkot dito, sabi ni Olivarez ay karamihan sa mga school buildings, hindi lang sa Parañaque, ay walang disenteng banyo para sa lalaki at babae, laundry area, pati na rin water supply at komportableng tulugan ng mga evacuees. Sinabi ng alkalde na ang bagong disaster-resilient evacuation center ay magkakaroon ng evacuation space na maaaring mag-accommodate sa mga residente sakaling mangangailangan sila ng mas ligtas na lugar sa panahon ng malalakas na bagyo at matinding pagbaha na maaaring magbanta sa kanilang buhay.","Isang disaster-resilient evacuation center ang itatayo sa Parañaque City para palakasin ang kanilang emergency response at reco­very efforts sa mga oras ng emergency partikular sa pananalanta ng malalakas na bagyo, matinding pagbaha at iba pang mapaminsalang kaganapan.","August 10, 2022  12:00am",https://www.philstar.com/pilipino-star-ngayon/metro/2022/08/10/2201521/paraaque-lgu-magtatayo-ng-evacuation-center
Dolomite Beach drainage na 'nagdudulot ng baha' Setyembre pa matatapos — DPWH,"Sa susunod pang buwan maaayos ang proyekto sa drainage system ng Manila Baywalk Dolomite Beach na siyang nagdudulot ng pagbaha sa ilang lugar sa lungsod ng Manila, ayon sa  Department of Public Works and Highways (DPWH) ngayong Martes. “Ang programa namin dito is [b]aka makumpuni namin lahat ito by middle of September or latest end of September,” sambit ni Public Works Secretary Manuel Bonoan sa isang panayam sa radyo. Anang opisyal, hindi pa natatapos ang proyekto dahil sa karagdagang requirement mula Department of Environment and Natural Resources (DENR) na silang nagsabi na kailangan pang pahabain ang mga drainage pipe sa 300 metro. ""Itong tatlong pumping stations na sinasabi natin kailangan po i-enhance 'yung capacity ng mga bomba diyan kasi nag-require ang DENR na i-extend 'yung mga pipes going to Manila Bay para hindi madumihan ang dolomite beach,” paliwanag niya. Dahil inaayos pa ang mga bomba ng tubig, tanging ""gravity"" lang anya ang nagpapadaloy ng tubig sa mga pumping station. Nang tanungin kung nagdudulot ba ng baha sa ilang bahagi ng Maynila ang naturang proyekto: ""Partly po,” ang naging tugon niya. Ani Bonoan, dapat raw magtatag ng isang sewage treatment plant nang sa gayo'y maging mas malinis ang drainage water na dadaloy sa Manila Bay na siyang alinsunod sa utos ng Korte Suprema. Dagdag pa niya, ang mga pumping station na malapit sa dolomite beach ay binuo bilang ""tripartite activity"" ng DPWH, DENR, at Metropolitan Manila Development Authority (MMDA).  Giit niya, ang MMDA ang responsable sa internal drainage sa NCR at nakasuporta lang ang DPWH. Nito lamang Lunes nang  idinikdik ng MMDA ang ""unfinished project""  bilang sanhi ng pagbaha sa ilang bahagi ng Maynila matapos ang pagbuhos ng ulan bunsod ng Habagat. Ayon sa ulat ng GMA News, ang drainage system ay ang Padre Faura Drainage, Remedios Drainage at Estero De San Antonio. “Sarado po. Hindi pa natatapos ang project ng DPWH 'yung pumping station and installation ng pipe... so mabagal ang pag-subside ng tubig baha,” sambit ni MMDA acting general manager Baltazar Melgar sa isang panayam.  — Philstar.com intern Vivienne Audrey Angeles","Sa susunod pang buwan maaayos ang proyekto sa drainage system ng Manila Baywalk Dolomite Beach na siyang nagdudulot ng pagbaha sa ilang lugar sa lungsod ng Manila, ayon sa  Department of Public Works and Highways (DPWH) ngayong Martes.","August 9, 2022  1:18pm",https://www.philstar.com/pilipino-star-ngayon/metro/2022/08/09/2201416/dolomite-beach-drainage-na-nagdudulot-ng-baha-setyembre-pa-matatapos-dpwh
"Project Guide ng DepEd sa Las Piñas, pinuri ni Aguilar","Nagpaabot ng pagbati si Las Piñas City Mayor Imelda Aguilar sa pamamagitan ni  Alelee Aguilar-Andanar sa Department of Education School Division Office sa lungsod sa kanilang matagumpay na pag­lulunsad ng ‘Project GUIDE’ kahapon bilang paghahanda sa nalalapit na pagbubukas ng klase. “The Department of Education has come up with a program to help the parents as they take on a bigger role in becoming educators themselves,” ani Andanar, kapatid ng alkalde at maybahay ni da­ting Malacañang spokeperson Martin Andanar. Sa kanyang talumpati, ipinahayag din niya ang kanyang mga damdamin tungkol sa matinding epekto ng pandem­ya sa sistema ng edukasyon at pinuri ang mga magulang para sa kanilang mahalagang papel sa pro­seso ng pag-aaral bilang mga tagapagturo sa tahanan. Ang Project GUIDE, na nangangahulugang Goal to Unite Involvement for a Desired Enhancement for Parents, ay isang komprehensibong programa na naglalayong proactive na isali ang mga magulang sa mga paraan ng pag-aaral ng kanilang mga anak. Dumalo rin sa kaganapan si Las Piñas City Councilor Rex Riguera, Assistant Schools Division Superintendent Juan C. Obierna, Educa- tion Supervisor Dr. Gina L. Aguitez, school heads, guidance advocates at educational program supervisors ng 43 iba’t-ibang pampublikong paaralan sa Las Piñas City.",Nagpaabot ng pagbati si Las Piñas City Mayor Imelda Aguilar sa pamamagitan ni  Alelee Aguilar-Andanar sa Department of Education School Division Office sa lungsod sa kanilang matagumpay na pag­lulunsad ng ‘Project GUIDE’ kahapon bilang paghahanda sa nalalapit na pagbubukas ng klase.,"August 10, 2022  12:00am",https://www.philstar.com/pilipino-star-ngayon/metro/2022/08/10/2201520/project-guide-ng-deped-sa-las-pias-pinuri-ni-aguilar
Meralco may 21 centavos/kWh tapyas-singil ngayong Agosto,"Halos 21 sentimo sa kada kilowatt hour (kWh) na tapyas sa singil sa kuryente ngayong buwan. Sa isang paabiso, nabatid na ang overall rate para sa typical household ay babawasan ng Meralco ng 20.87 sentimo kada kWh. Bunsod nito, ang overall rate ay magiging P9.5458/kwh na lamang ngayong Agosto mula sa P9.7545/kWh noong nakaraang buwan. Nabatid na ang pagbaba ng singil ay sa gitna na rin ng ipinaiiral na refund ng Meralco, batay sa utos ng Energy Regulatory Commission (ERC). Bukod dito, bumaba rin ang generation charge para sa buwan ng Agosto, na natapyasan ng 19.44 sentimo at naging P6.5812/kWh mula sa dating P6.7756/kWh noong nakalipas na linggo, kasunod na rin ng mas mababang charges mula sa power supply agreements (PSAs). Samantala, ang transmission charges para sa residential customers ay tumaas ng 2.35 sentimo kada kWh habang ang iba pang charges ay nakapagtala ng net decrease na P0.0018 kada kWh. Nabatid na ang bawas singil ay katumbas ng P42 bawas-presyo sa mga kumokonsumo ng 200 kWh; P63 sa konsumong 300 kWh; P83 sa konsumong 400 kWh; at P104 sa konsumong 500 kWh.",Halos 21 sentimo sa kada kilowatt hour (kWh) na tapyas sa singil sa kuryente ngayong buwan.,"August 9, 2022  12:00am",https://www.philstar.com/pilipino-star-ngayon/metro/2022/08/09/2201259/meralco-may-21-centavoskwh-tapyas-singil-ngayong-agosto
"COVID-19 positivity rate sa NCR, tuloy ang pagtaas","Tuloy ang pagtaas ng COVID-19 positivity rate sa National Capital Region (NCR), habang 15 lalawigan sa bansa ang nakitaan ng OCTA Research Group ng “very high” positivity rates ngayong Agosto. 
Sa pag-aanalisa ng OCTA sa datos mula sa Department of Health (DOH), pumalo na sa 17.5% ang positivity rate sa NCR nitong Agosto 6 mula sa da­ting 15.5% noong Hulyo 30. Ang positivity rate ay tumutukoy sa porsiyento ng mga tao na nagpopositibo sa COVID-19, mula sa bilang ng mga indibidwal na isinailalim sa testing. 
Sa kaniyang Twitter post, sinabi ni OCTA fellow Dr. Guido David na ang Camarines Sur ang nakapagtala ng pinakamataas na positivity rate na nasa 48.7% mula sa dating 30.3% noong Hulyo 30. Ang iba pang mga lalawigan na nakapagtala rin ng very high positivity rates ay ang: Isabela na may 47.6% mula sa dating 35.7%; Tarlac na may 41.9% mula sa dating 33.1%; Nueva Ecija na may 38.4% mula sa dating 25.0%; Pampanga, na may 35.0% mula sa dating 23.3%; Laguna na may 33.2% mula sa da­ting 30.9%; Cagayan na may 30.5% mula sa da­ting 22.2%; at La Union na may 29.4% mula sa dating 24.0%. May ibang lalawigan naman na bumaba ang positivity rate tulad ng Bataan na mayroon na lamang 13.2%; Batangas na may 15.2%; Cavite na may 21.1%; Ilocos Norte na may 9.9%; Quezon na may 25.1%; at Rizal na may 18.8%. Una nang iniulat ng Department of Health (DOH) nitong Linggo na nakapagtala sila ng 4,621 bagong COVID-19 cases, kaya’t umaabot na ngayon sa 3,803,955 ang kabuuang bilang ng COVID-19 cases sa Pilipinas.","Tuloy ang pagtaas ng COVID-19 positivity rate sa National Capital Region (NCR), habang 15 lalawigan sa bansa ang nakitaan ng OCTA Research Group ng “very high” positivity rates ngayong Agosto. 
Sa pag-aanalisa ng OCTA sa datos mula sa Department of Health (DOH), pumalo na sa 17.5% ang positivity rate sa NCR nitong Agosto 6 mula sa da­ting 15.5% noong Hulyo 30.","August 9, 2022  12:00am",https://www.philstar.com/pilipino-star-ngayon/metro/2022/08/09/2201258/covid-19-positivity-rate-sa-ncr-tuloy-ang-pagtaas
"Pagtataas sa alert level, ‘di inirerekomenda ng OCTA","Kahit naitala ang pinakamataas na bilang ng kaso ng COVID-19 sa Metro Manila simula noong Pebrero, hindi inirerekomenda ng OCTA Research ang pagtaas ng alert level. Ayon kay OCTA Research fellow Dr. Guido David, naitala rin ang pinakamataas na 4,700 kaso sa buong bansa kamakalawa simula noong unang linggo ng Pebrero. “Well, yesterday, ito iyong pinakamataas na naitala natin na bilang ng kaso sa Metro Manila, since February. Ganoon din sa buong bansa, ito iyong pinakamataas natin, 4,700 cases, highest since February, mga first week of February,” ani David. Pero ayon kay David, mababa naman ang naa-admit sa ospital,dahil sa bakuna kaya hindi inire­rekomenda ang pagtaas ng alert level. Ito aniya ang dahilan kung bakit isinusulong nila ang pagbabakuna at ang booster drive upang hindi tumaas ang bilang ng mga maoospital. Idinagdag ni David na mahalaga ang pagsunod sa health protocols upang hindi abutin ng Pasko ang nararanasang COVID-19 wave sa buong bansa.","Kahit naitala ang pinakamataas na bilang ng kaso ng COVID-19 sa Metro Manila simula noong Pebrero, hindi inirerekomenda ng OCTA Research ang pagtaas ng alert level.","August 9, 2022  12:00am",https://www.philstar.com/pilipino-star-ngayon/metro/2022/08/09/2201253/pagtataas-sa-alert-level-di-inirerekomenda-ng-octa
"3 tiklo sa shabu, boga sa Valenzuela","Arestado ang tatlo katao kabilang ang isang ginang  matapos makuhanan ng shabu at baril sa buy-bust operation kahapon ng umaga sa Valenzuela City. Kinilala ni Valenzuela police chief Col. Salvador Destura Jr, ang mga suspek na sina Ronnie Casador alyas Ronron, 34; Danilo Gaspar, 52 at Mercy Macaday, 47. Ayon kay PSSg Ana Liza Antonio, dakong alas-8 ng umaga nang magsagawa ang mga operatiba ng Station Drug Enforcement Unit (SDEU ng buy-bust operation sa Mindanao Avenue, Brgy. Ugong kung saan isang undercover police ang nagawang makipagtransaksyon sa mga suspek. Nang tanggapin ang marked money mula sa poseur-buyer kapalit ng sachet ng shabu,  agad na  inaresto ng mga operatiba ang mga suspek. Nakuha sa mga suspek ang humigi’t kumulang 7 gramo ng hinihinalang shabu at isang cal. 38 revolver na may apat na bala. Inihahanda na ang kaukulang kaso laban sa mga nadakip.",Arestado ang tatlo katao kabilang ang isang ginang  matapos makuhanan ng shabu at baril sa buy-bust operation kahapon ng umaga sa Valenzuela City.,"August 9, 2022  12:00am",https://www.philstar.com/pilipino-star-ngayon/metro/2022/08/09/2201256/3-tiklo-sa-shabu-boga-sa-valenzuela
"P2 rollback sa petrolyo, simula ngayong Martes","Lalarga ngayong Martes ang mahigit P2 tapyas sa presyo ng produktong petrolyo. Sa abiso ng Pilipinas Shell Petroleum Corp., umaabot sa P2.10 per liter ang  rollback nila sa presyo ng gasolina, habang  P2.20 naman ang bawas sa presyo ng diesel kada litro at P2.55 naman  ang bawas sa kerosene. Nagpahayag din ang  Cleanfuel at Petro Gazz ay kapareho rin nito ang bawas nila sa presyo ng gasolina at diesel maliban sa  kerosene. Ayon sa naturang mga oil companies, ang rollback ay magsisimula ng alas-6 ng umaga. Ayon sa Cleanfuel  alas-8:01 ng umaga ang kanilang rollback. Wala namang abiso ang iba pang oil companies.",Lalarga ngayong Martes ang mahigit P2 tapyas sa presyo ng produktong petrolyo.,"August 9, 2022  12:00am",https://www.philstar.com/pilipino-star-ngayon/metro/2022/08/09/2201255/p2-rollback-sa-petrolyo-simula-ngayong-martes
Quezon City isinailalim sa 'moderate risk' dahil sa pagtaas ng COVID-19 cases,"Isinailalim sa ""moderate risk"" na klasipikasyon ang Quezon City dahil sa pagtaas ng kaso ng COVID-19 sa naturang lungsod sa mga nagdaang linggo. Anang lokal na pamahalaan ng QC, mula kasi sa 221 kumpirmadong kaso ng COVID-19 ay umakyat ito sa 245. ""Umakyat na rin sa 'moderate' risk ang level ng lungsod ayon sa DOH at OCTA Research. Ibig sabihin, medyo mataas ang risk exposure sa COVID-19,"" saad nila sa sa isang paskil, Linggo. Dagdag pa rito, umakyat din anila ang positivity rate ng nasabing lungsod mula 12.9% na ngayo'y 15.2% na. ""Nagkaroon din ng pagtaas sa positivity rate na ngayon ay nasa 15.2% na mula sa 12.9%. Ang positivity rate ay patungkol sa bilang ng nagpopositibo mula sa mga na-test para sa COVID-19.""  Samantala, bumaba naman ang reproduction number o R0 ng QC sa 1.29. ""Ang R0 na mas mababa sa 1 ay nangangahulugan na ang bawat kumpirmadong kaso ng COVID-19 ay may maliit na tsansang makapanghawa, o magdulot ng bagong infection,"" paliwanang nila. Dahil dito, pinaaalahanan ng QC LGU ang kanilang mga residente na huwag maging kampante at patuloy pa ring obserbahan ang COVID-19 protocols tulad ng pagsusuot ng face mask at pag-iwas sa ""3cs"" — confined, crowded at close-contact settings. Batay sa pinakabagong datos ng Health Department, nasa 37,805 na ang kasalukuyafg aktibong kaso ng COVID-19 sa bansa.  — Philstar.com intern Vivienne Audrey Angeles","Isinailalim sa ""moderate risk"" na klasipikasyon ang Quezon City dahil sa pagtaas ng kaso ng COVID-19 sa naturang lungsod sa mga nagdaang linggo.","August 8, 2022  11:26am",https://www.philstar.com/pilipino-star-ngayon/metro/2022/08/08/2201161/quezon-city-isinailalim-sa-moderate-risk-dahil-sa-pagtaas-ng-covid-19-cases
Pagsuspinde sa barangay SK elections desisyunan na! - Comelec,"Umaasa ang Commission on Elections (Comelec) na makaka­pagdesisyon na ang Kongreso hanggang katapusan ngayong Agosto kung sususpindihin ang Barangay at Sangguniang Kabataan Elections (BSKE) upang makapag­handa sila. Sinabi ni Election Chairman George Erwin Garcia na handa na silang humarap sa pagdinig na ipatatawag ukol sa BSKE kung sususpindehin ito o itutuloy sa Disyembre. Sa kabila ng katwiran na makakatipid ang pamahalaan ng P8.141 bilyong pondo, personal na paniwala ni Garcia na dapat matuloy ang eleksyon upang hindi na muling mapagkaitan ng demokrasya ang mga botante. “Tama po na magkaron ng halalan. Subalit, kinikilala natin na ito ay isang absolute na discretion ng ating Kongreso kung ­ipagpapaliban o itutuloy ang darating na halalan na SK and barangay election,” ayon kay Garcia. Ang eleksyon din umano ang paraan para mapalitan na ang mga tiwali, mga walang ginagawa sa posisyon, at walang maipakitang performance sa pamahalaan. “At the same time, ‘yan naman ay isang pagkakataon din upang mapanatili natin ang mga lider na sa ating palagay naman ay karapat-dapat na mamahala sa atin nang tuluy-tuloy,” dagdag pa niya.",Umaasa ang Commission on Elections (Comelec) na makaka­pagdesisyon na ang Kongreso hanggang katapusan ngayong Agosto kung sususpindihin ang Barangay at Sangguniang Kabataan Elections (BSKE) upang makapag­handa sila.,"August 8, 2022  12:00am",https://www.philstar.com/pilipino-star-ngayon/metro/2022/08/08/2201044/pagsuspinde-sa-barangay-sk-elections-desisyunan-na-comelec
"Miyembro ng ‘Arao criminal gang’, arestado","Arestado ang isang 25-anyos na lalaking miyembro umano ng notoryus na ‘Bobby Arao Robbery Group’ na responsable sa serye ng nakawan sa  Taguig City at karatig lugar, kamakalawa ng hapon. Kinilala ni  Southern Police District (SPD) Director, P/Brig. General Jimili Macaraeg ang suspek na si John Carlo Marces, alyas Atabs, mekaniko. Sa ulat, nakatanggap ng impormasyon ang Taguig City Police Station hinggil sa presensya ng isang armadong lalaki sa Ganchero St., Brgy. Central Bicutan, Taguig City. Dakong alas-4:30 ng hapon nang puntahan upang beripikahin ang tip ng concerned citizen kung saan inabutan pa sa lugar ang suspek na nakuhanan ng isang kalibre .38 Armscor revolver na may 3 bala at sa pagrikisa ay nadiskubre rin sa kaniya ang isang granada. Ipinasusuri na ang mga nakumpiskang baril at granada sa Firearms and Explosive Division, habang inihahanda ang reklamo kaugnay ng illegal possession of firearms and explosives.","Arestado ang isang 25-anyos na lalaking miyembro umano ng notoryus na ‘Bobby Arao Robbery Group’ na responsable sa serye ng nakawan sa  Taguig City at karatig lugar, kamakalawa ng hapon.","August 9, 2022  12:00am",https://www.philstar.com/pilipino-star-ngayon/metro/2022/08/09/2201252/miyembro-ng-arao-criminal-gang-arestado
‘Hindi solusyon ang pagpatay’ - PNP chief,"Naniniwala si Philippine National Police chief Gen. Rodolfo Azurin, Jr. na hindi solusyon ang pagpatay sa mga sangkot sa illegal drugs at sa halip tutugisin ang mga utak nito. Ayon kay Azurin, kabilang sa mga solusyon ay pakikipag-ugnayan sa mga barangay chairman kung saan aalamin at tutukuyin ang mga personalidad na sangkot sa illegal drug activities, drug situation sa kani-kanilang lugar at mga kailangang intervention. Aalamin din kung ano ang dahilan ng paglaganap ng droga sa kanilang nasasakupan. Sa pamamagitan nito, sinabi ni Azurin na maraming buhay ang maililigtas subalit maipakukulong ang responsable sa bentahan at gumagawa ng ilegal na droga. Sinabi ni Azurin na sa barangay level pa lamang dapat ay lutas na ang drug problem. Paliwanag ni Azurin, bibigyan niya ng prayoridad ang Malaskit, Kaayusan Kapayapaan at Kaunlaran framework na hindi lamang  layong paigtingin ang peace and order kundi maging ang pag-unlad ng bawat lugar. Hindi naikakaila na naging isyu ang war on drugs ni dating Pangulong Duterte kung saan libong drug personalities ang namatay.","Naniniwala si Philippine National Police chief Gen. Rodolfo Azurin, Jr. na hindi solusyon ang pagpatay sa mga sangkot sa illegal drugs at sa halip tutugisin ang mga utak nito.","August 8, 2022  12:00am",https://www.philstar.com/pilipino-star-ngayon/metro/2022/08/08/2201042/hindi-solusyon-ang-pagpatay-pnp-chief
"1,100 batang Kankaloo natanggap sa trabaho","Bilang tugon sa unemployment crisis na dulot ng pandemya, nagsasagawa ng local recruitment activity ang Public Employment Service Office’s (PESO) ng Caloocan City kung saan nasa 1,109 resident ang natanggap sa trabaho. Ayon kay Mayor Dale Gonzalo “Along” Malapitan, target nilang makapagbigay ng trabaho sa mga taga Caloocan  partikular sa mga high school at college graduates kaya’t nakipag ugnayan sila sa ilang kompanya kabilang ang McDonalds, Alorica, VXI, EEI Corporation at iba pa. Tiniyak ni Malapitan na  ilalapit nila ang trabaho at oportunidad sa mga Batang Kankaloo kaya makikipag ugnayan pa rin sila sa ibang mga kompanya. Sinabi naman ni PESO Officer-in-charge Violeta Gonzales, tuluy-tuloy ang hiring programs  na tulong sa mga residente  na makabangon matapos ang dalawang taon. “Nagpapasalamat po tayo sa PESO sa hindi mapapantayang dedikasyon at pagtugon niyo sa ating hangarin na maglaan ng pagkakataon para makabangon ang ating mga kababayan sa krisis,” ani Malapitan. Bukas ang  local recruitment activity ng PESO sa North Caloocan tywing Huwebes habang tuwing Biyernes naman sa South Caloocan. Magdala lamang ng resume, valid identification card na residente ng Lungsod at   vaccination card na nagpapatunay na fully-vaccinated.","Bilang tugon sa unemployment crisis na dulot ng pandemya, nagsasagawa ng local recruitment activity ang Public Employment Service Office’s (PESO) ng Caloocan City kung saan nasa 1,109 resident ang natanggap sa trabaho.","August 8, 2022  12:00am",https://www.philstar.com/pilipino-star-ngayon/metro/2022/08/08/2201036/1100-batang-kankaloo-natanggap-sa-trabaho
"400K COVID-19 booster shots kada araw, target ng DOH","Tinaasan pa ng Department of Health (DOH) ang bilang ng planong ibibigay ng COVID-19 booster shot sa higit 400,000 kada araw makaraang mabigo ang PinasLakas campaign na maabot ang naunang target na bilang na mababakunahan bawat araw. Sinabi ni DOH Officer-in-Charge Undersecretary Maria Rosario Vergeire na 384,000 booster shot lamang ang kanilang naabot mula sa target na 397,334 kada araw. Higit sa 397,000 ang kinakailangan na mabakunahan ng booster kada araw para maabot ang tinutumbok nila na 23.8 milyon pagsapit ng Oktubre 8. Sinabi pa ni Vergeire na nasa 17,000 senior citizens din lang ang kanilang nababakunahan bawat araw. Dahil sa naghahabol na sa oras, itinaas na nila ang target ngayon sa 443,892 kada araw para maabot ang 23.8 milyon. Nasa kabuuang 15,468 vaccination sites ang itinayo ng DOH sa buong bansa para sa PinasLakas campaign na nag-umpisa nitong Agosto 4. Kasama dito ang 5,484 mobile vaccination sites, 2,814 vaxx sites sa mga paaralan, 1,458 sa mga lugar ng trabaho, 529 sa mga pook-sambahan, 335 sa mga palengke, at 281 sa transport terminals. Dagdag pa dito ang mga vaccination sites sa mga ospital, health care centers at shopping malls. Nitong Agosto 5, nasa 71.8 milyong Pilipino na ang “fully vaccinated”.  Kasama dito ang nasa 13.9 milyong adolescent at mga bata bilang preparasyon sa pagbabalik sa “face-to-face classes”.","Tinaasan pa ng Department of Health (DOH) ang bilang ng planong ibibigay ng COVID-19 booster shot sa higit 400,000 kada araw makaraang mabigo ang PinasLakas campaign na maabot ang naunang target na bilang na mababakunahan bawat araw.","August 8, 2022  12:00am",https://www.philstar.com/pilipino-star-ngayon/metro/2022/08/08/2201041/400k-covid-19-booster-shots-kada-araw-target-ng-doh
"Extension pa sa school break, hingi ng mga guro","Muling umapela ang grupo ng mga guro sa Department of Education (DepEd) na palawigin pa ang kasalukuyang school break upang mabigyan sila ng mas mahabang panahon para mapaghandaan ang pagbubukas ng face-to-face classes. Ayon kay Teachers’ Dignity Coalition (TDC) national chairman Benjo Basas, umapela na sila sa DepEd na payagan ang mga guro na i-avail ang kanilang dalawang buwang bakasyon, bunsod na rin ng ilang mga isyu na kailangan nilang tugunan bago magsi­mula ang School Year 2022-2023. Nabatid na nakipagpulong na rin sila kay Vice President Sara Duterte, na siya ring kalihim ng DepEd, hinggil sa kanilang apela. Nagsabi na umano si VP Duterte na hindi maaari ang kanilang hiling ngunit nanghingi aniya ito ng mga dokumento na naibigay naman nila. Maghahain din aniya sila ng rejoinder sa kanilang apela sa Lunes, na magiging hu­ling baraha nila upang kumbinsihin ang kalihim na pagbigyan ang kanilang hiling. Nanindigan din si Basas na sa ilalim ng Republic Act No. 11480, na nilagdaan ni dating Pang. Rodrigo Duterte noong 2020, ang pagbubukas ng school year ay maaaring ipagpaliban sa ibang petsa na lampas sa Agosto sa panahon ng national emergency. Aniya, dahil ang Pilipinas ay nananatili pa rin sa state of calamity bunsod ng COVID-19 pandemic hanggang sa Setyembre, ang kanilang apela para sa ekstensiyon ng bakasyon ay balido pa. Matatandaang itinakda na ng DepEd ang pagbubukas ng klase sa Agosto 22, 2022 at magtatapos ito sa Hulyo 7, 2023. Ang face-to-face classes ay sisimulan sa Nob. 2, 2022.",Muling umapela ang grupo ng mga guro sa Department of Education (DepEd) na palawigin pa ang kasalukuyang school break upang mabigyan sila ng mas mahabang panahon para mapaghandaan ang pagbubukas ng face-to-face classes.,"August 8, 2022  12:00am",https://www.philstar.com/pilipino-star-ngayon/metro/2022/08/08/2201037/extension-pa-sa-school-break-hingi-ng-mga-guro
"Comelec Academy, itatayo","Isa sa target ngayon ni Election Chairman George Erwin Garcia na makapagtayo ng Commission on Elections (Comelec) Academy sa loob ng kaniyang termino. Layon umano nito ang sanayin at turuan ang lahat ng magiging bago at maging mga kasaluku­yang tauhan at opisyal ng komisyon sa kanilang mga tungkulin at responsibilidad. Sinabi niya na may mga opisyal at empleyado na umaamin na natutunan lamang nilang ang kanilang trabaho matapos ang anim hanggang isang taon sa komisyon. “What we want is everyone we will hire must undergo training and learn our curriculum,” ayon kay Garcia. Maging mga kasalukuyang tauhan na tila alam na ang kanilang mga ginagawa ay kailangang sumailalim pa rin sa pagsasanay upang mapataas pa ang kanilang kaalaman. Nakatakdang ipag-utos na ni Garcia na magsagawa ng “feasibility study” ukol dito. Bukod dito, nais din ni Garcia na lumikha ng bagong Office of the Comelec Spokesperson na magiging permanente na at Comelec marshal na siya namang magpapatupad ng lahat ng inilalabas nilang mga kautusan.",Isa sa target ngayon ni Election Chairman George Erwin Garcia na makapagtayo ng Commission on Elections (Comelec) Academy sa loob ng kaniyang termino.,"August 8, 2022  12:00am",https://www.philstar.com/pilipino-star-ngayon/metro/2022/08/08/2201039/comelec-academy-itatayo
"Las Piñas fire: Mag-asawang senior, patay  ","Patay ang mag-asawang septuagenarian nang ma-trap sa nasusunog nilang  bahay sa BF Homes sa Las Piñas City, ka­makalawa ng gabi. Kinilala ng Las Piñas City Police ang mga biktimang sina  Rolando B. Tablizo, 78 at Hortencia C. Tablizo, 78, ng  14 Lovely Road, BF Homes, Almanza Dos ng nabanggit na lungsod. Nagsimulang sumiklab ang apoy sa bahay ng mag-asawa dakong alas-10:00 ng gabi ng Agosto 5 at idinekla­rang fire-out alas-11:00 ng gabi. Patuloy pang iniimbestigahan kung anong sanhi ng sunog na tumupok sa bahay ng mga biktima at sa kanilang sasakyang  Ford Ranger. Bago ang sunog ay may narinig na dalawang malakas na pagsabog mula sa nasabing bahay. Pinaniniwalaang na-suffocate umano  ang mag-asawa dahil sa makapal na usok buhat sa sala ng bahay kaya nahirapan nang maka- ­labas ang mga ito.","Patay ang mag-asawang septuagenarian nang ma-trap sa nasusunog nilang  bahay sa BF Homes sa Las Piñas City, ka­makalawa ng gabi.","August 7, 2022  12:00am",https://www.philstar.com/pilipino-star-ngayon/metro/2022/08/07/2200896/las-pias-fire-mag-asawang-senior-patay-
PAL balik-operasyon pa-Taipei,"Balik na ang flight operation ng Philippine Airline (PAL) sa ruta nito mula at patungong Taipei matapos ang apat na araw na ‘Airspace closure’ ng Taiwan Straight. Ayon kay PAL spokesperson Cielo Villaluna,  base sa inilabas na Notice to airmen (NOTAM) ng Civil Aviation Authority ng Taiwan, isinara ang isang portion ng Airspace dahil sa isinagawa ng China ang military exercise nila. Ayon kay Villaluna, bagama’t isinara ng August 4-7 ang Airspace ng Taiwan nagpapatuloy pa rin anya ang rerouting flight ng PAL patungong Taipei at pabalik ng Manila. Isina-alang alang ng PAL ang kapakanan ng mga manla­lakbay upang hindi maabala ang flight schedule ng kanilang mga pasahero. Samantala, sinabi ni Villaluna, na patuloy na susubaybayan ng PAL ang sitwasyon ng Taipei at magsasagawa ng mga pagsasaayos sa mga operasyon nito, kung kinakaila­ngan.",Balik na ang flight operation ng Philippine Airline (PAL) sa ruta nito mula at patungong Taipei matapos ang apat na araw na ‘Airspace closure’ ng Taiwan Straight.,"August 9, 2022  12:00am",https://www.philstar.com/pilipino-star-ngayon/metro/2022/08/09/2201251/pal-balik-operasyon-pa-taipei
Makati City nagdeklara ng state of climate emergency,"Nagdeklara ng state of climate emergency si Makati Mayor Abby Binay at nangakong gagawa ng aksyon para mabawasan ang greenhouse gas emissions sa lungsod. “As temperatures and sea levels continue to rise, low-lying coastal areas in cities like Makati have become more vulnerable to strong typhoons that bring floods and landslides,” ani  Binay. “This will result not only in the disruption of public services but also the displacement of families and even entire communities,” ani Binay sa “Cafe Talk for Resilient Makati.” Ang pamahalaang lungsod ay bibili ng isang buong fleet ng mga de-kuryenteng sasakyan at gagamit ng mga solar panel sa mga pampublikong paaralan at mga tanggapan ng gobyerno upang mabawasan ang pagkonsumo ng ­enerhiya at matiyak ang pagpapatuloy ng mga serbisyo sa panahon ng kalamidad, ayon sa alkalde. Aniya, nais niyang makita ang aktibong partisipasyon ng sektor ng negos­yo, komunidad, at iba pang stakeholder. “We call upon everyone to come together and act now. We must ensure aggressive application of the whole-of-society approach in combating climate change. Now is a crucial time to act, and we need to act fast. We need thinkers, doers, and movers,” aniya pa. Hinimok niya rin ang mga lokalidad  na turuan ang mga residente at negosyo tungkol sa mga epekto ng pagbabago ng klima at isali sila sa paglikha ng mga plano upang gawing mas matatag sa pagbabago ng  klima ng mga komunidad. Sinabi ng PAGASA weather bureau na ang average na temperatura sa lahat ng lugar sa bansa na inaasahang tataas sa pagitan ng 1.8 at 2.2 degrees Celsius pagsapit ng 2050 dala ng climate change. Kabilang ang Pilipinas sa historic agreement sa Paris noong Disyembre 2015 upang mabawasan ang greenhouse gas emissions upang mapanatili ang pagtaas ng global temperatures na mas mababa sa two degrees Celsius.",Nagdeklara ng state of climate emergency si Makati Mayor Abby Binay at nangakong gagawa ng aksyon para mabawasan ang greenhouse gas emissions sa lungsod.,"August 7, 2022  12:00am",https://www.philstar.com/pilipino-star-ngayon/metro/2022/08/07/2200888/makati-city-nagdeklara-ng-state-climate-emergency
"Ilang school service vehicles, wala pang balak mag-operate","Hindi muna mag-ooperate ang ilang mga school service vehicles para maghatid sundo sa mga mag-aaral ngayong pasukan. Ayon kay  Celso dela Paz, presidente ng Nagkakaisang Alyansa Samahan ng School Service sa Pilipinas, dalawang araw lamang ngayon ang pasok sa ilang mga paaralan dahil blended learning pa rin ngayong Agosto ang ipinaiiral ng  maraming paaralan. Sinabi ni dela PAz na kung mag-ooperate sila ngayong Agosto na dalawang araw lamang ang pasok ng mga estud­yante, maaaring  hindi sila kumita dahil sa pambayad sa kanilang driver at mataas ang halaga ng diesel. Anya hindi rin nila alam ang presyong si­singilin sa mga magulang ng mag-aaral sa dalawang araw na pasok at hindi papayag ang mga magulang na gawing arawan ang kanilang singil sa mga seserbisyuhang mag-aaral. Sinasabing hihirit din ng mga magulang na babaan ang singil sa school service. Una nang nagpalabas ng anunsyo ang  Land Transportation Franchising and Regulatory Board (LTFRB) na balik operasyon na ang  school transport services dahil mara­ming paaralan na ang magsasagawa ng face-to-face classes. Sinasabing sa  Nob­yembre pa inaasahang fully implemen­ted ang pasok ng mga estud­yante  sa mga paaralan.",Hindi muna mag-ooperate ang ilang mga school service vehicles para maghatid sundo sa mga mag-aaral ngayong pasukan.,"August 7, 2022  12:00am",https://www.philstar.com/pilipino-star-ngayon/metro/2022/08/07/2200892/ilang-school-service-vehicles-wala-pang-balak-mag-operate
‘Palakasan system’ sa PNP tutuldukan ni Azurin,"Tutuldukan ni Philippine National Police (PNP) Chief P/Gen. Rodolfo Azurin Jr. ang umanoy umiiral na ‘palakasan system’ sa placement o pagtatalaga, gayundin sa promosyon ng mga opisyal ng pulisya. Kasabay nito, sinabi ni Azurin na titiyakin niya na iiral ang tama sa promosyon at pagtatalaga sa posisyon sa  PNP kung saan dapat manguna ang seniority at kakayahan ng mga police officers. Ayon kay Azurin inatasan na niya ang Directorate for Personnel and Records Management  (DPRM) na gumawa ng long term plan sa nasabing programa. “Para maiwasan natin ‘yung palakasan system sa promosyon ng ating mga PNCO’s  (Police Non-Commissioned Officers), ang DPRM ay dapat magkaroon ng 5 year recruitment , promotion and retirement plan”, anang bagong talagang PNP Chief. “This will also give the leadership the glimpe sa financial requirement na kailangan  kung magre-request para sa taunang pondo sa personnel services “, ayon kay Azurin. Ang palakasan system ay kapag ang isang opisyal ng pulisya na kuwalipikado sa posisyon ay na-bypassed ng may mga backers na maiimpluwensyang opisyal o personalidad. Nangako rin ang PNP Chief na ipatutupad na may pagtalima sa batas ang kapangyarihan ng kaniyang tanggapan sa ilalim ng Section 26 ng Republic Act 6975 o ang Department of Interior and Local Government Act. Bilang PNP Chief si Azurin ay may kapangyarihan na magdirekta, ikontrol ang mga taktikal gayundin ang mga istratehikong pagkilos, deployment, paggamit ng puwersa ng PNP o alinman sa units nito at mga personnels kabilang ang mga kagamitan, pasilidad at iba pang mga resources. Si Azurin, isang low profile na PNP officer  ay siyang nahirang ni Pangulong Ferdinand “Bongbong “ Marcos Jr., para maging ika-28 th PNP Chief at kaunaunahan sa ilalim ng termino ng punong ehekutibo. Samantalang tiniyak din ni Azurin na sa ilalim ng kaniyang termino bilang PNP Chief ang lahat ng mga PNP personnels  na nakatakdang mag­retiro ay makakatanggap ng lahat ng benepisyo para sa kanilang serbisyo publiko.","Tutuldukan ni Philippine National Police (PNP) Chief P/Gen. Rodolfo Azurin Jr. ang umanoy umiiral na ‘palakasan system’ sa placement o pagtatalaga, gayundin sa promosyon ng mga opisyal ng pulisya.","August 7, 2022  12:00am",https://www.philstar.com/pilipino-star-ngayon/metro/2022/08/07/2200893/palakasan-system-sa-pnp-tutuldukan-ni-azurin
"Rollback sa petrolyo, bawas-singil sa Meralco asahan","Posibleng may asahan muling rollback sa presyo ng petrolyo, maging ang bawas-singil sa Meralco, ngayong Agosto. Ito ay base sa unang 4 na araw ng trading ng langis sa World Market. Nabatid na halos P2 na ang ibinagsak sa pres­yo ng diesel, P1.56 sa gasolina at P2.42 sa kerosene. Kasunod ito sa pagbagsak ng demand dahil sa pangambang recession o paghina ng ekonomiya ng malalaking bansa kaya pababa ang presyo ng langis. Sa kabila ng serye  na rollback sa langis, aminado naman si  Department of Energy-Oil Industry Management Bureau director Rino Abad na malabo pang bumalik ito sa dating presyo na P40-P50 kada litro. Samantala, may na­mumuro ring bawas-si­ngil sa Meralco. Paliwanag ni Meralco Spokesperson Joe Zaldarriaga na bagama’t mayroon umanong repricing ng natural gas na puwedeng magpataas sa singil, mayroon ding hahatak naman pababa sa overall na August billing. “It can go either way, but in the event of an upward pressure di naman siguro masyadong magiging malaki ngayon. May posibilidad din naman ng downward pressure,” dagdag pa nito. Posibleng ngayong Agosto ito maramdaman, gayunman wala namang binanggit pa kung mga magkano ang posibleng ibababa nito.","Posibleng may asahan muling rollback sa presyo ng petrolyo, maging ang bawas-singil sa Meralco, ngayong Agosto.","August 6, 2022  12:00am",https://www.philstar.com/pilipino-star-ngayon/metro/2022/08/06/2200667/rollback-sa-petrolyo-bawas-singil-sa-meralco-asahan
"Caloocan Police sub-station officials, sinibak sa puwesto","Ipinag-utos kahapon ni Northern Police District (NPD) director P/Brig. Gen. Ulysses Cruz ang pagsibak sa puwesto sa lahat ng opisyal ng Caloocan City Police Station (CCPS) Bagong Silang Sub-Station 13 matapos mahuli ang isa nitong tauhan sa buy-bust operation sa lungsod, kamakalawa. Ayon kay Cruz, kabilang sa mga sinibak ay ang Sub-Station 13 Commander, Assistant Commander, Shift Supervisor at team members ng naarestong police officer. Ang mga ito ay dinisarmahan na at isinailalim sa restrictive custody habang gumugulong ang imbestigasyon sa kaso. Nitong Huwebes ay nasakote ng mga ele­mento ng Philippine Drug Enforcement Agency (PDEA) sa inilunsad na buy-bust operation ang suspect na sina Cpl. Mark Jefferson Lopez, 30, nakatalaga sa Sub-station 13 at kasabwat nitong si John Lester Lopez, 25 ng Brgy. Bagong Silang. Ang mga suspect ay nakumpiskahan ng 500 gramo ng shabu na nagkakahalaga ng P3,400 sa ikinasang buy-bust operation sa panulukan ng Zabarte at Camarin Roads, Brgy. 172, Caloocan City dakong alas -5 ng hapon. Nasamsam din mula sa mga suspect ang isang Glock 17 na baril na inisyu ng PNP, PNP identification card, isang cal. 45 pistol, dalawang magazine, 26 bala. “We do not condone the wrongdoings and irregularities of our erring personnel, I assure the public that they will feel and face the full force of the law,” saad ng NPD Director. Nahaharap ngayon ang mga suspect sa kasong paglabag sa Republic Act (RA) 9165 o ang Comprehensive Dangerous Drugs Act of 2022. Inihayag ni Col. Samuel Mina, hepe ng Caloocan City Police na ang ipinataw na admi­nistrative relief sa mga opisyal ng nasabing himpilan ay alinsunod sa prinsipyo ng ‘command responsibility’ sa kabiguang imonitor ang illegal aktibidades ng isa nilang tauhan. “Hindi ko kailanman tino-tolerate ang ganitong gawain ng ating kapulisan at sisiguraduhin natin na matanggal siya [Lopez] sa serbisyo para hindi pamarisan. Palaging magtrabaho ng maayos at tama at palaging isapuso ang disiplina para maiangat pa natin lalo ang antas ng seguridad dito sa lungsod ng Caloocan,” ayon kay Mina.",,"August 6, 2022  12:00am",https://www.philstar.com/pilipino-star-ngayon/metro/2022/08/06/2200644/caloocan-police-sub-station-officials-sinibak-sa-puwesto
"2 bagong EDSA Busway Stations, binuksan ng DOTr","Pinangunahan ni Department of Transportation Secretary Jaime J. Bautista ang pagbubukas kamakalawa ng dalawang karagdagang bagong busway stations. Nabatid na ang pagbubukas ng Roxas Boulevard at Taft Avenue Busway stations ay bahagi ng layunin ng DOTr na maipagpatuloy ang pagpapahusay sa road transport sector sa bansa. “Dito po sa Department of Transportation, hindi po tayo titigil. Mag-iisip tayo ng paraan para magkaroon po ng accessible, affordable, convenient and safe travel para sa ating lahat,” ayon kay Bautista. Ang EDSA Busway project ay isang joint undertaking ng DOTr, Metro Manila Development Authority (MMDA) at Department of Public Works and Highways (DPWH). Anang DOTr, ang EDSA Busway system ay itinayo upang makatulong na mapaikli ang travel time mula sa Pasay City hanggang Monumento sa Kalookan ng mula 2-3 oras, hanggang isa at kalahating oras na lamang. Pinuri naman ni Bautista ang private at government partnership sa kanilang suporta para sa pagsusulong ng ligtas at kumportableng biyahe para sa mga commuters. “Ako po ay nagpapasalamat sa lahat ng tumulong para ito ay maganap. Unang-una sa MMDA. Nagpapasalamat din ako sa Department of Public Works and Highways (DPWH). Sila po ay instrumental para maitayo itong additional bus stations natin,” ani Bautista. “Nagpapasalamat din ako kay LTFRB Garafil sa mga ganitong additional facilities para maibsan ang hirap ng ating mga mananakay.”",Pinangunahan ni Department of Transportation Secretary Jaime J. Bautista ang pagbubukas kamakalawa ng dalawang karagdagang bagong busway stations.,"August 6, 2022  12:00am",https://www.philstar.com/pilipino-star-ngayon/metro/2022/08/06/2200645/2-bagong-edsa-busway-stations-binuksan-ng-dotr
Tig-P10K ayuda sa mga nasunugan sa Maynila ,"Personal na nag-abot ng tulong sa may 382 pamilyang nasunugan sa Sta. Cruz, Maynila sina Manila Mayor Honey Lacuna at Vice Mayor Yul Servo nitong Sabado. Ayon kay Lacuna, ang bawat pamilyang naapektuhan ng sunog ay pinagkalooban ng tig-P10,000 tulong pinansiyal, gayundin ng mga food packs at hygiene kits. Ani Re Fugoso,ng Social Welfare head sa Maynila head na inatasan siya ng alkalde na bilisan ang pagkakaloob ng mga kinakailangang tulong sa mga fire victims na naninirahan sa P. Guevarra St. sa Sta. Cruz, na sakop ng Barangay 311. Pinasalamatan din naman ni Re Fugoso ang barangay officials sa lugar, sa pangu­nguna ni Chairman Randy Guillero dahil sa pagtulong sa city government sa pagtukoy ng mga pamilyang nabiktima ng sunog, at pagbibigay ng update sa sitwasyon ng mga ito.","Personal na nag-abot ng tulong sa may 382 pamilyang nasunugan sa Sta. Cruz, Maynila sina Manila Mayor Honey Lacuna at Vice Mayor Yul Servo nitong Sabado.","August 7, 2022  12:00am",https://www.philstar.com/pilipino-star-ngayon/metro/2022/08/07/2200889/tig-p10k-ayuda-sa-mga-nasunugan-sa-maynila
2 HVI huli sa P6.9 milyon shabu,"Umiskor ang anti-drug operatives ng pulisya matapos masakote ang dalawang kabilang sa High Value Individual (HVI) na nakumpiskahan ng mahigit P6.9 milyong halaga ng shabu sa isinagawang buy-bust operation sa lungsod ng Caloocan kahapon ng madaling araw. Kinilala ni P/Lt. Col. Renato Castillo, Chief ng District Drug Enforcement Unit ng Northern Police District (DDEU-NPD) ang naarestong mga suspect na sina Jeoffrey Cardinez, alyas Jeff, 44 at John Michael Raco, 21, kapwa ng General Tirona Street, Brgy. 144 Bagong Barrio ng nasabing siyudad. Sa report ni Castillo kay NPD Director P/Brig. Gen. Ulysses Cruz, dakong alas-12:50 ng madaling araw nang magsagawa ang mga operatiba ng DDEU sa pangunguna ni P/Senior Master Sgt. Michael Tagubilin ng buy-bust operation sa Langit Road Corner Crusher St., Brgy. 176 laban sa mga target na suspect. Isang undercover operative ang nagawang maki­pagtransaksyon sa mga suspect ng P36,000 halaga ng droga. Matapos tanggapin ang marked money mula sa police poseur buyer kapalit ng isang droga ay nagsilbing hudyat ito upang arestuhin ang suspect. Hindi na nakapalag ang mga suspect na nakumpiskahan ng 11 pirasong knot tied transparent plastic bag na naglalaman ng humigi’t kumulang 1,025 gramo ng shabu na tinatayang nagkakahalaga ng P6,970,000. Nahaharap ngayon ang mga naarestong suspect ng paglabag sa Comprehensive Dangerous Drug Act of 2002.",Umiskor ang anti-drug operatives ng pulisya matapos masakote ang dalawang kabilang sa High Value Individual (HVI) na nakumpiskahan ng mahigit P6.9 milyong halaga ng shabu sa isinagawang buy-bust operation sa lungsod ng Caloocan kahapon ng madaling araw.,"August 6, 2022  12:00am",https://www.philstar.com/pilipino-star-ngayon/metro/2022/08/06/2200663/2-hvi-huli-sa-p69-milyon-shabu
"Rapist-killer ng ginang, arestado ","Arestado ang isang lalaking suspect sa panggagahasa at pagpatay sa isang 25-anyos na babae na itinapon sa isang masukal na lugar sa Muntinlupa noong Martes, ayon sa ulat ng National Capital Region Police Office (NCRPO) kahapon. Isa umanong sca­venger na kinilalang si Dionisio Alvaro, 38, ang dinakip kamakalawa sa Brgy. Sucat, ani Southern Police District spokesperson Maj. Hazel Asilo. “I am incredibly grateful for the hard work and commitment of team NCRPO most particularly the personnel of Muntinlupa police station in carrying out its mandate and looking for the suspect responsible for such heinous crime,” pahayag ni  NCRPO director Maj. Gen. Felipe Natividad. Itinuro umano ng ­ilang witness si Alvaro na may kagagawan sa panggagahasa at pagpatay sa biktimang si Ayra Mae Garcia, na natagpuang duguan ang mukha at walang saplot pang-ibaba sa East Service Road, sa Brgy. Sucat. Siya ay idineklarang dead-on-arrival sa Ospital ng Muntinlupa. Pinaniniwalaang hinampas ng matigas na bagay ang mukha ng biktima saka ito hinalay. Kausap pa ng biktima sa cellphone ang kanyang kinakasamang si Virgilio Esguerra kung saan narinig pa nito ang pagsigaw at paghingi ng tulong ng una nang atakihin ng suspect. Plano na umanong magpakasal ng dalawa na may dalawa nang anak.","Arestado ang isang lalaking suspect sa panggagahasa at pagpatay sa isang 25-anyos na babae na itinapon sa isang masukal na lugar sa Muntinlupa noong Martes, ayon sa ulat ng National Capital Region Police Office (NCRPO) kahapon.","August 7, 2022  12:00am",https://www.philstar.com/pilipino-star-ngayon/metro/2022/08/07/2200895/rapist-killer-ng-ginang-arestado
"250 kaso ng ‘EJK’, iniimbestigahan ng NBI","May 250 pang kaso ng ‘extra-judicial killings’ ang inumpisahan na ring imbestigahan ng National Bureau of Investigation (NBI), ayon kay Justice Secretary Jesus Crispin C. Remulla. “Prior to our assumption to office there are 250 other cases referred to the NBI by Secretary (Menardo) Guevarra and the NBI is working on them,” saad ni Remulla. Nilinaw niya na ang 250 kaso ay iba sa 52 kaso na unang isinumite ng Philippine National Police (PNP) sa Department of Justice (DOJ). Sa naunang 52 kaso, sinabi ni Undersecretary Jesse Hermogenes Andres na anim na ang naibasura dahil sa paghahayag ng pamilya ng mga nasawi na hindi na sila interesado sa imbestigasyon. Pero may pito ang isinasailalim na sa case build-up at naisampa na sa ­korte. May mga matitibay na ebidensya na rin silang inihain na titindig umano sa korte. Dahil dito, gumagana umano ng maayos ang justice system ng bansa at hindi na kailangang ­ma­nghimasok ng International Criminal Court (ICC) sa pag-iimbestiga sa mga kaso sa war on drugs ng administrasyong Duterte.","May 250 pang kaso ng ‘extra-judicial killings’ ang inumpisahan na ring imbestigahan ng National Bureau of Investigation (NBI), ayon kay Justice Secretary Jesus Crispin C. Remulla.","August 5, 2022  12:00am",https://www.philstar.com/pilipino-star-ngayon/metro/2022/08/05/2200411/250-kaso-ng-ejk-iniimbestigahan-ng-nbi
"DOTr, may nakatabi nang pondo sa ‘Libreng Sakay’ hanggang Disyembre","Siniguro ni Department of Transportation (DOTr) chief Jaime Bautista na may nakatabi na silang pondo para sa kanilang Libreng Sakay program hanggang Disyembre, 2022. “Meron na po tayong pondo. Nakapag-set aside na po ang Department of Budget [and Management],” ayon pa kay Bautista, sa isang panayam sa telebisyon. Ang pagtiyak ay ginawa ni Bautista matapos na matanong kung may sapat na pondo ang pamahalaan para sa libreng sakay sa EDSA Bus Carousel hanggang sa Disyembre. Kaugnay nito, hindi pa naman matukoy ni Bautista kung maaari pang palawigin ang naturang free bus rides sa susunod na taon. Aniya, “Sa ngayon po, ang Libreng Sakay up to December 31, 2022 lang po.” Matatandaang sa ilalim ng Libreng Sakay program, umuupa ang pamahalaan ng mga bus upang magkaloob ng libreng sakay sa mga commuters na bumibiyahe sa EDSA.","Siniguro ni Department of Transportation (DOTr) chief Jaime Bautista na may nakatabi na silang pondo para sa kanilang Libreng Sakay program hanggang Disyembre, 2022.","August 5, 2022  12:00am",https://www.philstar.com/pilipino-star-ngayon/metro/2022/08/05/2200406/dotr-may-nakatabi-nang-pondo-sa-libreng-sakay-hanggang-disyembre
Sekyu sa Ateneo shooting pinarangalan ng PNP,"Pinarangalan ng  Philippine National Police (PNP) ng Medalya ng Katangi-tanging Asal o Blueguards Special Action Medal ang security guard ng Ateneo De Manila University na si Jeneven Bandalia na nasawi sa loob ng nasabing unibersidad. Kasama si Bandiala sa nasawi sa naganap na pamamaril ni Dr.Chao Tiao Yumol kay dating Lamitan Mayor Rosita Furigay at aide nito na si  Victor Capistrano. Ang pamilya Bandiala ang tumanggap ng parangal sa huling araw ng burol nito sa Quezon City bago  dalhin ang kanyang mga labi sa Lopez Jaena, Misamis Occidental kahapon. Sinabi ni Maj. Gen. Jesus Cambay Jr., Director ng PNP-Civil Security Group, ang naging aksyon ni Bandiala ay pagpapakita ng dedikasyon sa sinumpaang tungkulin. “The act of bravery ­exhibited by SG Bandiala is a strong manifestation of his exceptional conduct as professional security guard,” ani Cambay.",Pinarangalan ng  Philippine National Police (PNP) ng Medalya ng Katangi-tanging Asal o Blueguards Special Action Medal ang security guard ng Ateneo De Manila University na si Jeneven Bandalia na nasawi sa loob ng nasabing unibersidad.,"August 5, 2022  12:00am",https://www.philstar.com/pilipino-star-ngayon/metro/2022/08/05/2200404/sekyu-sa-ateneo-shooting-pinarangalan-ng-pnp
"Balitang pagpanaw ni dating House Speaker Belmonte, ‘fake news’ - Mayor Joy","Nilinaw ni Quezon City Mayor Joy ­Belmonte na fake news ang balitang pumanaw na ang kanyang amang si ­da­ting House Speaker Feliciano ‘’Sonny” Belmonte Jr. “There is absolutely no truth to this alleged ‘Breaking News’ item. By God’s Grace, my father is alive, well, and in good spirits. I would like to thank those who expressed concern, and took the time to verify if the reports were true or not. I can assure everyone that my Dad is perfectly healthy,” pahayag ni Mayor Belmonte. Kaugnay nito, nanawagan din si Mayor ­Belmonte sa publiko na huwag nang palawakin pa at i-share ang maling balita hinggil dito. “I would like to request all truth-loving netizens to kindly refrain from sharing this false information, and if possible, correct it if they encounter it on their social media feeds,” dagdag pa ng alkalde. Samantala, nagpa-interview naman ang dating Speaker sa media na nagpapakita na siya ay buhay na buhay at malusog ang pangangatawan.",Nilinaw ni Quezon City Mayor Joy ­Belmonte na fake news ang balitang pumanaw na ang kanyang amang si ­da­ting House Speaker Feliciano ‘’Sonny” Belmonte Jr.,"August 5, 2022  12:00am",https://www.philstar.com/pilipino-star-ngayon/metro/2022/08/05/2200408/balitang-pagpanaw-ni-dating-house-speaker-belmonte-fake-news-mayor-joy
Goverment emergency vehicles lamang ang exempted sa toll fee - TRB,"Tanging ang mga emergency vehicles lamang ng gobyerno na may official business ang exempted sa toll fee. Ito ang paliwanag ni Toll Regulatory Board (TRB) spokesman Julius Corpuz bilang reaksiyon sa report na isang private firetruck na nagresponde sa isang sunog sa Bulacan ay pinagbayad ng toll fee nang dumaan sa North Luzon Expressway (NLEX). Sinabi ni Corpuz na ang mga exempted lamang sa pagbabayad ng toll fee sa expressways ay mga government vehicles na emergency vehicles tulad ng public ambulances; firetrucks; clearly marked vehicles ng Armed Forces of the Philippines, Philippine National Police at Bureau of Jail Management and Penology; clearly marked Land Transportation Office at Land Transportation Franchising and Re­gulatory Board impoun­ding vehicles. Anya ang mga na­banggit ay dapat nasa ka­nilang official business at dapat magpapakita ng kanilang official trip ticket sa toll booths. Niliwanag naman ni Corpuz na bagama’t ang mga private emergency vehicles ay hindi exemp­ted sa toll fees, ang toll ope­rators naman ay nag­bibigay sa kanila ng lee­way para gamitin ang expressways ng libre. “Sila ay pinagbibigyan ng ating toll operators sapagkat alam ng ating toll operators na sila ay rumeresponde lamang sa isang emergency na kinakailangan na gampanan naman nila,” paliwanag pa ni Corpuz. Sinabi ni Corpuz na upang masolusyunan ang ganitong sitwasyon, kailangang abisuhan ng mga toll operators ang kanilang mga empleyado sa toll lanes na payagan ang mga emergency vehicles public man o pribado para makadaan sa expressways ng libre. Pinayuhan din ni Corpuz ang toll operators na abisuhan ang kanilang mga tauhan na maging maunawain pagdating sa mga usapin ng emergencies. Noong nagdaang linggo, isang trak ng bumbero ng Marikina Filipino-Chinese Fire Brigade Volunteers ang reresponde sa isang sunog sa Calumpit, Bu­lacan ang pinahinto sa NLEX Mindanao toll pla­za at pinagbayad.",Tanging ang mga emergency vehicles lamang ng gobyerno na may official business ang exempted sa toll fee.,"August 6, 2022  12:00am",https://www.philstar.com/pilipino-star-ngayon/metro/2022/08/06/2200661/goverment-emergency-vehicles-lamang-ang-exempted-sa-toll-fee-trb
"Chinese drug trafficker na ‘ala-Palos’, timbog","Nagtapos na sa kaniyang pagpapanggap ang isang Chinese national na matagal nang pinaghahanap makaraang takasan ang kasong drug trafficking nang makumpirma ang kaniyang pagkatao sa ‘fingerprint ­examination” ng National Bureau of Investigation (NBI). Kahaharapin na ngayon ng suspek na si Frank Chua ang hatol ng korte na “reclusion perpetua” o habambuhay na pagkakulong sa kasong drug trafficking. Ayon sa NBI, kasamang naaresto si Chua noong 1989 na nakumpiskahan ng nasa 58 kilo ng shabu sa may Ilocos Sur.  Ngunit noong Marso 22, 1990, nagawang makatakas ni Chua at mga kasamahan sa Vigan Provincial Jail. Ipinagpatuloy naman ng korte ang pagdinig sa kanilang kaso hanggang sa maglabas ng desisyon noong Oktubre 7, 1994 na nagpapataw sa kanila ng naturang sentensya. Nagtago si Chua sa iba’t ibang lugar sa bansa hanggang sa maaresto ng NBI-Anti-Illegal Drug Task Force at NBI-Olongapo District Office noong Hulyo 4, 2003 sa isang restoran sa Subic Bay Freeport Zone.  Itinanggi niya na siya si Chua at nagpakilala sa pangalang Tsai Jung Shui. Ipinagkumpara naman ang kaniyang fingerprint sa rekord ni Chua at nakita na magkapareho ang mga ito.  Inilipat siya sa New Bilibid Prison (NBP), kung saan muli siyang nakatakas noong 2004. 
 Muli siyang naaresto noong Hulyo 28, 2002 sa Sampaloc, Maynila at muling itinanggi na siya si Chua kasabay ng pagsasabi na ang pangalan niya ay Tsai Rong Chang . 
Nagsagawa muli ng “comparative examination” ang NBI-Dactyloscopy Division sa mga fingerprints at muling tumugma ito sa iisang tao lamang na si Chua.",Nagtapos na sa kaniyang pagpapanggap ang isang Chinese national na matagal nang pinaghahanap makaraang takasan ang kasong drug trafficking nang makumpirma ang kaniyang pagkatao sa ‘fingerprint ­examination” ng National Bureau of Investigation (NBI).,"August 5, 2022  12:00am",https://www.philstar.com/pilipino-star-ngayon/metro/2022/08/05/2200407/chinese-drug-trafficker-na-ala-palos-timbog
8 arestado sa P344K shabu,"Timbog ang walong drug suspek sa magkakahiwalay na anti-drug operations sa Taguig at Muntinlupa City na nagresulta sa pagkakakumpiska sa higit P300,000 halaga ng hinihinalang shabu. Sa ulat ng Taguig City Police Station Drug Enforcement Unit (SDEU), nagkasa sila ng operasyon dakong alas-8:30 ng Martes ng gabi sa may Faculty Street sa Brgy. Sta. Ana na nagresulta sa pagkakaaresto kina Freddie Madrazo Jr., alyas Mata, 41 at Irene Antazo, 44. Nakumpiska sa posesyon nila ang 6 na plastic sachets na naglalaman ng higit kumulang 15.7 gramo ng hinihinalang shabu na may halagang P106,760. Kasunod nito, isa pang operasyon ang isinagawa naman sa dakong alas-11:30 ng gabi sa Ipil-ipil Street sa Brgy. Lower Bicutan kung saan nadakip sina Allan Jacinto Paglicawan, 44, itinuturong pusher; mga hinihinalang users na sina Ryan Rivera Dela Fuente, 37; at Alejandro Patricio Reyes, 37. Nasabat naman sa kanila ang limang plastic sachet na naglalaman ng nasa 20 gramo ng shab na may halagang P136,000. Samantala sa Muntinlupa City, nadakip sa buy-bust operation sa may PNR Site, Brgy.Putatan noong Agosto 3 sina Ronald Natividad, 40; Arwin Villamor, 33 at Erwin Cadalin, 26. 
Nakumpiska ng mga pulis ang tatlong medium at isang small plastic sachets na naglalaman ng 15 gramo ng shabu at may halagang P102,000. Nakaditine na ang mga suspek at nahaharap sa kasong paglabag sa RA 9165 o Comprehensive Dangerous Drugs Act of 2002.","Timbog ang walong drug suspek sa magkakahiwalay na anti-drug operations sa Taguig at Muntinlupa City na nagresulta sa pagkakakumpiska sa higit P300,000 halaga ng hinihinalang shabu.","August 4, 2022  12:00am",https://www.philstar.com/pilipino-star-ngayon/metro/2022/08/04/2200196/8-arestado-sa-p344k-shabu
"Pagtatayo ng bagong gusali ng Comelec, isusulong ni Garcia","Isusulong ni bagong Commission on Elections (Comelec) Chairman George Erwin Garcia ang pagtatayo ng bagong gusali, makaraan ang sunog na tumama sa ikapitong palapag ng gusali na kanilang inuupahan sa Intramuros, Maynila. “Kita niyo naman po ang kalagayan ng Comelec... Siguro nga pagkakataon na, high time naman na sana naman po, hindi naman excuse ang sunog. Sana naman kami ay mabigyan ng kahit kaun­ting pagtingin, na mabigyan na kami ng Comelec building,” saad ni Garcia kahapon. Sinabi pa niya na nagtanong na si Department of Budget and Management (DBM) Secretary Amenah Pangandaman sa kanila ukol sa kung magkano ang gugugulin na pondo sa pagtatayo ng bagong gusali, upang maisumite sa Kongreso para maaprubahan. “We will have to make the necessary requests and we will have to proceed with all other procedures, such as with NEDA (National Economic and Development Authority). We already have a design several years ago. It’s a green building,” dagdag niya. Nais ni Garcia na magkaroon ng walong palapag ang itatayong gusali na maglalaman na rin ng bodega ng mga kagamitan na ginagamit tuwing halalan, mayroon ding media center at iba pa. May target na umano silang lupain na may lawak na tatlong ektarya at magkakahalaga ng P8.2 bilyon.","Isusulong ni bagong Commission on Elections (Comelec) Chairman George Erwin Garcia ang pagtatayo ng bagong gusali, makaraan ang sunog na tumama sa ikapitong palapag ng gusali na kanilang inuupahan sa Intramuros, Maynila.","August 4, 2022  12:00am",https://www.philstar.com/pilipino-star-ngayon/metro/2022/08/04/2200195/pagtatayo-ng-bagong-gusali-ng-comelec-isusulong-ni-garcia
"COVID-19 growth rate at reproduction number sa Metro Manila, bumaba","Bumaba ang COVID-19 growth rate at reproduction number sa Metro Manila noong nagdaang linggo batay sa ulat ng OCTA Research Group. Sinabi ni Dr. Guido David ng OCTA Research na ang reproduction number ay pumalo sa 1.24 mula sa 1.33 noong huling linggo ng Hulyo. Ang growth rate naman ay pumalo sa 14 percent rate mula sa 21 percent growth noong July 26. Ang reproduction number ay bilang ng mga taong napatunayang may COVID makaraang masuri at ang growth rate ay ang batayan ng bilis ng impeksiyonng virus sa mga tao. Nananatili namang nasa moderate risk ang NCR. Gayunman, tumaas naman ang positivity rate na mula 15.5 percent ay naging 16.9 percent mula July 26 hangang August 2.Tumaas din ang Average Daily Attact Rate (ADAR) o ang bilang ng bagong kaso ng Covid 19 sa bawat 100,000 katao na mula 7.34 ay naging 8.39 mula July 26 hanggang August 2 habang ang Healtcare Utilization rate (HCUR) ay tumaas na mula 32 percent ay naging 38 percent habang ang ICU occupancy ay mula 27 percent ay naging 30 percent.",Bumaba ang COVID-19 growth rate at reproduction number sa Metro Manila noong nagdaang linggo batay sa ulat ng OCTA Research Group.,"August 4, 2022  12:00am",https://www.philstar.com/pilipino-star-ngayon/metro/2022/08/04/2200197/covid-19-growth-rate-reproduction-number-sa-metro-manila-bumaba
Pagbubukas ng klase tuloy kahit may monkeypox - DOH,"Wala umanong dahilan para maantala ang pagbubukas ng klase sa Agosto 22 sa kabila ng pagkakadiskubre ng ­unang kaso ng monkeypox sa bansa dahil sa mga itinakdang “safeguards” ng pamahalaan, ayon kay Department of Health (DOH) officer-in-charge Maria Rosario Vergeire. Sinabi ni Vergeire na katuwang ang Department of Education (DepEd) ay palalakasin nila ang screening sa mga mag-aaral at mga guro na magbabalik sa mga paaralan. “Walang papasok dapat sa eskwela na may mga sintomas o ‘di kaya kung meron nang mga lesions, makita na natin agad,” paliwanag ni Vergeire. Inihayag ito ni Vergeire makaraang sabihin ni DepEd spokesperson Michael Poa na babase sila sa panuntunan na ilalabas ng DOH kaugnay ng monkeypox virus. Nadiskubre nitong Hulyo 28 ang unang kaso ng mokeypox sa bansa na isang 31-anyos na pasyente na galing sa ibang bansa at dumating ng Pilipinas nitong Hulyo 19. 
Tinatayang nasa 13.1 milyong estudyante na naka-enroll ang inaasahan na magbabalik sa mga pampublikong paaralan sa Agosto 22 sa panunumbalik ng “in-person” na mga klase.","Wala umanong dahilan para maantala ang pagbubukas ng klase sa Agosto 22 sa kabila ng pagkakadiskubre ng ­unang kaso ng monkeypox sa bansa dahil sa mga itinakdang “safeguards” ng pamahalaan, ayon kay Department of Health (DOH) officer-in-charge Maria Rosario Vergeire.","August 3, 2022  12:00am",https://www.philstar.com/pilipino-star-ngayon/metro/2022/08/03/2199880/pagbubukas-ng-klase-tuloy-kahit-may-monkeypox-doh
"E-bus bilang public transpo, isinusulong sa Makati ","Inanunsyo kamakalawa ni  Makati City Mayor Abby Binay na ang mga electric bus (E-bus) ay malapit nang maging bahagi ng regular na sektor ng pampublikong transportasyon sa lungsod kasunod ng paglagda sa isang Memorandum of Agreement (MOA) sa pagitan ng pamahalaang lungsod at international government organization. Pinangunahan ni Binay ang seremonya nang pagpirma kasama ang mga opisyal ng Korea International Cooperation Agency (KOICA) na kinabibilangan ni KOICA Country Director Kim Eunsub, KOICA Deputy Country Director Yoo Jiyoung, at KOICA Program Manager Francis Afable. Nabatid na itinatag ang KOICA noong 1991 ng Mi­nistry of Foreign Affairs ng South Korea bilang isang governmental organization para sa Official Development Assistance (ODA) upang pahusayin ang pagpapatupad ng South Korea’s grant aid programs para sa developing countries, “Apart from the Makati Subway, this new public transport system is in line with our efforts to transform Makati into a smart city. We need to upgrade our systems because smart transportation is more convenient, safe, and cost-effective for both the city and commuters than traditional frameworks,” ani Binay. Ang smart public transport system ay magbibigay ng affordable na masasakyan ng publiko at makatutulong pa na maiwasan ang posibleng epekto ng climate change, mababawasan ang greenhouse gas emissions dahil gamit nito ay kuryente. Ang $13 million partnership ay saklaw na rin ang pagbuo ng master plan ng pampublikong transportasyon, pagtatatag ng public transport information and communications technology (ICT) system, pilot operation ng electric vehicle (EV) bus service, pagtatatag ng EV bus depot, at capacity building ng mga opisyal at tauhan.",Inanunsyo kamakalawa ni  Makati City Mayor Abby Binay na ang mga electric bus (E-bus) ay malapit nang maging bahagi ng regular na sektor ng pampublikong transportasyon sa lungsod kasunod ng paglagda sa isang Memorandum of Agreement (MOA) sa pagitan ng pamahalaang lungsod at international government organization.,"August 5, 2022  12:00am",https://www.philstar.com/pilipino-star-ngayon/metro/2022/08/05/2200402/e-bus-bilang-public-transpo-isinusulong-sa-makati
"Bebot natagpuang patay, hinihinalang ginahasa","Patay na nang matagpuan ang isang 25-anyos na misis na hinihinalang ginahasa pa ng hindi nakikilalang suspect, Martes ng gabi sa Muntinlupa City. Nakilala ang nasawi na si Aira Mae Garcia, isang production operator at nakatira sa Brgy. Sucat, ng naturang lungsod. Natagpuan ang kaniyang bangkay sa madilim na gilid ng Km 19 East Service Road sa Brgy. Sucat, ng mga tauhan ng barangay dakong alas-11:50 ng gabi. Sa inisyal na ulat, pauwi na sa kaniyang bahay si Garcia galing sa trabaho at kausap pa ang partner nito na si ­Virgilio Esguerra gamit ang cellphone. Habang nag-uusap ang mag-asawa ay narinig ang biglang pagsigaw ng biktima at paghingi ng saklolo. Dahil nasa Calamba, Laguna, tinawagan ni Esguerra ang kapatid na babae na kasama sa bahay ng biktima at siya namang humingi ng saklolo sa kanilang barangay. Huli na nang makita si Garcia na duguan dahil sa malaking sugat sa mukha.  Tanggal din ang damit pang-ibaba. Isinugod pa siya sa Ospital ng Muntinlupa ngunit idineklara na ring patay. Patuloy ngayon ang masusing imbestigasyon ng pulisya para makilala ang salarin habang ina­laam din kung nagahasa ang biktima bago siya paslangin.",,"August 4, 2022  12:00am",https://www.philstar.com/pilipino-star-ngayon/metro/2022/08/04/2200194/bebot-natagpuang-patay-hinihinalang-ginahasa
"Mga sanggol sa Fabella Hospital, inilikas dahil sa sunog","Napilitang ilikas ng mga tauhan ng Dr. Jose Fabella Memorial Hospital ang mga bagong silang na sanggol at babaeng pasyente dahil sa makapal na usok mula sa sunog na sumiklab sa isang residential area sa may Sta. Cruz, Maynila nitong Martes ng hapon. Sa ulat ng Bureau of Fire Protection-Manila Fire Department, dakong ala-1:05 ng hapon nang sumiklab at umabot sa unang alarma ang sunog sa may Fugoso Street sa Sta. Cruz sa likuran lang ng Central Market. Rumesponde ang tinatayang nasa 24 na trak ng bumbero sa insidente nang itaas ito sa ikalimang alarma dakong alas-1:35 ng hapon.  Makaraan ang higit dalawang oras, tuluyang naapula ng mga bumbero ang apoy at nagdeklara ng fire out dakong alas-3:23 na ng hapon. Habang nilalabanan ng mga bumbero ang apoy, dali-daling inilikas ng mga tauhan ng Fabella Hospital ang mga sanggol at mga ina mula sa ikatlong palapag ng ospital sa pamamagitan ng fire exit tungo sa mas ligtas na lugar na hindi abot ng makapal na usok. Habang isinusulat ito ay wala pang iniuulat ang BFP na nasawi o nasugatan sa insidente dahil patuloy pa ang kanilang mapping operation.","Napilitang ilikas ng mga tauhan ng Dr. Jose Fabella Memorial Hospital ang mga bagong silang na sanggol at babaeng pasyente dahil sa makapal na usok mula sa sunog na sumiklab sa isang residential area sa may Sta. Cruz, Maynila nitong Martes ng hapon.","August 3, 2022  12:00am",https://www.philstar.com/pilipino-star-ngayon/metro/2022/08/03/2199875/mga-sanggol-sa-fabella-hospital-inilikas-dahil-sa-sunog
"Indian national pinagbabaril, patay","Patay ang isang Indian national nang pagbabarilin ng hindi pa nakikilalang salarin sa Quezon City kamakalawa ng gabi. Dalawang tama ng bala sa ulo ang agarang ikinasawi ng biktimang si Sukwinder Kumar, 28, habang inaalam pa ng mga awtoridad ang pagkakakilanlan sa suspect sa krimen. Batay sa ulat ng Criminal Investigation and Detection Unit (CIDU) ng Quezon City Police District (QCPD), nabatid na dakong alas-9:15 ng gabi nang maganap ang krimen sa Old Sauyo Road,  sa kanto ng Arty I St. sa Brgy. Talipapa. Nagulat na lang umano ang mga residente sa lugar nang makarinig ng mga putok ng baril. Nang alamin ang pinagmulan nito ay nakita nilang duguan nang nakahandusay ang biktima sa lugar at wala nang buhay. Wala na rin ang salarin na mabilis na nakatakas. Narekober naman ng mga pulis sa crime scene ang dalawang basyo ng kalibre .45 na baril. Ayon sa pulisya, hindi pa nila batid kung bakit nasa lugar si Kumar. Anila, may ilang anggulo silang tinitingnan sa krimen, kabilang dito ang personal na away at pagnanakaw. Wala naman umanong nawawalang gamit ang biktima ngunit hindi pa rin nila isinasantabi ang posibilidad na robbery ang isa sa motibo sa pagpatay. Kinukumpirma rin ng mga pulis kung may dalang motor ang biktima, dahil sa posibildad na inagaw ito ng ‘di pa nakikilalang salarin, dahil may nakitang helmet sa crime scene. Patuloy ang imbestigasyon sa kaso.",Patay ang isang Indian national nang pagbabarilin ng hindi pa nakikilalang salarin sa Quezon City kamakalawa ng gabi.,"August 3, 2022  12:00am",https://www.philstar.com/pilipino-star-ngayon/metro/2022/08/03/2199876/indian-national-pinagbabaril-patay
Kalahati ng 11 milyong plate backlog tatapusin ng LTO sa loob ng 6 buwan,"Target ng Land Transportation Office (LTO) na tapusin ang kalahati ng 11 milyong plate backlogs sa loob ng anim na buwan. Ayon kay LTO  Assistant Secretary Teofilo Guadiz III  kabilang sa 11 milyong backlog ang mga plaka na dapat sana’y natapos na mula 2016. “Ang timeline ko rito mga six months baka matugunan na ang kalahati nitong mga plakang hindi pa nade-deliver sa mga bumibili ng sasak­yan,” ayon kay Guadiz Kaugnay nito, sinabi ni Guadiz na dodoblehin ng ahensya ang mga tauhan  sa plate-making plants sa 24-hour operation at  mag a-outsource ng iba pang manufacturer para mapabilis ang paggawa ng car plates. Una nang inanunsyo ng LTO na kailangan nito ng P6.8 bilyon para matapos ang backlog sa car plates. Inaasahan ding maipatupad ng  LTO ang pagkakaroon ng online transaction sa vehicle registration at renewal ng driver’s license upang maiwasan ang pagpunta ng dagsa ng tao sa mga LTO offices lalo na ngayong pandemic. Nais ni Guadiz na maipatupad ang mas mababang  LTO fees sa mga serbisyo ng ahensya.",Target ng Land Transportation Office (LTO) na tapusin ang kalahati ng 11 milyong plate backlogs sa loob ng anim na buwan.,"August 3, 2022  12:00am",https://www.philstar.com/pilipino-star-ngayon/metro/2022/08/03/2199879/kalahati-ng-11-milyong-plate-backlog-tatapusin-ng-lto-sa-loob-ng-6-buwan
"Quezon City, kinilalang 2021 Nations Top Revenue Collector","Tumanggap ng ‘Hall of Fame’ recognition ang Quezon City government makaraang kilalaning top revenue collector ng 2021 sa buong bansa. Ayon kay QC Treasurer Ed Villanueva, ang pagkilala ay patunay lamang sa matinding commitment ni QC Mayor Joy Belmonte na magkaroon ng good governance bilang mahalagang sandata ng lungsod sa tagumpay sa usapin ng pagkolekta ng buwis. “ Our QCitizens have seen significant improvements in the way they transact with the city. In various ways, they have expressed their satisfaction with the quality of programs and services that were made available to them. They trust that their hard-earned money would translate into efficient public services for all ,”  pahayag ni Villanueva . Sa isang memorandum na naipalabas ng Department of Finance-Bureau of Local Government Finance (DOF-BLGF),  muling pinangalanan ang QC bilang nation’s top-performing city sa usapin ng  local revenue generation makaraang makakolekta ng P22.9 billion sa buwis noong 2021. Kinilala rin ang QC bilang ‘Hall of Famer’ sa ilalim ng special category ‘Local Revenue Generation Hall of Fame’ makaraang manguna sa tax collection  sa hanay ng mga lungsod sa buong bansa mula  2018  hanggang  2020. Ang nalikom na pondo ng QC ay mula sa real property tax, business tax at iba pang buwis tulad ng amusement, transfer, at contractors at iba pa. Nakatulong din ang desisyon ni Ma­yor ­Belmonte na gawing staggered payment ang paraan ng pagbabayad ng mga underdeclared at undeclared business taxes sa halip na maglapat ng matinding penalties na naging daan para makapagbayad ang mga negosyante ng paunti-unti sa kanilang obligasyon. “ We are honored to share this milestone with every QCitizen. Because of your continued trust and support of our administration, we have been able to increase our annual local revenue by more than P10 billion since we assumed office ,”  pahayag ni Mayor Joy Belmonte .(",,"August 4, 2022  12:00am",https://www.philstar.com/pilipino-star-ngayon/metro/2022/08/04/2200193/quezon-city-kinilalang-2021-nations-top-revenue-collector
Parañaque governmentt suportado ang urban gardening,"Nagpahayag ng suporta ang pamahalaang lungsod ng Parañaque sa panawagan ng Department of the Interior and Local Government (DILG) na ipatupad ang programang “Green Revolution” sa pamamagitan ng pagsusulong ng urban gardening sa lungsod. Sinabi ni Ginang Aileen Olivarez, asawa ni Mayor Eric Olivarez at pinuno ng Clean and Green Office ng lungsod, na ang urban farming sa bawat barangay ay lubhang karapat-dapat dahil ito ay nagbibigay ng masustansyang pagkain na abot-kaya at madaling makuha ng mga nangangailangan nito. “Hinihikayat ng urban gardening ang komunidad na malaman kung saan nanggagaling ang pagkain, kung paano ito lumaki, at kumonekta sa mga taong nagtatanim nito,” sabi ni Olivarez na nagpasimula noong nakaraang linggo ng pagtatanim ng mga puno sa gitnang isla ng mga pangunahing kalsada sa lungsod. Una rito, hinimok ni DILG Undersecretary for Barangay Affairs Felicito Valmocina ang mga opisyal ng mahigit 42,000 barangay sa bansa na isama ang pagtatanim ng gulay sa kani-kanilang mga programa upang maitanim sa isipan ng kani-kanilang nasasakupan ang halaga ng pagsasaka sa lunsod. Sinabi rin ni Gng. Olivarez na ang pagsasaka sa lunsod ay pinaliit ang carbon footprint ng mass-produced na ani.” Nagbibigay ito ng solusyon sa banta ng food insecurity sa mga lungsod dahil nagbibigay ito ng sariwa, masustansyang pagkain sa mga Pilipino,” paliwanag niya.",Nagpahayag ng suporta ang pamahalaang lungsod ng Parañaque sa panawagan ng Department of the Interior and Local Government (DILG) na ipatupad ang programang “Green Revolution” sa pamamagitan ng pagsusulong ng urban gardening sa lungsod.,"August 3, 2022  12:00am",https://www.philstar.com/pilipino-star-ngayon/metro/2022/08/03/2199874/paraaque-governmentt-suportado-ang-urban-gardening
"Mga ospital sa NCR, unti-unting napupuno ng COVID-19 patients","Patuloy ang banayad ngunit patuloy na pag-akyat ng ‘COVID-19 healthcare utilization rate’ sa National Capital Region (NCR) makaraang maitala na sa 36.5% nitong nakaraang Hulyo 31. Sa pagsusuri sa datos ng Department of Health (DOH), sinabi ng OCTA Research Group na lumundag muli ang HCUR sa Metro Manila na naitala lamang sa 31.7% noong Hulyo 24. Nangangahulugan ito ng patuloy na pagdami ng bilang ng mga pasyente na may COVID-19 na nararatay sa mga pagamutan. Ang ICU (intensive care unit) occupancy rate naman sa Metro Manila ay naitala sa 27.3% mula sa dating 26.9%. Samantala, nakapagtala ng pinakamataas na ICU occupancy rate ang lalawigan ng Capiz na may 71.4% nitong Hulyo 31 mula sa dating 42.9% lamang noong Hulyo 24. Tumaas din ang HCUR nito sa 44.6% mula sa dating 34.1% lamang. Kabilang naman sa nanatili sa higit 50% ang HCUR ay ang mga lalawigan ng Iloilo (56.1%) at Bohol (59.5%).",Patuloy ang banayad ngunit patuloy na pag-akyat ng ‘COVID-19 healthcare utilization rate’ sa National Capital Region (NCR) makaraang maitala na sa 36.5% nitong nakaraang Hulyo 31.,"August 3, 2022  12:00am",https://www.philstar.com/pilipino-star-ngayon/metro/2022/08/03/2199878/mga-ospital-sa-ncr-unti-unting-napupuno-ng-covid-19-patients
"DOTr: Konstruksiyon ng MRT-7, 60% nang tapos; target maging fully operational sa 2024-2025","Target ng Department of Transportation (DOTr) na pagsapit ng taong 2024 at 2025 ay maging fully operational na ang Metro Rail Transit Line 7 (MRT-7). Ang MRT-7 na may 14 na istasyon at habang 22-kilometro, ang siyang magkokonekta sa North Avenue, Quezon City at San Jose del Monte sa Bulacan. Ayon kay Transportation Undersecretary Timothy Batan, sa ngayon ay 60% nang tapos ang konstruksiyon ng proyekto. Nais din aniya ng DOTr na makapagsagawa ng demonstration run para sa MRT-7 sa susunod na taon. “So nakikita natin at tina-target natin na magkaroon ng tinatawag nating demonstration run para sa ating MRT-7 nitong 2023, at full operations ang ating tinitingnan para sa 2024 to 2025,” dagdag pa niya. Kumpiyansa naman ang DOTr na sa sanda­ling makumpleto, mapapaigsi ng proyekto ang oras ng biyahe mula sa North Avenue hanggang sa San Jose del Monte ng hanggang 35 minuto na lamang mula sa kasalukuyang isa hanggang tatlong oras.",Target ng Department of Transportation (DOTr) na pagsapit ng taong 2024 at 2025 ay maging fully operational na ang Metro Rail Transit Line 7 (MRT-7).,"August 4, 2022  12:00am",https://www.philstar.com/pilipino-star-ngayon/metro/2022/08/04/2200198/dotr-konstruksiyon-ng-mrt-7-60-nang-tapos-target-maging-fully-operational-sa-2024-2025
PNP-AKG nakatutok sa pagkawala ng Pharma exec,"Mahigpit na tinututukan ng Philippine National Police-Anti Kidnapping Group (PNP-AKG) ang kaso ng pagkawala ng 50-anyos na Pharmaceutical Chief Executive Officer noong nakaraang buwan sa Taguig. Ayon kay Brig. Gen. Rudolph Dimas, director of the Anti-Kidnapping Group (PNP- AKG), sa katunayan ay may persons of interest na sila sa kaso subalit hindi nila maaaring ibunyag. Sinabi ni Dimas na nakikipag-ugnayan na rin sila sa pamilya, kaibigan at kasamahan sa trabaho ng biktima. Wala pa ring natatanggap na ransom demand ang pamilya ng pharma executive. Aniya ang lahat ng anggulo ay kanilang sisiyasatin upang matukoy ang motibo. Dinukot ang biktima noong Hulyo 19 sa Bonifacio Global City Taguig. Makalipas ang ilang araw natagpuan sa San Luis Pampanga ang Toyota Land cruiser ng biktima na sunog.",Mahigpit na tinututukan ng Philippine National Police-Anti Kidnapping Group (PNP-AKG) ang kaso ng pagkawala ng 50-anyos na Pharmaceutical Chief Executive Officer noong nakaraang buwan sa Taguig.,"August 4, 2022  12:00am",https://www.philstar.com/pilipino-star-ngayon/metro/2022/08/04/2200192/pnp-akg-nakatutok-sa-pagkawala-ng-pharma-exec
4 na dinukot na Chinese nasagip,"Nasagip ng mga tauhan ng Parañaque City Police ang apat na Chinese nationals na dinukot ng mga hindi pa nakikilalang salarin sa ikinasang operasyon sa isang gusali sa may Pasay City nitong Lunes ng gabi. Kinilala ni Southern Police District Director Jimili Macaraeg ang mga nasagip na sina Qin Zhong Liang, 30; Lu Qin Peng, 36; Zhuang Zhi Heng, 28; at Zhu, Quiri, 30, pawang mga enco­ders sa isang kumpanya. Sa inisyal na ulat ng Parañaque City Police, unang dumulog sa kanila ang asawa at kasintahan ng dalawa sa mga biktima na nag-ulat ng pagdukot at humingi ng saklolo. Nagkasa ng operasyon ang pulisya at natunton ang kinaroroonan ng mga biktima sa isang gusali sa may Sen. Gil Puyat Avenue Ext. corner Macapagal Blvd J.W. Diokno Blvd., Pasay City dakong alas-10 ng gabi nitong Lunes. Nasagip ng mga pulis ang mga dayuhan habang nakatakas ang mga kidnaper. Patuloy na nagsasagawa ang pulisya ng imbestigasyon upang matukoy ang mga nasa likod ng krimen at maaresto.",Nasagip ng mga tauhan ng Parañaque City Police ang apat na Chinese nationals na dinukot ng mga hindi pa nakikilalang salarin sa ikinasang operasyon sa isang gusali sa may Pasay City nitong Lunes ng gabi.,"August 3, 2022  12:00am",https://www.philstar.com/pilipino-star-ngayon/metro/2022/08/03/2199877/4-na-dinukot-na-chinese-nasagip
Vhong Navarro kasuhan ng rape - CA,"Ipinag-utos ng Court of Appeals (CA) sa Taguig City Prosecutors Office na sampahan ng kasong Rape at Acts of Lasciviousness ang komedyanteng aktor at  ‘It’s Showtime ‘  host na si Ferdinand ‘Vhong’ Navarro base sa reklamong inihain ng modelong si Deniece Cornejo. Sa desisyong inilabas ni 14th Division Associate Justice Florencio Mamauag Jr. nitong Hulyo 21, pinanigan ng appelate court ang petition for certiorari na inihain ng kampo ni Cornejo. Binaligtad nito ang naunang mga resolusyon ng Department of Justice (DOJ), na nagbasura sa kaniyang ‘petitions for review’. Ibinasura rin ng CA ang petisyon ng kampo ni Navarro na humiling na idismis ang kaso dahil sa katwiran na ma­ling remedyo umano ito. Iginiit ng CA na nagkamali ang DOJ nang tanggihan ang petisyon ni Cornejo na marebyu ang kaso dahil sa ‘inconsistent’ at hindi kredible ang kaniyang mga pahayag sa kaniyang ‘complaint-affidavits’. Ipinaliwanag nito na ang isyu ng kredibilidad ay dapat sinusuri sa mismong pagdinig na sa korte. 
Nabatid na nagsampa ng tatlong kaso ng Rape at Attempted Rape si Cornejo laban kay Navarro. Ibinasura ito ng Taguig City Prosecutors Office at maging ng DOJ kaya humantong ito sa CA. 
“The Court also notes Na­varro’s admission that he and Cornejo had consensual oral sex on January 17, 2014. Given the peculiar nature of rape, it almost always presents a ‘he said, she said’ scenario which leaves the trial court the task to decide whom between the private complainant or the accused should it believe,” ayon sa desisyon ng CA.",Ipinag-utos ng Court of Appeals (CA) sa Taguig City Prosecutors Office na sampahan ng kasong Rape at Acts of Lasciviousness ang komedyanteng aktor at  ‘It’s Showtime ‘  host na si Ferdinand ‘Vhong’ Navarro base sa reklamong inihain ng modelong si Deniece Cornejo.,"August 2, 2022  12:00am",https://www.philstar.com/pilipino-star-ngayon/metro/2022/08/02/2199597/vhong-navarro-kasuhan-ng-rape-ca
Bahagi ng Comelec nasunog,"Nasunog ang isang bahagi ng tanggapan ng Commission on Elections (Comelec) sa Palacio del Gobernador sa Intramuros, Maynila ngunit tiniyak ng mga opisyal nito na walang mahalagang mga dokumento ang natupok. Sa inisyal na ulat ng Manila Fire Department-Bureau of Fire Protection (BFP), dakong alas-6:53 ng gabi nang mag-umpisa ang apoy sa may reception area ng Information Technology Department sa ikapitong palapag ng gusali. Naitaas pa ang ikalawang alarma ang naganap na sunog hanggang sa tuluyang maapula ng mga bumbero dakong alas-8:16. 
Sa inisyal na pagtaya sa pinsala, umabot lamang ang apoy sa reception area ng IT Department habang hindi naapektuhan ang ibang mga opisina at departamento sa ikapitong palapag.  Wala ring naiulat na nasaktan. “All COMELEC Servers and Vaults, located at the ITD, including all equipment and documents in all Offices and Departments at the Main Office are safe, intact, undamaged and secure,” ayon kay Comelec spokesperson John Rex Laudiangco. Maging mga datos sa ‘voters registration’ at mga back-up nito ay ligtas din at buo. Patuloy naman ang imbestigasyon ng mga arson investigators ng BFP sa bahagi ng Comelec na tinamaan ng sunog para mabatid ang pinagmulan ng apoy.","Nasunog ang isang bahagi ng tanggapan ng Commission on Elections (Comelec) sa Palacio del Gobernador sa Intramuros, Maynila ngunit tiniyak ng mga opisyal nito na walang mahalagang mga dokumento ang natupok.","August 2, 2022  12:00am",https://www.philstar.com/pilipino-star-ngayon/metro/2022/08/02/2199592/bahagi-ng-comelec-nasunog
"Daily average ng COVID-19, tumaas ng 24%","Tumaas pa ng 24% ang arawang average ng mga naitatalang bagong kaso ng COVID-19 sa bansa nitong nakalipas na linggo, ayon sa Department of Health (DOH). Sa National COVID-19 Case Bulletin nitong Lunes ng hapon, mula Hulyo 25 hanggang 31 ay nakapagtala sila ng kabuuang 24,100 na bagong kaso ng COVID-19 sa bansa. Naitala ang 3,443 ang average na bilang ng bagong kada araw na mas mataas ng 24% kumpara sa mga naitala mula Hulyo 18-24.  Sa mga bagong kaso, nasa 76 ang malubha at kritikal ang kundisyon.  Nadagdag din ang 44 na pasyente na nasawi, ngunit naganap ang mga ito sa ibang petsa. “Of the 44 deaths, 1 occurred in June 2022, 3 in January 2022, 2 in November 2021, 7 in October 2021, 20 in September 2021, and 11 in August 2021,” ayon sa DOH. Nitong Hulyo 31, may kabuuan nang 744 pasyente nasa severe at critical na kundisyon at nakaratay sa mga pagamutan. Sa 2,583 ICU beds para sa mga pasyenteng may COVID-19, 601 (23.3%) ang okupado habang nasa 29.5% ng 22,051 non-ICU COVID-19 beds naman ang kasalukuyan ding ginagamit.","Tumaas pa ng 24% ang arawang average ng mga naitatalang bagong kaso ng COVID-19 sa bansa nitong nakalipas na linggo, ayon sa Department of Health (DOH).","August 2, 2022  12:00am",https://www.philstar.com/pilipino-star-ngayon/metro/2022/08/02/2199595/daily-average-ng-covid-19-tumaas-ng-24
Higit P445 milyong naibayad na sa drivers at operators ng bus - LTFRB,"Nabayaran na ng Land Transportation Franchising and Regulatory Board (LTFRB)  ang P445.66 milyon na obligasyon sa drivers at operators ng Public Utility Bus (PUB) na bumibiyahe sa  EDSA Busway sa ilalim ng  Libreng Sakay of the Service Contracting Program (SCP) ng pamahalaan.  Nabayaran ito ni LTFRB chairman Attorney. Cheloy Velicaria-Garafil sa loob lamang ng isang buwan panunungkulan.   Ayon kay Garafil, ang P445.66 milyon ay na disburse na bayad para sa  week 6 hanggang week 13 ng SCP Phase 3.  Anya pinoproseso na ng LTFRB ang bayad para sa week 14 at 15.  Nakikipag-ugnayan na ang LTFRB sa PUB consortia na nagsasagawa ng operasyon sa  EDSA Busway para naman sa bayad sa week 16.",Nabayaran na ng Land Transportation Franchising and Regulatory Board (LTFRB)  ang P445.66 milyon na obligasyon sa drivers at operators ng Public Utility Bus (PUB) na bumibiyahe sa  EDSA Busway sa ilalim ng  Libreng Sakay of the Service Contracting Program (SCP) ng pamahalaan.,"August 2, 2022  12:00am",https://www.philstar.com/pilipino-star-ngayon/metro/2022/08/02/2199594/higit-p445-milyong-naibayad-na-sa-drivers-operators-ng-bus-ltfrb
"Disciplinary bodies vs pasaway na pulis, pinalakas ng Quezon City","Seselyuhan ng Quezon City People’s Law Enforcement Board (PLEB) at Philippine National Police-Internal Affairs Service (PNP-IAS) ang kauna-unahang memorandum of agreement para palakasin pa ang disciplinary bodies  laban sa mga pasaway na pulis.  Dito, magsisilbing kinatawan ng PLEB si  Executive Officer, Atty. Rafael Calinisan habang si Inspector Ge­neral Alfegar Triambulo ang magsisilbing kinatawan ng PNP-IAS. Kahapon sinaksihan ni  Quezon City Mayor Joy ­Belmonte, National Capital Region Police Office (NCRPO) Director P/MGen Felipe Natividad at Quezon City Police District (QCPD) Director P/BGen Remus Medina ang kasunduan hinggil dito.  Sa kasunduan ang PLEB ang magsisilbing check and balance mechanism sa ilalim ng Republic Act 6975 o An Act Establishing the PNP Under A Reorganized Department of the Interior and Local Government and For Other Purposes as amended by R.A. 8551 (The PNP Reform and Reorganization Act of 1998). Sa ilalim ng batas, binibigyan ng kapangyarihan ang ordinaryong sibilyan laban sa mga abusadong pulis.  Maaaring magsagawa ng summary dismissal ang PLEB, magsuspinde o mag-reprimand sa mga abusado ng pulis.  Samantala, ang PNP-Internal Affairs Service  ay ay  maaring magdisiplina ng mga pulis.  Ang kasunduan ay layong maiwasan ang hindi pagkakaunawaan sa pagitan ng PNP-IAS at  PLEB sa mga  jurisdiction ng kaso.  “In Quezon City, we will ensure that all systems are in place so the community will feel safe and secure in their homes.  We commend our PLEB as they serve as an effective watchdog against abusive cops, yet they continue to serve as partners to our men in uniform towards nation-building,” pahayag   ni Mayor Belmonte.",Seselyuhan ng Quezon City People’s Law Enforcement Board (PLEB) at Philippine National Police-Internal Affairs Service (PNP-IAS) ang kauna-unahang memorandum of agreement para palakasin pa ang disciplinary bodies  laban sa mga pasaway na pulis.,"August 2, 2022  12:00am",https://www.philstar.com/pilipino-star-ngayon/metro/2022/08/02/2199596/disciplinary-bodies-vspasaway-na-pulis-pinalakas-ng-quezon-city
"Kelot nasalpok ng bus, patay","Patay ang isang lalaki nang masalpok ng isang pampasaherong bus sa ­Quezon City, kamakalawa ng madaling araw.    Inaalam pa ng mga awtoridad ang pagkakakilanlan ng biktima na inilarawan nasa edad 55 hanggang 63, nakasuot ng stripe polo na kulay gray at short pant. Samantala, agad namang sumuko ang driver ng bus na si Francis Dingle Duque, at residente ng Brgy. Assumption Area, San Jose Del Monte, Bulacan. Batay sa report ng ­Quezon City District Traffic Enforcement Unit (DTEU) Traffic Sector 5, dakong ala-1:00 ng madaling araw nang maganap ang aksidente sa Commonwealth Ave., sa harapan ng  Ford Commonwealth, Brgy. Old Balara, Quezon City. Ayon kay PCPL  Jess Domingan, binabaybay ng driver ng RS Master Bus na may plakang No. ABD 8366 ang northbound lane ng Commonwealth Ave., nang pagdating sa nasabing lugar ay biglang sumulpot ang matanda  sa harapan ng kaniyang sasakyan. Dahil dito ay hindi na nagawa pang maipreno ng driver ang minamanehong bus pero  nasalpok pa rin ang biktima na tumilapon ng may ilang metro ang layo. Naisugod pa ng MMDA Rescue Ambulance sa East Avenue Medical Center ang biktima ngunit nasawi rin. Ang suspek ay nakapiit na at sasampahan ng kasong Reckless Imprudence Resulting in Homicide sa piskalya.","Patay ang isang lalaki nang masalpok ng isang pampasaherong bus sa ­Quezon City, kamakalawa ng madaling araw.","August 2, 2022  12:00am",https://www.philstar.com/pilipino-star-ngayon/metro/2022/08/02/2199590/kelot-nasalpok-ng-bus-patay
"Las Piñas , No. 2 most compliant sa DSWD-NCR 4Ps programs","Nagpasalamat si Las Piñas City Mayor Imelda Aguilar sa Department of Social Welfare and Development-National Capital Region (DSWD-NCR) sa pagkilalang ibinigay sa pamahalaang lungsod bilang No. 2 most compliant  sa Pantawid Pamilyang Pilipino Program (4Ps). Sinabi ni Mayor Aguilar na nakakuha ang pamahalaang lungsod ng 98.4 compliance sa health, education, dewor­ming categories, at family deve­lopment sessions. Ayon sa alkalde, sa pagsusumikap ng mga miyembro ng City Social Welfare and Development Office, CityLinks at  Social Welfare assistants sa patuloy na pagbibigay ng mas magandang serbisyo sa mga residenteng kabilang sa kategoryang 4Ps kaya nakuha ng lungsod ang No. 2 rank. Sinabi ng alkalde na nakibahagi rin ang City Health Office, Department of Education (DepEd) at Local Development Council sa pagbibigay prayoridad sa mga programa para sa 4Ps. Aniya, sa mga nakalipas na taon, nasa ika-13 rank ang Las Piñas sa mga lokal na pamahalaan sa NCR. Bahagi aniya, ang pagtugon sa 4Ps programs ng kaniyang administrasyon sa “Tuloy ang Tapat at Progresibong Serbisyo”. Sinabi ng alkalde na ika-2 ang pamahalaang lungsod sa isinagawang Local Advisory Council meeting ng DSWD-NCR.",Nagpasalamat si Las Piñas City Mayor Imelda Aguilar sa Department of Social Welfare and Development-National Capital Region (DSWD-NCR) sa pagkilalang ibinigay sa pamahalaang lungsod bilang No. 2 most compliant  sa Pantawid Pamilyang Pilipino Program (4Ps).,"August 2, 2022  12:00am",https://www.philstar.com/pilipino-star-ngayon/metro/2022/08/02/2199591/las-pias-no-2-most-compliant-sa-dswd-ncr-4ps-programs
"Operasyon ng LRT-2, back-to-normal na!","Back-to-normal na ang operasyon ng Light Rail Transit Line 2 (LRT-2) nitong Lunes, Agosto 1. Sa inisyung advisory ng Light Rail Transit Authority (LRTA), nabatid na sinimulan ng LRT-2 ang normal na operasyon dakong alas-5:00 ng madaling araw. “LRT-2 will resume its normal operations from Antipolo to Recto today, August 1, 2022 at 5:00 AM,” paabiso pa ng LRTA sa kanilang Twitter account. Matatandaang nitong Linggo ay nasira ang catenary wire ng LRT-2 sa pagitan ng Legarda at Pureza eastbound stations. Dahil dito, napilitan ang pamunuan ng LRT-2 na magpatupad na lamang muna ng provisionary service o limitadong operasyon mula V. Mapa hanggang Antipolo City at pabalik. Kaagad namang inayos ng mga tauhan ng LRT-2 ang problema ngunit naibalik sa normal ang operasyon ng mga tren nito lamang Lunes ng umaga.","Back-to-normal na ang operasyon ng Light Rail Transit Line 2 (LRT-2) nitong Lunes, Agosto 1.","August 2, 2022  12:00am",https://www.philstar.com/pilipino-star-ngayon/metro/2022/08/02/2199589/operasyon-ng-lrt-2-back-normal-na
"2 suspek sa pagpatay sa doktor, arestado","Naaresto ng mga otoridad ang dalawang lalaki na kinabibilangan ng isang doktor, at siyang itinuturong mga suspek sa pagpatay sa isa ring doktor sa ­Quezon City, noong nakaraang buwan. Magkasunod na nadakip ng mga tauhan ng Criminal Investigation and Detection Unit (CIDU) ng Quezon City Police District (QCPD) kamakalawa ng gabi ang umano’y gunman na si Wilmar Ocasla at ang itinuturong mastermind umano sa krimen na si Dr. Ramonito Eubanas na naka-uniporme pa nang maaresto. Batay sa ulat, unang nadakip si Ocasla habang naaresto si Eubanas dakong alas-10 ng gabi dahil sa pagpatay sa biktimang si Dr. Valentin Yabes. Nauna rito, naglalakad si Yabes at patungo sa isang kainan sa Scout Pastor noong Hulyo 15, nang lapitan ng nakabisikletang suspek at agad na binaril sa ulo, na nagresulta sa agaran nitong kamatayan. Nakuhanan sa CCTV ang pag-aligid ng suspek sa klinika ng biktima bago at pagkatapos nangyari ang krimen. Nakita rin ang suspek habang nagpapalit ng damit. Positibo rin siyang itinuro ng mga tauhan ng biktima dahil dati na rin umano itong nagtrabaho sa clinic ni Yabes. Ayon kay QCPD-CIDU chief PLTCol. Mark Julio Abong, inabangan nila ang suspek sa lugar at nang mamataan ay kaagad na inaresto. Inamin naman umano ni Ocasla ang krimen at itinuro si Eubanas na siyang nag-utos sa kanya upang isagawa ang pagpatay. Ayon sa suspek, dating magkasosyo sa klinika ang dalawang doktor ngunit nagkaroon ng alitan ang mga ito. Narekober rin sa kaniya ang mga damit na suot niya nang barilin ang biktima, at iba pang gamit na tinangka umano nitong sunugin. May nakuha rin umanong granada sa suspek. Itinuro rin niya si Eubanas na siyang utak sa krimen kaya’t kaagad na rin itong inaresto. Mariin namang itinanggi ni Eubanas na may kinalaman siya sa pagpatay kay Yabes. Ani Abong, dating magkasosyo ang dalawang suspek ngunit dahil umano sa hindi magandang pakikitungo ni Eubanas sa mga tauhan nila, inalis siya ni Yabes bilang kasosyo. Ani Ocasla, libre silang pinapatira ni Eubanas sa bahay nito at pinag-aaral ang kaniyang mga anak kaya hindi siya nakatanggi sa utos nito. Ang mga suspek ay kapwa nakapiit na at sasampahan ng mga kaukulang kaso sa piskalya.","Naaresto ng mga otoridad ang dalawang lalaki na kinabibilangan ng isang doktor, at siyang itinuturong mga suspek sa pagpatay sa isa ring doktor sa ­Quezon City, noong nakaraang buwan.","August 1, 2022  12:00am",https://www.philstar.com/pilipino-star-ngayon/metro/2022/08/01/2199445/2-suspek-sa-pagpatay-sa-doktor-arestado
"QC hospitals, naghahanda na ng isolation rooms vs monkeypox","Ngayon pa lamang ay naghahanda na ng isolation rooms para sa mga suspected, probable at confirmed cases ng monkeypox, ang lahat ng pagamutan sa Quezon City na pinapatakbo ng lokal na pamahalaan. Kabilang sa mga naturang pagamutan ay ang Quezon City Ge­neral Hospital, Rosario Maclang Bautista General Hospital, at Novaliches District Hospital. Matatandaang noong Biyernes, kinumpirma na ng Department of Health (DOH) na naitala na sa Pilipinas ang unang kaso nito ng monkeypox. Kaagad din namang naglatag ang Quezon City Government ng mga pamamaraan para pag­handaan ang posibleng mga kaso ng sakit na matutukoy sa lungsod. Nabatid na bumuo na rin ang Quezon City Health Department (QCHD) ng response mechanism laban sa virus, kabilang rito ang prevention; early detection;  management at isolation ng mga suspected, pro­bable, and confirmed case;  at contact tracing. “We have been closely coordinating with the Department of Health (DOH) since May, when they reported an uptick of Monkeypox cases in other countries. The QCHD is also providing us with weekly updates about the virus to make sure that we are ready to deal with it effectively,” ayon kay Mayor Joy Belmonte. Kamakailan ay sumailalim na rin ang mga doktor, nurse, at medical personnel mula sa public at private hospitals at health centers sa  orientation sa DOH Memorandum 2022-0220 (Interim Technical Guidelines for Implementation of Monkeypox Surveillance, Screening, Management, and Infection 160Z). Sa naturang orientation ay tinuruan sila ng mga kinakailangang impormasyon hinggil sa virus, especimen, collection, pagpapadala ng specimen sa Research Institute for Tropical Medicine (RITM), at pagbibiyahe ng suspected cases sa mga itinayong referral hospitals. Ang Quezon City Epidemiology Surveillance Unit (QCESU) ay nag-organisa rin ng Quick Response Team para sa Monkeypox contact tracing response. Tiniyak rin nila na ang mga personal protective equipment at iba pang logistical needs ng lungsod para sa contact tracing ay sapat. “Laging nakahanda ang QC sa mga ganitong sitwasyon, mula sa equipment, guidelines, hanggang sa pagbibigay ng kinakailangang kaalaman sa ating mga health worker tungkol sa virus. Gagawin natin ang lahat para hindi makapasok ang Monkeypox sa lungsod at maiwasan ang pagkalat nito sa mga komunidad,” ani Mayor Joy. Pinayuhan din ng QCHD ang mga QCitizens na patuloy na tumalima sa health protocols na itinatakda ng DOH laban sa CO­VID-19, dahil ang monkeypox ay maaari ring maisalin sa isang tao sa pamamagitan ng close o direct contact (sugat, body fluids, at respiratory droplets).","Ngayon pa lamang ay naghahanda na ng isolation rooms para sa mga suspected, probable at confirmed cases ng monkeypox, ang lahat ng pagamutan sa Quezon City na pinapatakbo ng lokal na pamahalaan.","August 1, 2022  12:00am",https://www.philstar.com/pilipino-star-ngayon/metro/2022/08/01/2199449/qc-hospitals-naghahanda-na-ng-isolation-rooms-vs-monkeypox
"2 estudyante, huli sa halos P400K shabu","Dalawang estudyante kabilang ang isang menor de edad ang natimbog ng mga tauhan ng Station Drug Enforcement Unit (SDEU) ng Taguig City Police Station sa isang buy-bust operation, sa New Lower Bicutan, Taguig City, Biyernes ng gabi. Kinilala ni Southern Police District (SPD) Director P/Brig. General Jimili Macaraeg ang babae na itinago sa pangalang “Alma”, 18, habang itinago sa alyas na “JP” ang estudyanteng lalaki. Sa ulat, alas-11:50 ng gabi ng Hul­yo 29 nang maaresto ang dalawa sa Punzalan St. Rd 10, Brgy. New Lower Bicutan,  Taguig City, kung saan narekober ang buy-bust money at nasa 58.6 gramo ng shabu na nagkakahalaga ng 398,480. Nakapiit sa custodial facility ng Taguig Police si Alma habang dinala sa Bahay Pag-asa si JP matapos ipagharap ng reklamong paglabag sa Republic Act 9165 sections 5 at 11 (pushing at possession of illegal drugs). “Kagabi lang din ay nakahuli tayo ng mga high value individuals na kung saan mahigit ?3.4 milyong halaga ng shabu ang nakumpiska. Ngayon ay isa na namang magandang accomplishment ang nagawa ng ating mga operatiba. Ibig sabihin lang nito ay mahigpit ang aming kampanya laban sa ilegal na droga, maliit man o malaking halaga, lahat nang sangkot ay hindi makakaligtas sa batas,” ani Macaraeg.","Dalawang estudyante kabilang ang isang menor de edad ang natimbog ng mga tauhan ng Station Drug Enforcement Unit (SDEU) ng Taguig City Police Station sa isang buy-bust operation, sa New Lower Bicutan, Taguig City, Biyernes ng gabi.","August 1, 2022  12:00am",https://www.philstar.com/pilipino-star-ngayon/metro/2022/08/01/2199444/2-estudyante-huli-sa-halos-p400k-shabu
CEU prof. natagpuang patay sa unibersidad,"Wala nang buhay nang matagpuan ang isang propesor ng Centro Escolar University (CEU) sa loob ng tinutuluyang kuwarto sa naturang uni­bersidad sa San Miguel, Maynila nitong nakaraang Biyernes. Kinukumpirma pa ang dahilan ng pagpanaw ng 53-anyos na si Antonio Sarmiento, stay-in sa CEU campus na nasa Brgy. 641, San Miguel, Maynila. Sa inisyal na ulat ng Babosa Police Station 14 ng Manila Police District (MPD), dakong alas-7 ng Biyernes ng gabi nang iulat sa kanila ng mga tauhan ng CEU ang pagkakatagpo sa labi ni Sarmiento. Nabatid na isang Francis Rivera, maintenance crew, ang nakatagpo sa walang malay na guro.  Maghahatid umano siya ng pagkain niya nang hindi siya sinasagot at hindi rin pinagbubuksan ng pinto. Habang kaharap ang isang kasamahan na si Jaylord Dela Torre, puwersahan niyang binuksan ang pinto ng Room 3J sa MRC Building at dito tumambad ang walang malay na si Sarmiento. Agad nilang iniulat ito sa pulisya na rumes­ponde sa lugar at saka dinala ang labi sa pinakamalapit na pagamutan. Naglabas naman ng pahayag ng pagdadalamhati at pakikiramay ang pamunuan ng CEU Dentistry Student Council sa pagpanaw ni Sarmiento.  Kasalukuyang nakalagak ang labi ng propesor sa Loyola Memorial Chapel sa Taytay, Rizal.","Wala nang buhay nang matagpuan ang isang propesor ng Centro Escolar University (CEU) sa loob ng tinutuluyang kuwarto sa naturang uni­bersidad sa San Miguel, Maynila nitong nakaraang Biyernes.","August 1, 2022  12:00am",https://www.philstar.com/pilipino-star-ngayon/metro/2022/08/01/2199442/ceu-prof-natagpuang-patay-sa-unibersidad
"Brigada Eskwela, larga na sa August 2","Ang National Schools Maintenance Week na kilala rin sa tawag na “Brigada Eskwela” ay isang taunang aktibidad na pinamumunuan ng DepEd kung saan ang lahat sa komunidad ng paaralan – kasama ang pribadong sektor – ay nagtutulungan upang ihanda ang mga paaralan para sa pagbubukas ng mga klase. Ang Manuyo ­Elementary School ay magsasagawa ng kick off ceremony ng kanilang Brigada Es­kwela sa pamununo ng kanilang punong guro na si Irene C. Agar sa pakikipagtulungan ng kanilang mga focal persons na sina Gerard Gito at Jenel Secillano sa darating na Agosto 2, 2022 sa ganap na ika-8 ng umaga. Ang lahat ay inaanyayahan na makibahagi at maging parte ng programang ito. Ang lahat ng ito ay isinasagawa para sa edukasyon at para sa bata.",Ang National Schools Maintenance Week na kilala rin sa tawag na “Brigada Eskwela” ay isang taunang aktibidad na pinamumunuan ng DepEd kung saan ang lahat sa komunidad ng paaralan – kasama ang pribadong sektor – ay nagtutulungan upang ihanda ang mga paaralan para sa pagbubukas ng mga klase.,"August 1, 2022  12:00am",https://www.philstar.com/pilipino-star-ngayon/metro/2022/08/01/2199443/brigada-eskwela-larga-na-sa-august-2
"Holdaper pumalag, sugatan sa mga pulis","Bantay-sarado sa pagamutan ang isang motorcycle rider na sugatan matapos maka-engkuwentro sa choke point ng mga tauhan ng Las Piñas Police Station matapos ireklamo ng isang Indian national ng panghoholdap, sa Barangay Talon, Las Piñas City, Linggo ng hapon. Kinilala ni Southern Police District (SPD) Director P/Brig. General Jimili Macaraeg ang suspek na si Gian Bautista, 37 anyos, residente ng San Jose Del Monte, Bulacan. Dakong alas-12:20 ng tanghali kahapon nang maganap ang engkuwentro sa pagitan ng Las Piñas Police at suspek sa harapan ng isang fastfood chain sa Casimiro intersection, Brgy. Talon Uno, Las Piñas City. Ayon sa ulat, habang nagsasagawa ng Oplan Sita ang mga pulis sa kahabaan ng Grandeur, Marcos Alvarez Avenue, inireport ng isang Narinder Singh, 37, Indian national, na hinoldap siya ng isang lalaking sakay ng ADV motorcycle na walang plate number at tumakas patu­ngong Alabang-Zapote road. Itinawag ito sa kasamahan na agad namang nagsagawa ng choke point sa harap ng isang fastfood chain na matatagpuan sa intersection ng Casimiro kung saan sinita ang suspek para sa beripikasyon subalit bumunot umano ng baril kaya nauwi sa engkuwentro. Tinamaan ang suspek na agad dinala sa Las Piñas District Hospital. Narekober sa suspek ang isang .45 Melinium Taurus pistol na kargado ng walong live ammunition, isang gray na Honda ADV na walang plaka, pitong cellphone na iba’t ibang brand, isang belt bag na naglalaman ng gintong kuwintas, singsing, relo, assorted ID’s at cash na ?45,170.","Bantay-sarado sa pagamutan ang isang motorcycle rider na sugatan matapos maka-engkuwentro sa choke point ng mga tauhan ng Las Piñas Police Station matapos ireklamo ng isang Indian national ng panghoholdap, sa Barangay Talon, Las Piñas City, Linggo ng hapon.","August 1, 2022  12:00am",https://www.philstar.com/pilipino-star-ngayon/metro/2022/08/01/2199440/holdaper-pumalag-sugatan-sa-mga-pulis
"Paslit sinalpok ng SUV, patay","Patay ang isang 3-anyos na bata nang salpukin ng sports utility vehicle (SUV) habang nakatayo sa harap ng basketball court, kamakalawa sa Caloocan City. Idineklarang dead on arrival sa Caloocan City Medical Center ang biktimang si Raine Gabisan, ng No. 30 Bisig ng Nayon St. Brgy. 4, dahil sa tinamong pinsala sa ulo. Hawak naman ng pulisya ang driver ng  Mitsubishi Montero (NDF-6241) na si Josephine Garner, 29, call center agent at nakatira sa Block 6 Lot 6, Tanguile, Brgy. San Vicente, Angono, Rizal. Sa report na tinanggap ni Caloocan Deputy Chief of Police P/Lt. Col. Ilustre Mendoza, lumilitaw na nangyari ang aksidente dakong alas-3 ng hapon sa  harap ng Basketball Court, Bisig ng Nayon St. Bigla na lamang umanong sinalpok ni Garner ang biktima kung saan nagulungan pa ang ulo nito. Nahaharap sa kasong reckless imprudence resulting in homicide si Garner sa Caloocan City Prosecutor’s Office.","Patay ang isang 3-anyos na bata nang salpukin ng sports utility vehicle (SUV) habang nakatayo sa harap ng basketball court, kamakalawa sa Caloocan City.","August 1, 2022  12:00am",https://www.philstar.com/pilipino-star-ngayon/metro/2022/08/01/2199441/paslit-sinalpok-ng-suv-patay
Metro Manila mananatili sa Alert Level 1 ,"Inanunsyo ng  Inter-Agency Task Force for the Ma­nagement of Emerging Infectious Diseases (IATF-EID) na mananatili sa COVID-19 Alert Level 1 ang Metro Manila simula Agosto 1 hanggang 15, 2022. Bukod dito may 10 ka­ragdagang local government units (LGUs) sa buong bansa ang ibinaba sa status ng Alert Level 1. Base sa mga sukatan ng IATF-EID, ibinaba ang status dahil napanatili nila sa low risk ang kanilang case classification at total beds utilization rates at halos maabot na ang vaccination thresholds target na populasyon at target A2 (senior citizens) priority group. Ang sampung lugar ay ang Barbaza, Antique; Bato, Leyte; Tabontabon, Leyte; Payao, Zamboanga Sibugay; Braulio E. Dujali, Davao Del Norte; Maitum, Sarangani; Pilar, Surigao Del Norte; Calanogas, Lanao Del Sur; Marogong, Lanao Del Sur;  at Tagoloan II, Lanao Del Sur. — Ludy Bermudo","Inanunsyo ng  Inter-Agency Task Force for the Ma­nagement of Emerging Infectious Diseases (IATF-EID) na mananatili sa COVID-19 Alert Level 1 ang Metro Manila simula Agosto 1 hanggang 15, 2022.","July 31, 2022  12:00am",https://www.philstar.com/pilipino-star-ngayon/metro/2022/07/31/2199148/metro-manila-mananatili-sa-alert-level-1
P4.8 milyong shabu nasamsam: 6 arestado,"Nasa P4.8 milyong halaga ng shabu ang nasamsam ng mga awtoridad sa isinagawang magkahiwalay na operasyon sa Parañaque City at Malabon kung saan anim ang naaresto.Sa Parañaque nasa P3.4 milyong halaga ng shabu ang nasamsam sa tatlo katao kabilang ang dalawang nasa talaan ng high value individual (HVI) sa isinagawang buy-bust operation ng mga elemento ng Southern Police District (SPD) sa Parañaque City, Biyernes ng gabi. Kinilala ni SPD Director, P/Brig. Ge­neral Jimili Macaraeg ang mga naarestong sina ­Eduardo Arciaga Ocampo, alyas Allen, 47 (HVI); Mike Chavenia, 24, parking boy, (HVI); at Almer Aguiliña Gula, 33, pawang residente ng Parañaque City. Sa ulat, dakong alas-10:30 ng gabi ka­makalawa nang maaresto ang mga suspek sa Puyat Compound, Brgy. Tambo, Parañaque. Nasamsam ang kabuuang 505 gramo ng shabu na nagkakahalaga ng ?3,434,000.00. Isinailalim na sa inquest proceedings sa Parañaque Prosecutor’s Office ang mga suspek sa paglabag sa Republic Act 9165 (Comprehensive Dangerous Drugs Act of 2002). Samantala, sa Malabon City tatlo ring pinaghihinalaang drug traffickers kabilang ang dalawang high value individual (HVI) ang nasakote  kung saan nasamsam sa mga ito ang nasa P1.4 milyong halaga ng shabu sa buy- bust operation sa Malabon City kahapon. Sa report na tinanggap ni Northern Police District (NPD) Director P/Brig. Gen. Ulysses Cruz mula sa District Drug Enforcement (DDEU) kinilala  ang mga nasakoteng mga suspect  na sina Larissa Lacson alyas Ate, 31, (HVI); Maricris Marquez alyas Cris, 43; pawang ng Unit B, Road 4 Street, Brgy. Dampalit at Ricardo Salvador, 49 (HVI) ng Navotas City. Dakong ala-1:30 ng madaling araw ng magsagawa ang mga operatiba ng DDEU sa pangunguna ni P/Senior Master Sgt. Michael Tagubilin ng buy-bust operation sa harap ng Unit B, Road 4 Street, Brgy. Dampalit  ng lungsod. Ang mga suspect ay inaresto ng mga awtoridad sa aktong tinatanggap ang marked money mula sa police poseur buyer. Nakumpiska sa mga suspect ang humigi’t- kumulang 210 gramo ng hinihinalang shabu na nagkakahalaga ng  P1,428,000. — Joy Cantos","Nasa P4.8 milyong halaga ng shabu ang nasamsam ng mga awtoridad sa isinagawang magkahiwalay na operasyon sa Parañaque City at Malabon kung saan anim ang naaresto.Sa Parañaque nasa P3.4 milyong halaga ng shabu ang nasamsam sa tatlo katao kabilang ang dalawang nasa talaan ng high value individual (HVI) sa isinagawang buy-bust operation ng mga elemento ng Southern Police District (SPD) sa Parañaque City, Biyernes ng gabi.","July 31, 2022  12:00am",https://www.philstar.com/pilipino-star-ngayon/metro/2022/07/31/2199150/p48-milyong-shabu-nasamsam-6-arestado
"Health promotion sa Quezon City, isinusulong ni Vargas","Pinuri ni Quezon City Councilor Alfred Vargas ang mga programa ni QC Mayor Joy Belmonte at ng lokal na pamahalaan na isulong ang health promotion sa kabila ng mataas na kaso ng kanser, diabetes, high blood, at sakit sa bato sa lungsod. Buod dito, binigyang-pansin ni Vargas ang pinalawak na bike lane program ng lungsod na aniya ay hindi lamang solusyon sa krisis sa transportasyon kundi malaking tulong para mapalakas ang healthier lifestyle ng mga taga-QC na maaaring maging modelo at tularan din ng iba pang lokal na pamahalaan. Ayon kay Vargas, bagamat prayoridad pa rin ng lungsod ang pagkontrol sa tumataas na kaso ng COVID-19, hindi maaaring pabayaan ang mga “non-communicable diseases” na ikinamamatay ng mas maraming Pilipino tulad ng  kanser na malapit sa puso ng lokal na mambabatas. Si Vargas ang pangunahing may akda ng National Integrated Cancer Control Act sa Kongreso. Isinulong ng 3-term Congressman ng ikalimang distrito ng ­Quezon City ang batas bilang pag-alala sa kanyang ina na yumao sa kanser at para makatulong sa mga cancer patients at sa kanilang mga pamilya. “Maraming mga magagandang programang pangkalusugan ang lungsod sa pamumuno ng butihing ma­yora at dapat pang paigtingin ang mga ito sa pamamagitan ng institutionalization. Ang pagtatag ng isang Health Promotion Council (HPC) na pinamumunuan ng City Mayor ay isang mahalagang hakbang para maging mas sustainable ang marami ­nating pro-health and pro-people initiatives,” ayon kay Vargas. Sa ordinansa ni Vargas, ang HPC ang pangunahing magtatakda ng mga polisiyang patungkol sa healthy lifestyle, safety, at early detection ng mga sakit. Magsasagawa rin ng mga programa ang HPC para maging mas health literate ang mga residente ng lungsod at mabigyan ng insentibo ang healthy lifestyle choices. Sinabi ni Vargas, ang ordinansa ay sumusunod sa polisiya ng Universal Health Care Act na bigyang pansin ang mga sanhi ng sakit para mabawasan ang gastos ng pamahalaan at PhilHealth sa pagkakaospital at pagpapagamot.","Pinuri ni Quezon City Councilor Alfred Vargas ang mga programa ni QC Mayor Joy Belmonte at ng lokal na pamahalaan na isulong ang health promotion sa kabila ng mataas na kaso ng kanser, diabetes, high blood, at sakit sa bato sa lungsod.","July 31, 2022  12:00am",https://www.philstar.com/pilipino-star-ngayon/metro/2022/07/31/2199146/health-promotion-sa-quezon-city-isinusulong-ni-vargas
Ilang lugar sa Metro Manila binaha,"Ilang lugar sa National Capital Region  ang nakaranas ng pagbaha bunga ng malakas na pagbuhos ng ulan, kahapon dulot ng  epekto ng Southwest Moonsoon na pinalakas ng Tropical Depression ‘Ester’ na naapektuhan ang western sections ng Central at Southern Luzon kabilang ang Metro Manila. Batay sa MMDA Metrobase, dakong alas- 12:42 ng hapon ay umabot sa gutter deep ang baha sa EDSA Aurora tunnel ng northbound at southbound at EDSA Shaw Blvd. tunnel northbound at southbound; gayundin ang C5 Ortigas Service Road southbound. Alas -12:49 ng hapon nang umakyat din sa gutter deep ang baha sa EDSA Shaw Service Road northbvound; EDSA Madison northbound. Ala-1:18 ng hapon nang umabot naman  sa tuhod o knee deep ang C5 Eagle Street northbound Gutter deep ang C5 Eastwood northbound pasado alas-3. Bagamat may pagbaha, sinabi ng MMDA na  passable o maaring madaanan pa ng lahat ng uri ng sasakyan.","Ilang lugar sa National Capital Region  ang nakaranas ng pagbaha bunga ng malakas na pagbuhos ng ulan, kahapon dulot ng  epekto ng Southwest Moonsoon na pinalakas ng Tropical Depression ‘Ester’ na naapektuhan ang western sections ng Central at Southern Luzon kabilang ang Metro Manila.","July 31, 2022  12:00am",https://www.philstar.com/pilipino-star-ngayon/metro/2022/07/31/2199152/ilang-lugar-sa-metro-manila-binaha
"Ateneo shooter, inilipat na sa BJMP Custodial Facility","Nai-turn over na kahapon sa Bureau of Jail Management and Penology (BJMP) Custodial Facility sa Payatas ang Ateneo shooter na si Dr. Chao Tiao Yumol. Si Yumol ang suspek sa pagpatay sa dating mayor ng Lamitan City na si Rose Furigay, kanyang executive assistant na si Victor Ca­pistrano at sa rumespondeng guwardya ng  Ateneo de Manila University na si Jeneven Bandiala noong Linggo. Bago ang paglipat mula sa Quezon City Centralized Custodial Facility, dumaan muna si Yumol sa medical examination. Ayon sa PNP, nakatakda na rin sa susunod na linggo ang arraignment ni Yumol para sa mga kasong tatlong bilang ng murder, frustrated murder, carnapping, at malicious mischief na kinakaharap nito. Samantala, inilibing na rin ang ama ni Yumol na si Mang Rolando, 69, noong Biyernes ng hapon matapos itong pagbabarilin ng dalawang hindi pa nakikilalang salarin sa harapan ng kanilang tahanan sa Basilan. Inihatid ng mga kaibigan at kakilala sa kanyang huling hantungan ang mga labi ni Rolando sa bakanteng lote na pag-aari rin ng pamilya sa Lamitan City. Wala naman umanong kaanak ang nakapunta sa li­bing dahil na rin umano sa takot sa nangyaring pagpatay. Humihingi na rin ng tulong ang pamilya Yumol sa pulisya dahil sa takot na iisa-isahin na silang patayin ng mga salarin. Mariin na rin namang pinabulaanan ng pamilya Furigay na may kinalaman sila sa naturang krimen. Umapela rin ang pamilya sa pulisya na imbestigahan ang krimen at alamin kung sino ang may kagagawan ng pagpatay, gayundin ang motibo nito sa krimen.",Nai-turn over na kahapon sa Bureau of Jail Management and Penology (BJMP) Custodial Facility sa Payatas ang Ateneo shooter na si Dr. Chao Tiao Yumol.,"July 31, 2022  12:00am",https://www.philstar.com/pilipino-star-ngayon/metro/2022/07/31/2199153/ateneo-shooter-inilipat-na-sa-bjmp-custodial-facility
Publiko binalaan sa iligal refilling ng mga LPG,"Nagpalabas  ng ‘Notice and warning to the public’ na ang Shine Gaz LPG cylinders at Agila Gas Canisters ay lehitimong rehistrado trademark sa kinauukulang ahensya ng gobyerno. Ito ay kasunod sa kumakalat umano na mga pekeng LPG tank na nagla­lagay sa panganib sa publiko partikular ang sunog. Ang nabanggit na LPG at gas canisters ay mabibili lamang sa awtorisadong dealers at kailangang mag-refill sa awtorisadong refilling stations na inaprobahan ng Shine Gaz. Papatawan ng kaukulang parusa ang sinumang mag-manufacture, distributes, mag-refills o kaya magbenta ng Shine Gaz LPG cylinders at Agila Gas Canisters na walang written authority ay kakasuhan ng paglabag sa RA No. 11592 (LPG Industry Regulation Act ) at RA 8293 (Intellectual Property Code of the Phils.) Sakaling may impormasyon ang publiko kaugnay sa ilegal laban sa Shine Gaz LPG cylinders at Agila Gas Canisters ay makipag-ugnayan sa numero (02) 73424924.",Nagpalabas  ng ‘Notice and warning to the public’ na ang Shine Gaz LPG cylinders at Agila Gas Canisters ay lehitimong rehistrado trademark sa kinauukulang ahensya ng gobyerno.,"July 31, 2022  12:00am",https://www.philstar.com/pilipino-star-ngayon/metro/2022/07/31/2199139/publiko-binalaan-sa-iligal-refilling-ng-mga-lpg
"Rollback sa diesel, price hike sa gasolina asahan","May aasahan na namang panibagong rollback sa susunod na linggo sa diesel kasabay ng maliit na price hike naman sa gasolina. Ayon  sa oil industry source, batay sa oil tra­ding monitoring sa nakalipas na apat na araw (Hulyo 25-28) gamit ang Mean of Platts Singapore (MOPS), maa­ring tap­yasan ng P1.00 hanggang P1.20 ang presyon sa bawat litro ng diesel sa susunod na linggo. Samantala, posib­leng bahagya namang tumaas ang presyo ng gasolina  sa P0.50 hanggang P0.70  sa kada litro. Ang inaasahang pump price adjustments ay maaari pa ring magbago depende sa paggalaw sa kalakalan nitong Biyernes, ayon pa sa source. Ang lokal na ­industriya ng langis ay gumagamit ng MOPS, ang pang-araw-araw na average ng lahat ng mga transaksyon sa pangangalakal sa pagitan ng mga bumibili at nagbebenta ng mga produktong petrolyo bilang assesment at summarized ng Stan­dard at Poor’s Platts. Karaniwang nag-aanunsyo ng price adjustments ang mga kum­panya ng langis tuwing Lunes, na ipapatupad sa susunod na araw. —  Angie dela Cruz",May aasahan na namang panibagong rollback sa susunod na linggo sa diesel kasabay ng maliit na price hike naman sa gasolina.,"July 30, 2022  12:00am",https://www.philstar.com/pilipino-star-ngayon/metro/2022/07/30/2199014/rollback-sa-diesel-price-hike-sa-gasolina-asahan
Pateros LGU nagpataw ng dagdag na bayarin sa ibat-ibang transaksyon,"Nagpataw ng dagdag na bayarin ang munisipyo ng Pateros sa mga transaksyon sa pagkuha ng iba’t-ibang uri ng permit batay sa ipinasang ordinansa. Ito’y matapos amyendahan ang local revenue code sa pagdaragdag ng computer fees na  ipinasa ng Sangguniang Bayan ang Municipal Ordinance 2022-18. Sa ilalim ng ordinansa na inaprubahan ni Mayor Miguel Ponce III, ang computer fees na P250 ay kokolektahin sa may transaksyon sa business permit at lisensya sa unang taon; P350 sa ikalawang taon; P450 sa ikatlong taon; at P550 sa ika-apat at sa mga susunod pang taon. Sisingilin naman ng P100 computer fee  ang kukuha ng motor tricycle,  operator permits, public market registration, local civil registry, engineering module, at  building permits tulad ng electrical, plumbing, excavation, architectural, civil and structural sa unang taon. Sa ikalawang taon ay P125; sa ikatlong taon ay P150; sa ika-apat na taon ay P175; P200 sa ikalimang taon; at P225 sa ikalimang taon. Sa assessment ng real properties, ang computer fees ay mula P75 hanggang  P375 sa una at ikalawang taon, depende sa sukat,  lawak o bilang ng metro kwadrado; sa ikatlong taon ay P125 hanggang P450; sa ikaapat at ikalimang taon ay P150 hanggang P550; at P200 hanggang P650 sa ikaanim na taon. Ipinaliwanag ng ordinansa na sa ilalim ng Municipal Resolution 10-2019 na inaprubahan noong Marso 29, 2019, pinahintulutan ng Municipal Council si Ponce na pumasok sa isang public-private partnership para sa computerization ng Business Permit & Licensing Office, Assessor’s Office, Pateros Land Transportation Office, Accounting Office, Treasury Office, Human Resource Management Office, Budget Office, Engineering Office, Purchasing Office, Local Civil Registrar’s Office at General Services Office. Noong Setyembre 2019, naglabas si Ponce ng sertipikasyon na nagdedeklara sa OneDocument Corp. bilang principal proponent ng proyekto. Ito ang nagbigay sa Municipal Council ng matrix table sa computer fees ng mga transaksyon sa bawat departamento.",Nagpataw ng dagdag na bayarin ang munisipyo ng Pateros sa mga transaksyon sa pagkuha ng iba’t-ibang uri ng permit batay sa ipinasang ordinansa.,"July 31, 2022  12:00am",https://www.philstar.com/pilipino-star-ngayon/metro/2022/07/31/2199145/pateros-lgu-nagpataw-ng-dagdag-na-bayarin-sa-ibat-ibang-transaksyon
9.1 milyon nakapag-enrol na sa susunod na pasukan - DepEd,"Umabot na sa 9.1 milyong mag-aaral ang nagsipag-enrol  para sa school year 2022 hanggang  2023 . Ayon sa Department of Education (Deped) ang naturang bilang ang pinakahuling tala kaugnay ng nagpapatuloy na enrollment  para sa naturang  school year. Mula sa Region 4 A ang may pinakamara­ming mag-aaral ang nag-enroll na umabot sa 1.5 milyon, sinundan ito ng NCR na 1.3 milyon at Region III na mahigit sa 900,000 enrollees. Inanunsyo rin ng DepEd na magpapatuloy ang enrollment hanggang sa Agosto 22, 2022 sa pamamagitan ng tatlong kaparaanan,  ang  in-person, remote, at dropbox enrollment. Inaasahang may 28.6 milyong mag-aaral ang mag-eenrol ngayong taon.",Umabot na sa 9.1 milyong mag-aaral ang nagsipag-enrol  para sa school year 2022 hanggang  2023 .,"July 30, 2022  12:00am",https://www.philstar.com/pilipino-star-ngayon/metro/2022/07/30/2198963/91-milyon-nakapag-enrol-na-sa-susunod-na-pasukan-deped
"Tamang pagtatapon ng basura, apela ni Mayor Lacuna","Nanawagan si Manila Mayor Honey Lacuna sa mga residente ng Maynila na tulungan ang kanilang lokal na pamahalaan na malutas ang mga problema sa pagbaha sa lungsod sa pamamagitan lamang ng pagsasagawa ng tamang pagtatapon ng basura, lalo na ngayong tag-ulan. Aniya, ang department of public services (DPS) ay inatasan niyang magsagawa ng tuluy-tuloy na declogging at paglilinis ng lahat ng daluyan ng tubig upang maiwasan ang pagbaha. Iniutos niya rin ang patuloy na koordinasyon sa Metro Manila Development Authority (MMDA) kung saan nasasakupan ang flood control program ng lungsod. “Iniatas natin ang tuluy-tuloy na paglilinis ng mga estero para maiwasan ang pagbaha. Ganundin ang continuous coordination with the MMDA na paganahin ang mga pumping station ‘pag may malakas na ulan and flash flooding,” anang alkalde. Ang paglilinis sa mga pangunahing drainage at esteros ay ginagawa nang may pakikipag-ugnayan sa Department of Public Works and Highways (DPWH). Nakalinya na rin ang planong pag-upgrade sa mga kalsada na naiwang mababa sa pagpapataas naman ng mga national road.  “Yun naman pong mga kalye na luma at ina­dequate na ang size ng drainage at ‘yung iba pong kalye na naiwanan sa pagtaas ng mga national roads ay isinasama natin sa proposed upgrading, drainage improvement and concreting projects,” aniya pa.","Nanawagan si Manila Mayor Honey Lacuna sa mga residente ng Maynila na tulungan ang kanilang lokal na pamahalaan na malutas ang mga problema sa pagbaha sa lungsod sa pamamagitan lamang ng pagsasagawa ng tamang pagtatapon ng basura, lalo na ngayong tag-ulan.","July 30, 2022  12:00am",https://www.philstar.com/pilipino-star-ngayon/metro/2022/07/30/2198958/tamang-pagtatapon-ng-basura-apela-ni-mayor-lacuna
"P18 milyong puslit na sibuyas,nasabat ng BOC","Mula sa paglipat nito sa bagong pamunuan, nagsimula na ang Bureau of Customs (BOC) na magtrabaho kamaka­lawa, at nasamsam ang tinatayang aabot sa P18 milyong halaga ng mga smuggled na pula at puting sibuyas na naka-consign sa Primex Export and Import Producer, mula sa daungan ng Cagayan de Oro. Ang shipments ay dumating sa CDO Port at sumailalim sa eksaminasyon ng Mindanao International Container Terminal Services Inc. (MICTSI) yard, na sinaksihan ng mga Customs district collector, sub-port collector, ahente ng Bureau of Plant Industry (BPI), Enforcement and Security Service (ESS), Customs Intelligence and Investigation Service (CIIS), Philippine Drug Enforcement Agency (PDEA), Chamber of Customs Brokers, Inc. (CCBI), at MICTSI. Ang shipments ay natuklasang naglalaman ng mga pula at puting sibuyas, taliwas sa deklarasyon nito na soft tortilla wrap sa kanilang Inward Foreign Manifest. Ayon kay Customs Commissioner Yogi Filemon Ruiz, na ang top priority programs ay kinabibilangan ng pagsugpo sa smuggling, ang mabilis na implementasyon ng operasyon ay nakahadlang sa pagpasok ng mga puslit na agricultural goods sa bansa. “We have a legacy to continue here, one that was started by the previous administration. We know that we have been a target of agricultural smuggling for years, and I personally believe it is high-time we put more resources into these efforts,” aniya. Sinabi naman ni CIIS Director Jeoffrey Tacio na ang kanilang Field Station sa CDO ay nakatanggap ng “derogatory information” sa pamamagitan ng Field Information Report (FIRE) mula sa Intelligence Division hinggil sa isang shipment na posibleng misdeclared na agricultural products. Isang Warrant of Seizure and Detention (WSD) ang inirekomenda laban sa shipment, habang ang Primex Export and Import Producer ay mahaharap sa legal charges na may kaugnayan sa posibleng paglabag sa Section 1400  (misdeclaration of goods) at Section 117 (regulated importation) ng Republic Act 10863, o the Customs Modernization and Tariff Act (CMTA).","Mula sa paglipat nito sa bagong pamunuan, nagsimula na ang Bureau of Customs (BOC) na magtrabaho kamaka­lawa, at nasamsam ang tinatayang aabot sa P18 milyong halaga ng mga smuggled na pula at puting sibuyas na naka-consign sa Primex Export and Import Producer, mula sa daungan ng Cagayan de Oro.","July 30, 2022  12:00am",https://www.philstar.com/pilipino-star-ngayon/metro/2022/07/30/2198961/p18-milyong-puslit-na-sibuyasnasabat-ng-boc
QC LGU aayuda sa mga nilindol sa Abra at Vigan,"Inaprubahan ni ­Quezon City Mayor Joy ­Belmonte sa pamamagitan ng Quezon City ­Disaster Risk Reduction and Management Council  ang resolusyon na nagkakaloob ng  humanitarian assistance para sa lalawigan ng Abra at Vigan City, Ilocos Sur na sinalanta ng magnitude 7 na lindol. Sinasabing may mahigit 2,000 pamilya at 5,000 indibidwal ang apektado ng paglindol  sa Abra at 67 pamilya at  235 katao sa Vigan City. Nakapaloob sa humanitarian assistance ang pagbibigay ng camp ma­nagement supplies, mental health at psychosocial services, pagsasagawa ng rapid damage assessment and needs analysis (RDANA) sa naturang mga lugar. Ang Provincial Go­vernment ng Abra at City Government ng  Vigan ay kapwa bibigyan ng 250 Partition Tents, 500 Hygiene Kits, 500 First Aid Kits, 500 COVID Kits, food at kitchen supplies, isang team ng  social workers na mamamahagi ng  hot meals, isang team ng health wor­kers  para Mental Health and Psychosocial Services, at isang RDANA team mula sa QC DRRMC.  Una nang nagpulong ang QC DRRM Council para alamin ang pangangailangan ng mga apektadong lugar na ­ipagkakaloob ng QC LGU. “Taos-puso po ka­ming nakikiramay sa mga pamilyang lubhang naapektuhan ng lindol nitong nakaraang Miyerkules. Hangad po namin na magkaroon kayo ng katatagan ng loob sa kabila ng trahedya at krisis na inyong kinakaharap.Kami naman sa Pamahalaang Lungsod Quezon ay handang mag-abot ng tulong sa mga probinsya at lungsod na higit na nangangailangan,” pahayag ni QC Mayor Joy ­Belmonte.","Inaprubahan ni ­Quezon City Mayor Joy ­Belmonte sa pamamagitan ng Quezon City ­Disaster Risk Reduction and Management Council  ang resolusyon na nagkakaloob ng  humanitarian assistance para sa lalawigan ng Abra at Vigan City, Ilocos Sur na sinalanta ng magnitude 7 na lindol.","July 30, 2022  12:00am",https://www.philstar.com/pilipino-star-ngayon/metro/2022/07/30/2198964/qc-lgu-aayuda-sa-mga-nilindol-sa-abra-vigan
NBI pinahihinto ang operation vs POGO,"Pinatigil  na ni Justice Secretary Jesus Crispin Remulla ang National Bureau of Investigation (NBI) sa pagsasagawa ng mga operasyon laban sa Philippine ffshore gaming operators (POGOs) kasunod ng mga ulat na may ‘hulidap’ o pangingikil at iba pang iregularidad. “I told (NBI officer in charge) Director (Me­dardo) De Lemos to stop everybody from opera­ting on POGOs because we are getting a very bad reputation on the matter,”aniya. Hindi na aniya, dapat pang masundan pa ito kaya inutos niya na huwag nang pakialaman ang POGO. Ani Remulla, marami pang problema na nasasangkot ang POGO workers  kabilang ang kidnapping. “They kidnap each other, they sue each ­other at the DOJ, but they (agree to) settle later on. So we are just wasting our time. We just get involved in their intramurals… so we have to stop it. We would only act if there is really a police matter that is necessary for us to work on,” aniya. Patuloy pang inaalam ni Remulla ang mga isyu sa kabuuan at kung may sangkot na matataas na opisyal ng NBI sa mga alegasyon. “What I know is that many have been opera­ting against Pogos. It’s really alarming and it has to stop,” dagdag pa niya. Matatandaang ang dating kilalang Island Cove Resort sa Cavite na pag-aari ng pamilya Remulla ay nabili ng mga negosyanteng Chinese-Filipino at ngayo’y isa nang POGO complex para sa POGO workers.",Pinatigil  na ni Justice Secretary Jesus Crispin Remulla ang National Bureau of Investigation (NBI) sa pagsasagawa ng mga operasyon laban sa Philippine ffshore gaming operators (POGOs) kasunod ng mga ulat na may ‘hulidap’ o pangingikil at iba pang iregularidad.,"July 30, 2022  12:00am",https://www.philstar.com/pilipino-star-ngayon/metro/2022/07/30/2198960/nbi-pinahihinto-ang-operation-vs-pogo
"P2.5 milyon halaga ng ketamine, nasabat ng BOC","Nasabat ng Bureau of Customs (BOC) ang P2.5 milyong halaga ng ketamine na nakatago sa mga picture frame sa Port of Clark sa Pampanga.a Ayon sa BOC, naharang ang shipment na naglalaman ng nasabing iligal na droga na nagmula sa Madrid, Spain noong Hunyo 21, 2022 na nakadeklarang “Marco Dela Foto” o photo frames. Lumabas sa X-ray scan ang kahina-hinalang imahe kaya’t isinailalim sa physical examination. Natukoy ng port officials na ang dalawang malalaking picture frames sa loob ng cargo ang nakatagong 500 gramo ng white crystalline substance na nakasingit sa pagitan ng transparent polycarbonate plates. Sa field testing ng Customs Anti-Illegal Drug Task Force (CADTF) , natukoy ang presensya ng ketamine sa nasabing substance. Ang ketamine ay kabilang sa ikinukunsiderang dange­rous drug na ipinagbabawal sa bansa sa ilalim ng Republic Act  9165 (Comprehensive Dangerous Drugs Act of 2002). Kinumpirma naman ng Philippine Drug Enforcement Agency (PDEA) na ang samples na ipinadala ng CADTF ay ketamine.",Nasabat ng Bureau of Customs (BOC) ang P2.5 milyong halaga ng ketamine na nakatago sa mga picture frame sa Port of Clark sa Pampanga.a,"July 31, 2022  12:00am",https://www.philstar.com/pilipino-star-ngayon/metro/2022/07/31/2199142/p25-milyon-halaga-ng-ketamine-nasabat-ng-boc
Kampanya kontra dengue pinaigting pa ng Quezon City LGU,"Higit pang pinaigting ng lokal na pamahalaan ng Quezon City ang kampanya kontra dengue. Ito ay makaraang ilunsad sa buong lungsod ang “search and destroy” operations sa mga lugar na pinamumugaran ng mga lamok na nagtataglay ng sakit na dengue. Kaugnay nito, inatasan ni QC Mayor Joy  Belmonte ang Quezon City Health Department (QCHD) na makipag-ugnayan sa barangay officials at mga residente sa mga barangay na may matataas na kaso ng dengue na bigyang prayoridad ang paglilinis sa mga estero at iba pang lugar. “Our goal is to ensure that our citywide anti-mosquito protective measures are implemented and enforced, while also educating all residents to encou­rage personal protection,” pahayag ni Belmonte. Sa ilalim ng ‘search and destroy stra­tegy’, puntirya nitong malinis ang mga lugar na may mga stagnant na tubig gaya ng bote, lata, flower pots at iba pa. Hinikayat naman ni QCHD Chief Dr. Esperanza Arias ang mga residente na sundin ang mga protocols na Secure Self-Protection Measures gaya ng pagsusuot ng mga pantalon, at damit na may mahabang manggas, paggamit ng mosquito repellent; support fogging o spraying sa mga hotspot areas at kung may sintomas ay agad na magpakonsulta. Mas makabubuti aniya kung agad na magtungo sa health center o ospital kapag nakaranas ng lagnat ng dalawa hanggang pitong araw, sakit ng ulo, panghihina ng katawan, pananakit ng laman, pananakit ng mata, walang gana sa pagkain, pagsusuka, pagtatae, skin rashes at iba pa. Base sa talaan ng City Epidemio­logy and Disease Surveillance Unit (QCESU), nasa 1,098 na kaso na ng dengue ang naitala sa lungsod mula January 1 hanggang July 21, 2022. Mas mataas ito ng 573 na kaso o 109.14 percent na mas mataas kumpara sa parehong panahon noong nakaraang taon.",Higit pang pinaigting ng lokal na pamahalaan ng Quezon City ang kampanya kontra dengue.,"July 29, 2022  12:00am",https://www.philstar.com/pilipino-star-ngayon/metro/2022/07/29/2198763/kampanya-kontra-dengue-pinaigting-pa-ng-quezon-city-lgu
"2nd booster shot sa Makati, San Juan arangkada na","Pinasimulan na kahapon ng lokal na pamahalaan ng Makati City  at San Juan ang pagbibigay ng 2nd Covid-19 booster shot para sa mga indibidwal na may edad 18-49 na may commorbidities at 50-anyos pataas dahil sa nakikitang pagtaas ng mas nakahahawang Omicron variant. Ginawa ng Makati City ang anunsyo sa kanilang opisyal na Facebook page habang pinaalalahanan nito ang mga kukuha ng 2nd booster shot na tiyaking natanggap nila ang kanilang mga COVID-19 shot nang hindi bababa sa apat na buwan pagkatapos ng kanilang unang booster shot at dapat na nakatanggap ng iba pang mga pagbabakuna sa hindi bababa sa dalawang linggo bago matanggap ang kanilang pangalawang booster shot. Pinaalalahanan din nito ang mga nabakunahan na dalhin ang kanilang vaccination card, valid ID, at iba pang kinakailangang dokumento para sa pagbabakuna, lalo na para sa mga taong may comorbidities. Samantala, nagpapatuloy pa rin ang pagbibigay ng 2nd booster para sa A1 (Medical frontliners), A2 (Seniors) at A3 (Immunocompromised) categories . Pormal na rin sinimulan kahapon ng San Juan City ang pag-administer ng second booster sa COVID-19 para sa A3 population na nagkaka-edad ng 18-49 taong gulang at general population na edad 50-taong gulang pataas. Pinangunahan ni San Juan City Mayor Francis Zamora ang launching ng naturang vaccination drive na ginanap dakong alas-8:30 ng umaga sa ikatlong palapag ng VMall Greenhills, sa San Juan. Kaugnay nito, hinikayat ng alkalde ang mga residenteng kuwalipikado na para sa second booster dose na magpabakuna na. Pinapayuhan din ang mga ito na magdala ng balidong ID at ang kanilang primary at booster vaccination cards sa araw ng petsa ng kanilang pagpapabakuna. Ani Zamora, ang lokal na pamahalaan ay mag-a-administer ng Pfizer vaccine sa nasabing populasyon.",Pinasimulan na kahapon ng lokal na pamahalaan ng Makati City  at San Juan ang pagbibigay ng 2nd Covid-19 booster shot para sa mga indibidwal na may edad 18-49 na may commorbidities at 50-anyos pataas dahil sa nakikitang pagtaas ng mas nakahahawang Omicron variant.,"July 29, 2022  12:00am",https://www.philstar.com/pilipino-star-ngayon/metro/2022/07/29/2198756/2nd-booster-shot-sa-makati-san-juan-arangkada-na
"2 dinukot sa Maynila, hindi pa rin nakikita","Hindi pa rin nakikita ang isang babae at isa pang lalaki na dinukot ng mga hindi pa nakikilalang salarin dalawang linggo na ang nakalilipas sa San Andres, Maynila. Isa sa mga biktima ay nakilalang si Anamelyn Lunar, habang inaalam pa ang pagkakakilanlan ng kasama niyang lalaki. Sa ulat, noong Hulyo 4 dinukot ang dalawang biktima makaraang masangkot sa isang vehicular incident.  Sakay ang dalawang biktima ng nirentahan na SUV nang mabundol umano sila ng isang motorsiklo. Napunta sa Manila Traffic Bureau kung saan nagkaroon ng aregluhan nang bayaran umano ni Lunar ang rider ng motor. Sa isang kuha ng CCTV sa San Andres, nakita na naglalakad ang dalawang biktima nang huminto ang isang SUV at puwersahan silang ipasok sa sasakyan habang tinututukan ng baril. Ito na ang huling pagkakataon na nakita si Anamelyn Lunar, ang babaeng naglalakad na nakunan ng CCTV. Dumulog na ang pamilya ni Lunar sa Phi­lippine National Police at hanggang ngayon ay naghihintay pa ng development sa isinasagawang imbestigasyon. Sa kabila nito, umaasa ang pamilya ni Lunar na buhay pa siya at mareresolba ng pulisya ang naturang kaso.","Hindi pa rin nakikita ang isang babae at isa pang lalaki na dinukot ng mga hindi pa nakikilalang salarin dalawang linggo na ang nakalilipas sa San Andres, Maynila.","July 29, 2022  12:00am",https://www.philstar.com/pilipino-star-ngayon/metro/2022/07/29/2198746/2-dinukot-sa-maynila-hindi-pa-rin-nakikita
"Junkshop, bahay niragasa ng dump truck: 3 sugatan","Tatlo katao ang iniulat na nasugatan nang araruhin ng isang dump truck ang isang bahay at junk shop matapos na mawalan ng preno sa pababang bahagi ng Brgy. Batasan Hills, ­Quezon City, kahapon ng umaga. Nakilala ang mga sugatan na sina Carlo Reyes Tinio, driver ng dump truck at ang kanyang mga sakay na sina Agnes Salonga at isang nakilala lang sa pangalang Jenni.  Sila ay isinugod sa East Avenue Medical Center upang malunasan. Samantala, nawasak naman ang tahanan at junkshop na matatagpuan sa San Mateo Road, malapit sa Saret St., Brgy. Batasan Hills Quezon City, ngunit masuwerteng hindi naman nasaktan ang mga may-ari nito na sina Lorna Garino Mendoza, at Gloria Tapar. Batay sa ulat ng Traffic Sector 5 ng Quezon City District Traffic Enforcement Unit (DTEU), nabatid na dakong alas-6:30 ng umaga nang maganap ang aksidente sa nasabing barangay. Sa imbestigasyon nina PMSgt Gerald Gallardo at PSSg Alfredo Moises III ng Traffic Sector 5, nabatid na naganap ang aksidente habang binabaybay ng Hankuk Dump Truck (NGR-2830) na minamaneho ni Tinio ang kahabaan ng San Mateo Road galing ng IBP patu­ngong Marikina City. Pagsapit umano ng truck sa pabulusok na daan sa San Mateo Road malapit sa Saret St., ay bigla na lang nawalan ng kontrol ang driver sa truck kaya’t tuluy-tuloy itong bumangga sa bahay at junkshop na nagresulta ng pagkakasugat ng mga sakay nito.","Tatlo katao ang iniulat na nasugatan nang araruhin ng isang dump truck ang isang bahay at junk shop matapos na mawalan ng preno sa pababang bahagi ng Brgy. Batasan Hills, ­Quezon City, kahapon ng umaga.","July 29, 2022  12:00am",https://www.philstar.com/pilipino-star-ngayon/metro/2022/07/29/2198765/junkshop-bahay-niragasa-ng-dump-truck-3-sugatan
Clean-up drive ng Maynilad sa Muntinlupa: 320 sako ng basura nakolekta,"Umabot sa 320 sako ng basura o may katumbas na 2,585 kilo ng basura ang nakolekta ng  Maynilad Water Services, Inc. (Maynilad) sa serye ng isinagawang river clean-up drive sa Magdaong at Alabang- Bayanan river sa  Muntinlupa City. Layon ng kampanya na mapahusay pa ang kalidad ng tubig sa tributaries na nagdurugtong sa Laguna Lake. Ang tubig mula sa lawa ay nililinis ng kompanya para magamit na pang suplay sa kailangang tubig ng may 2 milyong katao sa southern part ng Metro Manila. Ang clean-up drive sa naturang mga ilog ay naisagawa ng Maynilad sa tulong ng Muntinlupa Lake Management Office na nagtanggal ng mga baradong waterways para maiwasan ang pagbaha sa lugar kapag umuulan. “These river clean-up drives are among the interventions we are taking to help reduce pollution load into Laguna Lake, which is being used as a source for drinking water and should therefore be protected. We call on other stakeholders to also partner with us in this environmental conservation initiative,” pahayag ni Maynilad President at CEO Ramoncito S. Fernandez.","Umabot sa 320 sako ng basura o may katumbas na 2,585 kilo ng basura ang nakolekta ng  Maynilad Water Services, Inc. (Maynilad) sa serye ng isinagawang river clean-up drive sa Magdaong at Alabang- Bayanan river sa  Muntinlupa City.","July 29, 2022  12:00am",https://www.philstar.com/pilipino-star-ngayon/metro/2022/07/29/2198734/clean-drive-ng-maynilad-sa-muntinlupa-320-sako-ng-basura-nakolekta
"Transport sector, balik na sa normal na operasyon - DOTr","Balik na sa normal ang operasyon ng lahat ng sektor ng transportasyon sa bansa. Ito ang tiniyak ng Department of Transportation (DOTr) matapos ang magnitude 7 na lindol sa Abra na naramdaman din sa Metro Manila. Ayon kay Transportation Secretary Jaime Bautista, kabilang sa marching order ni Pang. Ferdinand ‘Bongbong’ Marcos Jr. ang pagtiyak na maibabalik agad sa normal ang transportasyon matapos ang malakas na lindol. Paniniguro pa niya, nananatili namang bukas ang mga highways kaya’t ang mga provincial buses, partikular na ang mga patungo sa North Luzon kung saan maraming lugar ang naapektuhan ng lindol, ay nakapag-o-operate na rin ng normal sa ngayon. Lima ang kumpirmadong patay at mahigit na sa 100 katao ang nasugatan dahil sa malakas na pagyanig.",,"July 29, 2022  12:00am",https://www.philstar.com/pilipino-star-ngayon/metro/2022/07/29/2198737/transport-sector-balik-na-sa-normal-na-operasyon-dotr
"2 bangka nagbanggaan: 1 patay, 6 naospital","Patay ang isang 30-anyos na lalaki nang malunod matapos ang banggaan ng dalawang bangka habang nagaganap ang Taguig River Festival at kapistahan sa Tuktukan River sa  Brgy. Sta. Ana, sa lungsod ka­makalawa ng hapon. Sa pahayag ng Taguig City government kinumpirma na nasawi si Jester Romero, residente ng Bambang, na natagpuan sa ilalim ng tulay,  may layong 60 hanggang 80 metro mula sa lugar ng banggaan, alas-6:22 kahapon ng umaga. Batay sa ulat ng Taguig City Police-Substation 4, alas- 4:40 ng hapon ng Martes nang magbanggaan ang dalawang bangka, kung saan isa ang may 14 na pasahero habang ang nakabanggaan ay 12 ang sakay. Nang lumubog ang isang bangka ay nagsilipat ang mga sakay sa nakabanggaan dahilan upang mag-overload at tuluyan ding lumubog. Nagtulong-tulong naman sa search and  rescue ope­rations ang Taguig City Rescue, Lake and River Ma­nagement Office (LRMO), Philippine Coast Guard (PCG),  lokal na  pulisya at mga residente. Isinugod sa Rabi Hospital si Camille Esteban habang sina Vince Viar, Mark Grealt Pinera, JC Lubarbig, Glebin Hipolito, at  Renier Abaya, ay ginamot sa Taguig Pateros District Hospital. Ipagpapatuloy  ang imbestigasyon sa naganap na aksidente upang maiwasang maulit ang mga ganitong kapahamakan.",,"July 28, 2022  12:00am",https://www.philstar.com/pilipino-star-ngayon/metro/2022/07/28/2198500/2-bangka-nagbanggaan-1-patay-6-naospital
"7 nasawi, 1 hinahanap pa sa gumuhong tulay sa Dasmariñas","Magdamag ang naging retrieval operation ng Philippine Coast Guard upang matagpuaan ang isa pang binatilyong nawawala mula sa gumuhong tulay sa Dasmarinas City, Cavite noong Martes ng gabi.  Una nang nakakuha ng bangkay ng isang lalaki noong Miyerkules ng madaling araw. Habang alas-7 naman ng gabi Miyerkules naiahon ang anim pang bangkay na nasawi rin sa pagguho ng tulay.  Isa na lang ang hinahanap sa naturang gumuhong tulay sa Sitio Talisayan, Sampaloc IV. Pahirapan ang paghahanap dahil may kalaliman ang ilog at marami ring bakal at semento ang bumagsak kaya naman ang tantiya ng retrieval team, mahihirapan sila dahil posibleng nakadagan ang mga ito sa katawan ng biktima. Iniisa isa naman nang alisin ng backhoe ang mga bloke ng semento at malalaking bakal upang maclear ang area at matagpuaan ang katawan ng biktima.  Matagal na raw umanong ipinagbabawal na pumunta sa tulay ayon sa lokal na pamahalaan ng Dasmariñas ngunit dahil daw maganda ang lugar, nahihikayat ang mga kabataang mamalagi rito.  “Dahil nga ito ay iniinspect na at tuluyan na sanang aayusin so ang baranggay natin lagi silang pinapaalis. Nagkaroon din yung barangay ng parang notice na bawal na talagang mag-stay doon pero tinatanggal naman nila” ani Dasmarinas Cavite City Mayor Jenny Barzaga sa ulat ng Teleradyo, Huwebes. Ayon sa mga nakaligtas sa insidente, grupo ng kabataang edad 13 hanggang 17 ang nasa tulay bago ito gumuho.  Dalawa sa limang nakaligtas ang nasa ospital pa at patuloy na ginagamot.  — Philstar.com intern John Vincent Pagaduan","Magdamag ang naging retrieval operation ng Philippine Coast Guard upang matagpuaan ang isa pang binatilyong nawawala mula sa gumuhong tulay sa Dasmarinas City, Cavite noong Martes ng gabi.","July 28, 2022  10:04am",https://www.philstar.com/pilipino-star-ngayon/metro/2022/07/28/2198531/7-nasawi-1-hinahanap-pa-sa-gumuhong-tulay-sa-dasmarias
"Operasyon ng mga rail lines sa Metro Manila, pansamantalang itinigil dahil sa lindol","Pansamantalang nagtigil-operasyon ang mga tren ng Metro Rail Transit-Line 3 (MRT-3), Light Rail Transit Lines 1 (LRT-1) at 2 (LRT-2), at Philippine National Railways (PNR) kahapon, kasunod na rin ng magnitude 7 na lindol na yumanig sa Abra at naramdaman sa Metro Manila. Layunin nitong makapagsagawa ng ­inspeksiyon ang mga tauhan ng rail lines at matiyak na walang naidulot na pinsala ang lindol sa mga riles at kanilang mga tren para na rin sa kaligtasan ng mga pasahero at kanilang mga tauhan. “At 8:44 a.m. today, earthquake was felt along the MRT-3 mainline. All trains were advised to stop. Assessment of all facilities and systems are on-going,” paabiso ng Department of Transportation (DOTr), na nangangasiwa sa operasyon ng MRT-3. Sa paabiso naman ng PNR, sinabi nito na, “Due to recent earthquake, please be informed that PNR trips for Metro North and Metro South Commuter Service will be temporarily suspended until the tracks are certified available by our Engineering Department.” Kaagad rin namang ibinalik ng mga naturang rail lines sa normal ang operasyon ng kanilang mga tren matapos na matiyak na walang pinsalang naidulot sa kanilang mga riles ang lindol. Batay sa ulat ng Philippine Institute of Volcanology and Seismology (Phivolcs), ang lindol ay naganap dakong alas- 8:43 ng umaga kahapon. Ang epicenter ay naramdaman  sa Abra. Habang malakas din ang naitalang pagyanig sa Metro Manila.","Pansamantalang nagtigil-operasyon ang mga tren ng Metro Rail Transit-Line 3 (MRT-3), Light Rail Transit Lines 1 (LRT-1) at 2 (LRT-2), at Philippine National Railways (PNR) kahapon, kasunod na rin ng magnitude 7 na lindol na yumanig sa Abra at naramdaman sa Metro Manila.","July 28, 2022  12:00am",https://www.philstar.com/pilipino-star-ngayon/metro/2022/07/28/2198498/operasyon-ng-mga-rail-lines-sa-metro-manila-pansamantalang-itinigil-dahil-sa-lindol
"Dagdag benepisyo sa mga guro, plano ng DepEd","Plano ng Department of Education (DepEd) na bigyan na lamang ng karagdagang benepisyo ang mga  guro sa halip na taasan ang kanilang suweldo. Sa isang pulong balitaan kahapon, sinabi DepEd Spokesperson Michael Poa na ang naturang plano ay iprinisinta na nila kay Pang. Ferdinand Marcos Jr.. Inatasan naman na umano ng pangulo ang ahensiya na pag-aralan pa itong mabuti. Tumanggi pa si Poa na sabihin kung anong klaseng mga benepisyo ang mga ito ngunit sinabi na ito’y mga non-basic wage benefits. “We will be looking into non-basic wage benefits that we can give them para naman madagdagan ‘yong take-home nila,” aniya.  Ipinaliwanag pa ni Poa na pinili ng DepEd na magbigay ng mas maraming benepisyo sa halip na umento sa sahod upang maiwasang maging napakalaki ng sahod ng mga guro, na maaaring magresulta sa exodus ng mga teachers mula sa private schools.  Binanggit pa ni Poa na ang suweldo ng mga guro ay taun-taong tumataas simula pa noong taong 2019 sa ilalim ng Salary Standardization Act, at ang final tranche nito ay ipatutupad ngayong taon. Hindi pa naman aniya natatalakay ng DepEd ang mga panawagang i-upgrade ang salary grade ng entry-level teachers mula 11 hanggang 15.",Plano ng Department of Education (DepEd) na bigyan na lamang ng karagdagang benepisyo ang mga  guro sa halip na taasan ang kanilang suweldo.,"July 28, 2022  12:00am",https://www.philstar.com/pilipino-star-ngayon/metro/2022/07/28/2198497/dagdag-benepisyo-sa-mga-guro-plano-ng-deped
"1 nalunod, patay sa septic tank: 4 pa naisalba","Isa ang nasawi habang naisalba naman ang apat na manggagawa ng EC Soliman Septic Tank Disposal  na na-trap sa loob ng nililinis na poso negro sa Pasay City, Martes ng gabi. Miyerkules na dakong alas- 6:00 ng umaga nang maiahon ng mga tauhan ng Bureau of Fire Protection (BFP) ang nasa­wing si Jesus Sison  mula sa pagkakalubog sa septic tank sa Brgy. 76, Pasay City. Walang malay naman nang nailabas sa septic tank ang dalawa pang ka-trabaho na sina Gestoni Mercado at Virgilio Lobo na isinugod sa Philippine General Hospital (PGH) habang nasa ligtas nang kalagayan sina Orgel Cadag at Erwin Dizon, na una nang nahirapang huminga bunsod ng nakalalasong singaw sa loob ng poso negro. Sa ulat kay Southern Police District (SPD) Director P/Brig. General Jimili Macaraeg, papalabas na umano ng septic tank ang apat dakong alas-11:45 ng gabi nang may sumabog umanong bumubulang likido mula sa ilalim na naglabas ng nakakahilong amoy. Nahirapang ilabas ang apat, at bigong makuha si Sison ng EC Soliman lifeline team na lumubog na umano kaya rumesponde na ang mga tauhan ng Bureau of Fire Protection (BFP).","Isa ang nasawi habang naisalba naman ang apat na manggagawa ng EC Soliman Septic Tank Disposal  na na-trap sa loob ng nililinis na poso negro sa Pasay City, Martes ng gabi.","July 28, 2022  12:00am",https://www.philstar.com/pilipino-star-ngayon/metro/2022/07/28/2198495/1-nalunod-patay-sa-septic-tank-4-pa-naisalba
"Paggamit ng seal ng Supreme Court sa mga hindi opisyal na behikulo, ipinatigil","Ipinagbabawal na ng Supreme Court (SC) ang paggamit ng kanilang seal sa mga hindi opisyal na behikulo ng korte lalo na kung walang awtorisasyon. Ito ang nilalaman ng Re­solution A.M. 22-05-05-SC na may petsang Hulyo 5, 2022 na ipinagbabawal sa mga pribadong sasakyan at hindi mga opisyal na sasakyan ng korte na idisplay ang kanilang seal. Ikinakabit ang seal ng SC sa pamamagitan ng mga stickers, license plates, at mga kahalintulad, na maaaring magdulot ng kalituhan kung pag-aari ng isang opisyal ng SC o ‘service-vehicle’ ito ng korte. 
Sakop din nito ang mga “courtesy at security plates” ng mga dating opisyal na hindi na konektado ngayon sa SC.   Nagbabala ang SC   na maaari silang lumabag sa “indirect contempt of Court” at maaaring masampahan ng kasong kriminal o admi­nistratibo. Ipinag-utos din nito ang pagkansela sa mga dati nang naisyu na awtorisasyon na papalitan ngayon ng mga bagong awtorisasyon.  Sa pag-aaplay nito, kakailanganin ang license plates na maayos ang registration numbers, malinaw, at hindi na-tamper.",Ipinagbabawal na ng Supreme Court (SC) ang paggamit ng kanilang seal sa mga hindi opisyal na behikulo ng korte lalo na kung walang awtorisasyon.,"July 28, 2022  12:00am",https://www.philstar.com/pilipino-star-ngayon/metro/2022/07/28/2198494/paggamit-ng-seal-ng-supreme-court-sa-mga-hindi-opisyal-na-behikulo-ipinatigil
"DepEd: Ilang paaralan sa Abra, nakitaan ng bitak ","Ilang paaralan sa Abra ang nakitaan ng mga bitak matapos na yanigin ng magnitude 7 na lindol kahapon ng umaga. Sa isang pulong balitaan, tiniyak naman ni Department of Education (DepEd) spokesperson Atty. Michael Poa na pa­tuloy na minomonitor ng kanilang mga ­regional offices ang sitwasyon sa mga lugar na naapektuhan ng pagyanig. “We are monitoring the situation on the part of DepEd. Meron tayong initial reports ng cracks ng schools sa Abra, and pro­bably also in Vigan, but I cannot give you a statement unless may confirmation na from our field offices and regional offices,” ani Poa. Aniya pa, magbibigay na lang sila ng update kung bibisita si Vice President at Education Secretary Sara Duterte sa mga paaralang naapektuhan ng pagyanig. Samantala, tiniyak naman ni Office of the Vice President (OVP) spokesperson Atty. Reynold Munsayac na ang kanilang mga satellite offices ay nagkakaloob na ng medical at burial services sa mga naapektuhan ng lindol. Sinabi pa ni Munsayac na inaalam na nila kung ano ang mga maaaring dalhing tulong ng OVP para sa mga residenteng naapektuhan ng lindol.",Ilang paaralan sa Abra ang nakitaan ng mga bitak matapos na yanigin ng magnitude 7 na lindol kahapon ng umaga.,"July 28, 2022  12:00am",https://www.philstar.com/pilipino-star-ngayon/metro/2022/07/28/2198502/deped-ilang-paaralan-sa-abra-nakitaan-ng-bitak
"MRT3, LRT, PNR pansamantalang tigil-operasyon dahil sa magnitude 7.0 na lindol","Pansamantalang tigil-operasyon muna ang Metro Rail Transit-Line 3 (MRT-3), Light Rail Transit Lines (LRT) 1 at 2 , at Philippine National Railways (PNR) ngayong Miyerkules dahil sa naranasang magnitude 7.0 na lindol sa Abra at Metro Manila ngayong umaga. ""As of 8:55 AM, July 27, 2022 - A stop for safety has been put in place from Baclaran to Balintawak due to earthquake. Please allow additional travel time of about 15 minutes,"" saad ng Light Rail Manila Corporation kaugnay sa operasyon ng LRT1, Miyerkules. ""To ensure passenger safety, LRT-2 temporarily suspends operations after an earthquake this morning. Our Engineering, Maintainance, and Safety & Security Team are currently conducting inspection to assess the integrity of LRT-2 structures,"" pahayag naman ng Light Rail Transit Authority. ""At 8:44 a.m. today, earthquake was felt along the MRT-3 mainline. All trains were advised to stop. Assessment of all facilities and systems are on-going,"" anunsyo din ng Department of Transportation. ""Due to recent earthquake, please be informed that PNR trips for Metro North and Metro South Commuter Service will be temporarily suspended until the tracks are certified available by our Engineering Department,"" abiso naman ng PNR. Batay sa inilabas na ulat ng Philippine Institute of Volcanology and Seismology, tumama ang lindol 8:83 ng umaga na may lalim na 025 kilometers sa Abra. Naranasan naman ang Intensity IV sa Lungsod ng Quezon. Sa isang abiso, inanunsyo ng MRT-3 na nagbalik-operasyon na ang lahat ng kanilang tren. ""At 10:12 a.m., the MRT-3 resumed normal operations (both bounds) with 17 trains running,"" saad nila.  — Philstar.com intern Vivienne Audrey Angeles","Pansamantalang tigil-operasyon muna ang Metro Rail Transit-Line 3 (MRT-3), Light Rail Transit Lines (LRT) 1 at 2 , at Philippine National Railways (PNR) ngayong Miyerkules dahil sa naranasang magnitude 7.0 na lindol sa Abra at Metro Manila ngayong umaga.","July 27, 2022  12:14pm",https://www.philstar.com/pilipino-star-ngayon/metro/2022/07/27/2198335/mrt3-lrt-pnr-pansamantalang-tigil-operasyon-dahil-sa-magnitude-70-na-lindol
"Manila City Hall building, sinuri matapos ang lindol","Sinusuri ngayon ng mga inhinyero ng Pamahalaang Lungsod ng Maynila ang integridad at katatagan ng Manila City Hall building makaraang tumama ang magnitude 7 na lindol sa Northern Luzon kasama ang Metro Manila. Ayon sa Manila Disaster Risk Reduction and Ma­nagement Office (MDRRMO), nagsagawa naman umano ang mga tauhan ng city hall ng “duck, cover and hold” habang lumilindol at matapos nito ay agad na nag-evacuate sa gusali. “Sa ngayon, walang napaulat na pinsala sa ating siyudad dahil sa lindol at base sa assessment ng Rapid Damage Assessment and Needs Analysis (RDANA) Teams na kung saan kasama dito ang Department of Engineering and Public Works (DEPW), ligtas sa kahit na anong panganib ang Manila City Hall,” ayon sa MDRRMO. Nabatid na may 83 taon na ang gusali ng Manila City Hall na naitayo noong 1939. 
Agad na bumalik sa kani-kanilang trabaho ang mga kawani ng city hall makaraang matiyak na tapos na ang pagyanig. Kaugnay nito, ipinag-utos ni Manila City Mayor Honey Lacuna-Pangan sa Emergency Operations Center (EOC) na makipag-ugnayan sa mga lokal na pamahalaan ng Region 1 at Region 2 na nasalanta ng lindol. Ito ay upang mabatid kung anong uri ng tulong ang ipahahatid ng pamahalaan ng Maynila sa mga lokal na pamahalaan sa natu­rang mga rehiyon at sa mga mamamayan.",Sinusuri ngayon ng mga inhinyero ng Pamahalaang Lungsod ng Maynila ang integridad at katatagan ng Manila City Hall building makaraang tumama ang magnitude 7 na lindol sa Northern Luzon kasama ang Metro Manila.,"July 28, 2022  12:00am",https://www.philstar.com/pilipino-star-ngayon/metro/2022/07/28/2198499/manila-city-hall-building-sinuri-matapos-ang-lindol
"Ama nag-amok sa pagkamatay ng anak, nanaksak: 1 utas, 2 sugatan","Patay ang isang lola habang sugatan ang isang mag-ina nang pagsasaksakin sila ng kanilang padre de pamilya dulot ng hinagpis sa pagkamatay ng kaniyang anak na lalaki habang nakaburol ito sa Tondo, Maynila Martes ng hapon. Nakilala ang nasawi na si Emedina Nabua, 69, sari-sari store owner, habang sugatan at nakaratay sa Jose Reyes Medical Center ang mag-inang sina Jennifer Coquilla, at Ryza Conquilla, 3-taong gulang, pawang residente ng 2624 Dagupan Extension, Tondo, Manila dahil sa mga tama ng saksak sa katawan. Nadakip ng mga pulis ang suspek na si Aries Coquilla, mister at ama ng mga biktimang sina Jennifer at Ryza. Sa inisyal na ulat ng Manila Police District-Jose Abad Santos Police Station 7, natagpuang wala nang buhay ng pamilya Coquilla ang 16-anyos na anak ng mag-asawang Aries at Jennifer nitong Hulyo 20. Nakaburol ang binatilyo dakong alas-3:30 ng Martes ng hapon nang biglang kumuha ng itak si Aries at pinagsasaksak ang misis na si Jennifer saka isinunod ang bunso nilang si Ryza. Pinasok din niya sa binabantayang tindahan ang kapitbahay na si Nabua na kaniya ring pinagsasaksak. Nadakip si Aries ng mga rumespondeng pulis at agad na inamin ang nagawang krimen.  Sinabi niya na hindi niya matanggap ang pagkawala ng kaniyang panganay na anak kaya balak niya na paslangin ang buong pamilya saka isusunod niya ang kaniyang sarili. Nang mahimasmasan, laking pagsisisi ni Aries sa kaniyang nagawa saka hu­mingi ng tawad sa kaniyang mag-ina at sa kapitbahay na kaniyang napatay. Nahaharap ngayon si ­Aries sa kasong homicide at dalawang bilang ng frustrated parricide, maging alarms and scandal sa Manila City Pro­secutors Office.","Patay ang isang lola habang sugatan ang isang mag-ina nang pagsasaksakin sila ng kanilang padre de pamilya dulot ng hinagpis sa pagkamatay ng kaniyang anak na lalaki habang nakaburol ito sa Tondo, Maynila Martes ng hapon.","July 28, 2022  12:00am",https://www.philstar.com/pilipino-star-ngayon/metro/2022/07/28/2198496/ama-nag-amok-sa-pagkamatay-ng-anak-nanaksak-1-utas-2-sugatan
Bagong park sa Ilog Pasig binuksan ng MMDA,"Pinasinayaan na kahapon at ipinasa sa pamamahala sa lokal na pamahalaan ng Pasig ang isa sa 24 na parke na itinatayo ng Metropolitan Manila Development Authority (MMDA) sa iba’t ibang siyudad sa National Capital Region (NCR). Ang “Buting ­Linear Park” na matatagpuan sa Barangay San Joaquin, Pasig ay bahagi ng “Adopt-A-Park” project ng MMDA. Ang pinakaunang binuksan ay ang MMDA-Valenzuela City Friendship Park na nasa Barangay Bignay nitong nakaraang Pebrero. 
Matatagpuan ang Buti Park malapit sa San Joaquin Pasig River Ferry Station na may lawak na 800-metro, may bagong riverwall, at may play areas para sa mga bata gayundin ang mga ‘exercises equipment’ para naman sa nakatatanda. Ayon kay MMDA Officer-in-Charge Director Baltazar Melgar, tutukoy pa sila ng ibang mga lugar sa tulong ng mga lokal na pamahalaan ng mga parke na maaari nilang i-rehabilitate. “We will help the LGUs in identifying more places such as easements to be converted as open parks,” saad ni Melgar, habang umapela sa mga opisyal ng barangay na panatilihin ang kalinisan sa lugar. Sa kaniyang parte, nangako si Pasig City Representative Roman Romulo na tutulong sa maintenance ng parke bilang kaniyang commitment sa MMDA.",Pinasinayaan na kahapon at ipinasa sa pamamahala sa lokal na pamahalaan ng Pasig ang isa sa 24 na parke na itinatayo ng Metropolitan Manila Development Authority (MMDA) sa iba’t ibang siyudad sa National Capital Region (NCR).,"July 27, 2022  12:00am",https://www.philstar.com/pilipino-star-ngayon/metro/2022/07/27/2198246/bagong-park-sa-ilog-pasig-binuksan-ng-mmda
"1 patay, 2 sugatan sa pananaksak ng lalaki sa burol ng kanyang anak","Kalaboso ang bagsak ng isang padre de pamilya sa Barangay 163 Dagupan Extension, Tondo Maynila matapos mag-amok sa mismong burol ng kanyang 16-anyos na anak nitong Martes. Pinasok ng suspek ang kanilang bahay at pinagsasaksak ang isa pa niyang 3-anyos niyang anak at ang kanyang asawa. Matapos niyang atakihin ang mag-ina niya, sunod na pinasok ng suspek ang tindahan kung saan nagbabantay ang 69-anyos na lola. Sinaksak niya rin ang nabanggit at kalauna’y namatay. Agad na rumesponde ang Tondo Police sa nasabing insidente at naabutan ang suspek na may dalang jungle bolo na ginamit sa krimen. “Ang sabi niya barilin nalang daw siya kasi hindi raw siya papahuli ng buhay. So doon namin nalaman na prior pala non, sinaksak na pala niya yung tatlo biktima,” ani Police Maj. Johnnyboy Itcay, hepe ng Tondo community precinct 7 sa  ulat  ng Teleradyo, Miyerkules.  Lubos naman ang paghihinagpis ng pamilya ng suspek na hindi nila makapaniwala na magagawa niya mismo ito sa kanyang mag-ina at sa kapitbahay sa mismong burol ng kanyang anak. Galit naman ang namutawi sa kumpare ng suspek na anak ng namatay na lola dahil hindi niya raw maisip kung ano ang naging kasalanan nila. “Hindi ko rin lubos maisip na pati nanay ko dinamay niya sa problema niya, wala naman kaming alam na di pagkakaunawaan naming dalawa” ani Christopher Nabua, anak ng pinatay na lola. Ayon sa suspek labis lamang daw siyang nalulungkot sa pagpanaw ng kanyang panganay na anak. “Nagawa ko lang po talaga yung bagay na yun gawa nga po na hindi ko matanggap yung pagkawala ng panganay ko at nagsama-sama na siguro lahat ng pagod ko kaya nagawa ko sa mag ina ko yun, pati sa kapit bahay ko” sabi ng suspek.  Pursigido ang naman ang pamilya ng suspek na sampahan ito ng kaso. Ngayong araw nakatakdang isampa ang mga kasong homicide, two counts of frustrated parricide, at alarm and scandal laban sa suspek. Sa ngayon nasa ospital at stable naman na ang lagay ng mag-inang nasaksak ngunit humihingi ng tulong dahil kailangan pang maoperahan ang anak.   — Philstar.com intern John Vincent Pagaduan","Kalaboso ang bagsak ng isang padre de pamilya sa Barangay 163 Dagupan Extension, Tondo Maynila matapos mag-amok sa mismong burol ng kanyang 16-anyos na anak nitong Martes.","July 27, 2022  11:17am",https://www.philstar.com/pilipino-star-ngayon/metro/2022/07/27/2198327/1-patay-2-sugatan-sa-pananaksak-ng-lalaki-sa-burol-ng-kanyang-anak
"Sunog sumiklab sa Makati: Babae patay, 1 sugatan ","Hindi kinaya ng isang ginang nang makitang natutupok ang kanyang bahay matapos siyang atakihin sa puso habang isa pang residente ang malubhang sugatan nang sumiklab ang sunog kasunod ng isang malakas na pagsabog sa kanilang lugar sa Makati City kahapon ng madaling araw. Kinilala lang sa pangalang “Susan” ang nasawing ginang habang isa pang babaeng residente na malubhang nasugatan ang nailalapatan ng lunas sa opsital matapos magtamo ng matinding paso sa kamay dahil sa isang pagsabog. Sa inisyal na datos, dakong alas-3:28 nang sumiklab ang apoy sa isang residential area sa M. Guiho Extension sa Brgy. Cembo sa tapat ng isang ferry station sa Makati City. Ayon sa opisyal ng barangay, mahimbing na natutulog ang mga residente nang isang malakas na pagsabog ang naganap at sinundan na ng sunog sa isang bahay.  
Alas-3:36 nang ilagay ang sunog sa ikalawang alarma at alas-4:24 na ng madaling araw nang ganap na ideklarang “fire out” ng Bureau of Fire Protection. Patuloy na nagsasagawa ng imbestigasyon ang BFP sa sanhi ng pagsabog at sunog na tumupok sa tatlong bahay sa lugar.",Hindi kinaya ng isang ginang nang makitang natutupok ang kanyang bahay matapos siyang atakihin sa puso habang isa pang residente ang malubhang sugatan nang sumiklab ang sunog kasunod ng isang malakas na pagsabog sa kanilang lugar sa Makati City kahapon ng madaling araw.,"July 27, 2022  12:00am",https://www.philstar.com/pilipino-star-ngayon/metro/2022/07/27/2198249/sunog-sumiklab-sa-makati-babae-patay-1-sugatan
Ateneo shooter sinampahan ng patung-patong na kaso,"Sinampahan na ng patung-patong na kaso ng Quezon City Police District (QCPD) sa pisklaya ang isang doktor na siyang namaril sa loob ng Ateneo de Manila University sa ­Quezon City noong Linggo, na ikinasawi ng tatlong katao, kabilang ang dating alkalde ng Lamitan City sa Basilan. Ang suspek na si Dr. Chao-Tiao Yumol, 38,  kasalukuyang nakapiit sa Camp Ka­ringal ay sinampahan nitong Lunes ng gabi sa ­Quezon City Prosecutor’s Office ng tatlong bilang ng kasong murder at frustrated murder na may kaugnayan sa Section 29 ng Republic Act 10591 o mas kilala sa tawag na The Comprehensive Firearms and Ammunition Regulation Act (Use of loose firearm in the commission of a Crime), paglabag sa R.A. 10883 (New Anti-Carnapping Act of 2016), at malicious mischief na nagkakahalaga ng P80,000. Kinumpirma naman kahapon ni QCPD director, P/Brig Gen. Remus Medina na pagma-may-ari ng isang aktibong opisyal ng militar ang nakumpiskang baril na ginamit ni Yumol sa pamamaril at pagpatay kay dating Lamitan City Mayor Rose Furigay na dadalo ng graduation exercise ng anak na si Hannah Rose, 25, sa ­Ateneo Law School nitong Linggo.  Namatay rin sa pag-atake ang executive assistant ni Furigay na si Victor George Capistrano at ang rumespondeng guwardiya ng Ateneo na si Jeneven Bandiala, habang nasugatan si Hanna Rose. Ayon kay Medina, ang ginamit na .45 pistol na baril ni Yumol ay pag-aari ng isang 1st Lt. ­Jeremie Aquino na umano’y executive officer ng 12th Mechanized Company 1st Mechanized Battalion ng Armed Forces of the Philippines (AFP), na naka-base sa Sultan Kudarat. Sinabi na umano ni Aquino na nawala ang kanyang baril noon pang Nobyembre 2019. Gayunman, sinabi ni Medina na iniimbitahan nila si Aquino upang magbigay-linaw sa pagkawala ng kanyang baril. “On record ito ay nakapangalan kay 1st Lt. Jeremie Aquino executive officer ng 12 mechanized company 1st mechanized battalion based in Sultan Kudarat,” ani Medina. “According to him nawala po ang baril niya sometime in November 2019 pa so we are inviting him to shed light dito sa pagkawala ng baril niya.” Una nang inamin ni Yumol na nabili niya ang naturang baril sa black market. Samantala, nanganga­lap na ang Ateneo ng pondo upang maitulong sa pamilya ng napatay na si Bandiala. Nagkaloob na rin ng financial assistance ang Ateneo para sa pamilya ng naturang nasawing guwardiya. Related video:",,"July 27, 2022  12:00am",https://www.philstar.com/pilipino-star-ngayon/metro/2022/07/27/2198256/ateneo-shooter-sinampahan-ng-patung-patong-na-kaso
"14-anyos utas, 2 pa sugatan sa pamamaril sa Tondo","Patay ang isang 14-anyos na binatilyo habang sugatan ang dalawa niyang kasamahang menor-de-edad nang biglang umatake at namaril ang dalawang lalaki sa kanilang tambayan sa Tondo, Maynila nitong Martes ng madaling araw. Nakilala ang nasawi na si Jerick Macapaz, nakatira sa Gate 5 Barangay 20 Parola Compound, Tondo; habang sugatan nang tamaan ng bala sa binti ang dalawa pang kabataan na itinago sa mga alyas na “Jeff”, 17 at “Carl”, 16. Nadakip naman ng pulisya ang suspek na si Joselito Aruta, 40-anyos habang pinaghahanap pa ang kaniyag kasama na si alyas “Toto”. Sila ay nakatakdang sampahan ng mga kasong murder at double frustrated murder sa Manila City Prosecutor’s Office 
Sa inisyal na ulat ng Manila Police District (MPD), dakong alas-12:50 ng madaling araw nang maganap ang insidente sa may Delbos Street sa Gate 14 ng Parola Compound. Ayon sa tatlong babae na kasama ng mga biktima, nakatambay sila sa lugar nang bigla silang atakihin ng mga suspek na armado ng baril.  Bigla na lamang silang pinaputukan saka mabilis na tumakas. Dito napuruhan ng bala sa katawan si Macapaz na isinugod sa Gat. Andres Bonifacio Memorial Medical Center ngunit idineklarang patay.  Nilalapatan na rin ng lunas sa natu­rang ospital ang dalawang nasugatan. Naaresto ng mga tauhan ng MPD sa ikinasang manhunt operation si Aruta habang pinaghahanap pa si alyas Toto. Inaalam pa naman ang motibo sa naturang pamamaril.","Patay ang isang 14-anyos na binatilyo habang sugatan ang dalawa niyang kasamahang menor-de-edad nang biglang umatake at namaril ang dalawang lalaki sa kanilang tambayan sa Tondo, Maynila nitong Martes ng madaling araw.","July 27, 2022  12:00am",https://www.philstar.com/pilipino-star-ngayon/metro/2022/07/27/2198251/14-anyos-utas-2-pa-sugatan-sa-pamamaril-sa-tondo
May 8 warrant of arrest Doktor na namaril sa Ateneo graduation ‘pugante’,"Isang fugitive o pugante ang doktor na bumaril at nakapatay kay dating Lamitan City Mayor Rose Furigay at dalawang iba pa, sa shoo­ting incident na naganap sa campus ng Ateneo de Manila University sa Quezon City noong Linggo ng hapon. Ayon kay Atty. Quirino Esguerra, abogado at tagapagsalita ng pamilya Furigay, ang suspek na si Dr. Chao Tiao Yumol, 38, ay nagtatago sa mga alagad ng batas noon pang Enero ng nakaraang taon matapos na mag-jump bail sa kinakaharap na cyberlibel cases. “Itong akusado, itong gunman na ito ay a fugitive or in hiding since January 2021. Nag-jump po ito ng bail,” anang abogado. Aniya pa, “Kami po ay nagtataka bakit hindi ito nahuli. Meron po siyang 8 warrants of arrest — 7 sa cyberlibel cases, 1 case dun sa indirect contempt.” Nabatid na si Yumol ay sinampahan ng ilang cyberlibel complaints matapos na akusahan ang pamilya Furigay sa isang video sa Facebook na sangkot sa illegal drug trade sa Lamitan. Isinagawa aniya ni Yumol ang akusasyon laban sa pamilya matapos na ipag-utos ng lokal na pamahalaan ang pagpapasara sa kanyang infirmary clinic, na nasa tapat lamang ng city hall, dahil sa kawalan ng permit to operate mula sa Bangsamoro Autonomous Region in Muslim Mindanao (BARMM). Inatasan pa umano ng city council at ni Furigay, na noon ay alkalde pa, si Yumol na magpaliwanag hinggil sa nagawang paglabag ngunit sa halip na gawin ito ay nagpaskil na lamang ng malisyosong FB post. Ayon pa sa abogado, si Yumol ay sinampahan din ng indirect contempt dahil sa paglalabas ng malisyosong posts laban sa abogado ng Regional Trial Court Branch 12 sa Zamboanga City. Ipinag-utos pa umano ng hukom na makulong si Yumol ng dalawang buwan at magmulta ng P30,000 dahil dito. Samantala, binigyang-diin din naman ni Esguerra na walang katotohanan at walang basehan ang mga akusasyon ng suspek laban sa pamilya Furigay. “Wala po siyang nailalabas na mga ebidensiya sa mga paratang niya kay (incumbent Lamitan) mayor Roderick Furigay, pati kay (former Lamitan) mayor Rose Furigay. ‘Yan po ay puro kathang isip niya,” anang abogado. Matatandaang dakong alas-2:55 ng hapon ng Linggo nang magtungo si Yumol sa campus ng Ateneo de Manila University sa Katipunan ­Avenue, Brgy. Loyola Heights at isinagawa ang pagpatay kay Furigay, na nagtamo ng tama ng bala sa ulo at dibdib. Itinaon ni Yumol ang pagpatay kay Furigay sa pagtungo nito sa natu­rang unibersidad kung saan idaraos ang pagtatapos sana ng kanyang anak na si Hannah Rose, 25, sa Law School na sugatan din sa insidente. Nadamay naman at namatay rin ang Executive Assistant ni Furigay na si Victor Capistrano at ang rumes­pondeng guwardiya ng Ateneo na si Jeneven Bandiala. Related video:","Isang fugitive o pugante ang doktor na bumaril at nakapatay kay dating Lamitan City Mayor Rose Furigay at dalawang iba pa, sa shoo­ting incident na naganap sa campus ng Ateneo de Manila University sa Quezon City noong Linggo ng hapon.","July 26, 2022  12:00am",https://www.philstar.com/pilipino-star-ngayon/metro/2022/07/26/2197994/may-8-warrant-arrest-doktor-na-namaril-sa-ateneo-graduation-pugante
"4 Chinese, kalaboso sa kidnap","Apat na Chinese ang nadakip ng mga tauhan ng Parañaque City police kaugnay sa pagkakasangkot sa insidente ng kidnapping sa Brgy. Tambo, kamakalawa.  Kinilala ang mga naaresto na sina Hu, Tang, 35; Jiang Zhengxing, 29; Liu Lu, 30; at Gud Hui, 36. Dakong alas-11:45 ng gabi ng Hulyo 24 nang matiyempuhan ang mga suspek sa Macapagal Avenue corner Bradco Ave., sa Brgy Tambo. Batay sa ulat, ang mga tauhan ng Brgy Tambo Sub Station 2 ang mga suspek ay sangkot sa pagdukot sa encoder na kinilalang si Zhijie Huang, 32. Ito’y matapos umanong masaksihan ng mga sekyu sa lugar ang insidente na kaagad humingi ng police assistance sa mga nagpapatrulyang tauhan ng Sub-Station 2. Hinarang at sinita ng mga pulis at mga sekyu ang metallic gray Peugot sedan at naisalba ang biktima kasabay ng pagkumpiska sa iba’t ibang baril na dala ng mga suspek. Nasamsam din sa mga nadakip ang ilang drug paraphernalias, isang medium size plastic sachet na may lamang shabu, isang 9mm Taurus pistol na may magazine na kargado ng bala, isa pang 9 mm na baril at isang mahabang airsoft gun. Inihahanda na ang ihahaing reklamo sa Parañaque Pro­secutor’s Office na Kidnapping, paglabag sa Comprehensive Dangerous Drugs Act of 2002 (RA 9165), at Illegal Possession of Firearms and Ammunitions (RA 10591) laban sa mga naaresto.","Apat na Chinese ang nadakip ng mga tauhan ng Parañaque City police kaugnay sa pagkakasangkot sa insidente ng kidnapping sa Brgy. Tambo, kamakalawa.","July 26, 2022  12:00am",https://www.philstar.com/pilipino-star-ngayon/metro/2022/07/26/2197990/4-chinese-kalaboso-sa-kidnap
Taguig binigyan ng lisensya ng DOH sa 2 primary care facilities,"Natanggap kahapon ng Lungsod Taguig, sa pamamagitan ng City Health Office, ang mga lisensya para sa Calzada Health Center at Hagonoy Health Center bilang Primary Care Facilities (PCF) ng Department of Health (DOH). Kauna-unahan sa Metro Manila ang pagbibigay ng License to Operate sa 2 health centers bilang PCFs. Ang mga lisensiya ay may bisa hanggang 31 Disyembre 2024. Layunin ng PCFs na magbigay ng pangunahin at patuloy na aruga at pangangalaga sa mga pasyente gamit ang komprehensibo at coordinated na serbisyong medikal. Ang paggawad ng lisensya sa PFCs ay kailangan upang matugunan at maisakatuparan ang layunin ng Univercal Health Care (UHC) Act. Tinitiyak ng lisensiya na ang PCF ay madaling mapuntahan, abot-kaya ang halaga, ligtas sa bawat mamamayan, at nagtataglay ng pinakamataas na kalidad sa pagbibigay ng pangangalaga at benepisyong kalusuguan sa mga tao. Iniaatas ng Universal Health Care Law na ang lahat ng Filipino ay agad na maging miyembro ng Philippine Health Insurance Corporation (PhilHealth). Sa ilalim ng batas na ito, may karapatan ang bawat mamamayan na tumanggap ng mga benepisyong pangkalusugan. Layunin din nito na pag-isahin ang provincial health systems at nakagawa ng multi-sectoral policy action. Sa unang araw ng kanyang muling panunungkulan bilang punong lungsod, ipinaalala ni Mayor Lani Cayetano na isa sa mga layunin ng kanyang administrasyon ang ipagpatuloy ang pagpapalawak ng pagbibigay ng serbisyong pangkalusugan sa lungsod. “Naniniwala kami na upang maging angkop ang lokal na pamahalaan sa mabilis na pagbago ng ating komunidad, kailangan nating masiguro ang magandang kalusugan ng ating mamamayan at kanilang kapaligiran. Ang kalusugan ay maha­laga upang gumana ng maayos at normal ang ating lipunan, kaya naman kailangan nating ipagpatuloy ang pagbalangkas ng mga epektibong programa para sa ating mga kababayan sa lungsod ng Taguig,” wika ni Mayor Lani.","Natanggap kahapon ng Lungsod Taguig, sa pamamagitan ng City Health Office, ang mga lisensya para sa Calzada Health Center at Hagonoy Health Center bilang Primary Care Facilities (PCF) ng Department of Health (DOH).","July 26, 2022  12:00am",https://www.philstar.com/pilipino-star-ngayon/metro/2022/07/26/2197989/taguig-binigyan-ng-lisensya-ng-doh-sa-2-primary-care-facilities
"Mga raliyista sa SONA, itinaboy ng ulan","Kusang nag-disperse ang mga raliyista sa idinaos na kauna-unahang State of the Nation Address (SONA) ni Pangulong Ferdinand ‘Bongbong’ Marcos Jr. kahapon bunsod na rin nang naganap na malakas na pag-ulan sa Quezon City. Maaga pa lamang ay nagsimula nang magtipun-tipon ang mga raliyista sa Commonwealth Avenue upang magsagawa ng demonstrasyon. Bitbit ng mga raliyista, na pinangungunahan ng Bagong Alyansang Makabayan (Bayan), ang isang effigy ng pangulo. Pinagpapalo at pinag-aapakan na lamang ng mga raliyista ang naturang effigy sa kasagsagan ng malakas na pag-ulan sa lugar matapos na mabasa at hindi nila masilaban. Anang Bayan, ang natu­rang effigy, na may taas na 12 talampakan at may titulong “Mad in Malacañang,” ay parody ng pelikulang “Maid in Malacañang.” Sa pagtaya ng Quezon City Police District (QCPD), aabot sa may 4,000 ang mga raliyistang nakiisa sa natu­rang anti-Marcos protests. Nabatid na ang ibinigay naman na permit sa mga pro-Marcos demonstrators ay mula alas-2:00 ng hapon hanggang alas-6:00 ng gabi. -  Angie dela Cruz",Kusang nag-disperse ang mga raliyista sa idinaos na kauna-unahang State of the Nation Address (SONA) ni Pangulong Ferdinand ‘Bongbong’ Marcos Jr. kahapon bunsod na rin nang naganap na malakas na pag-ulan sa Quezon City.,"July 26, 2022  12:00am",https://www.philstar.com/pilipino-star-ngayon/metro/2022/07/26/2197991/mga-raliyista-sa-sona-itinaboy-ng-ulan
Navotas LGU namahagi ng tablets sa mga estudyante,"Bilang paghahanda sa nalalapit na face-to-face classes ng mga estudyante sa Agosto, namahagi ang Navotas local government ng mga tablets sa 312 na Special Education learners sa iba’t ibang pampublikong paaralan sa lungsod. Ayon kay Mayor John Rey Tiangco, bahagi ito ng mga programa ng lokal na pamahalaan upang suportahan ang sistema ng edukasyon sa lungsod at bilang tulong sa kahandaan ng mga mag-aaral sa susunod na pasukan. Nagpamahagi rin ng 500 na tablets sa mga estudyante mula Grades 1 to 12 sa ilalim ng pondo ng Navotas City Council for the Protection of Children. Hinimok ni Tiangco ang mga estudyante na patuloy na magsikap sa kanilang pag-aaral upang maabot ang kanilang mga pangarap. Siniguro rin ng alkalde ang patuloy na pagsulong sa mga proyektong magpapataas pa sa kalidad ng edukasyon sa Navotas. Dagdag ni Tiangco, gagawin at ibibigay ng city government ang lahat ng pangangailangan ng mga estudyante upang matupad ang kanilang pangarap at magkaroon ng magandang kinabukasan.","Bilang paghahanda sa nalalapit na face-to-face classes ng mga estudyante sa Agosto, namahagi ang Navotas local government ng mga tablets sa 312 na Special Education learners sa iba’t ibang pampublikong paaralan sa lungsod.","July 27, 2022  12:00am",https://www.philstar.com/pilipino-star-ngayon/metro/2022/07/27/2198239/navotas-lgu-namahagi-ng-tablets-sa-mga-estudyante
"P23 milyong jackpot ng lotto 6/42, paghahatian ng 2 lucky winners","Inianunsiyo ng Phi­lippine Charity Sweepstakes Office (PCSO) na dalawang mapalad na mananaya ang nanalo at maghahati sa mahigit P23 milyong jackpot prize ng Lotto 6/42 na binola nitong Sabado ng gabi. Sa paabiso ng PCSO kahapon, nabatid na dalawang lucky winners ang matagumpay na nakahula sa six-digit winning combination ng Lotto 6/42 na 17-11-23-21-05-25 kaya’t napanalunan nila ang jackpot prize na P23,061,318. Anang PCSO, ang mga lucky tickets ay nabili ng mga masuwerteng mananaya sa Marikina City at Antipolo City sa Rizal. Pinayuhan ng PCSO ang mga lucky winners na upang makuha ang kanilang premyo ay  magtungo lamang sa PCSO main office sa Mandaluyong City. Kailangan din anilang iprisinta ng mga ito ang kanilang lucky tickets at dalawang balidong identification cards para sa kanilang pagkaka­kilanlan. Samantala, mayroon din namang 111 bettors ang nakapag-uwi ng tig-P24,000.00 na second prize para sa tig-limang tamang numero; 3,778 ang nakapag-uwi ng tig-P800.00 na third prize para sa tig-apat na tamang numero at 43,040 ang nakapagpalit-taya o nanalo ng P20.00 na fourth prize para sa tig-tatlong tamang numero. Ang Lotto 6/42 ay binobola tuwing Martes, Huwebes, at Sabado.",Inianunsiyo ng Phi­lippine Charity Sweepstakes Office (PCSO) na dalawang mapalad na mananaya ang nanalo at maghahati sa mahigit P23 milyong jackpot prize ng Lotto 6/42 na binola nitong Sabado ng gabi.,"July 25, 2022  12:00am",https://www.philstar.com/pilipino-star-ngayon/metro/2022/07/25/2197748/p23-milyong-jackpot-ng-lotto-642-paghahatian-ng-2-lucky-winners
Lalaki pinatay ng kapitbahay dahil sa ingay,"Patay ang isang lalaki makaraang pagsasaksakin ng kaniyang kapitbahay na naingayan sa kaniya nitong Linggo ng gabi sa Port Area, Maynila. Hindi na umabot ng buhay sa Gat Andres Bonifacio Hospital ang biktimang si Cesar Tiodanco, 55, residente ng  Baseco Compound, Port Area, habang arestado naman ang suspek na si Joel Alejandro, 44, pintor, at kapitbahay ng biktima. Batay sa ulat ng Baseco Police Station 13 ng Manila Police District (MPD), dakong alas-10:30 ng gabi nang maganap ang krimen sa loob mismo ng tahanan ng biktima. Sa salaysay sa pulisya ni Lina Tiodanco, 59, kapatid ng biktima, bigla na lang umanong pumasok sa kanilang bahay ang suspek at inireklamo ang ingay na nagmumula sa kanilang bahay. Galit na sinagot din siya ni Tiodanco hanggang ang pagtatalo ay mauwi sa suntukan. Sa gitna nito, may bitbit palang patalim ang suspek na kaniyang binunot at itinarak sa kanang bahagi ng dibdib ng biktima. Tinangka pang tumakas ng suspek ngunit naaresto siya ng mga tauhan ng Seawall Police Community Precinct (PCP) na nagkataong nagsasagawa ng pagpapatrulya sa naturang lugar. Nakaditine ngayon ang suspek na nakatakdang sampahan ng kasong murder sa Manila City Prosecutors Office.","Patay ang isang lalaki makaraang pagsasaksakin ng kaniyang kapitbahay na naingayan sa kaniya nitong Linggo ng gabi sa Port Area, Maynila.","July 26, 2022  12:00am",https://www.philstar.com/pilipino-star-ngayon/metro/2022/07/26/2197993/lalaki-pinatay-ng-kapitbahay-dahil-sa-ingay
Enforcer nakaladkad ng trike na sinita,"Sa kulungan ang bagsak ng isang pasaway na tricycle driver makaraang masugatan ang isang traffic enforcer na nakaladkad ng kaniyang sasakyan nang magtangkang tumakas matapos na masita dahil sa illegal parking sa Sta. Cruz, Maynila. Nasampahan na ng kasong “Reckless Imprudence Resulting in Physical Injuries” sa Manila Regional Trial Court ang suspek na nakilala si Jomar ­Flordeliza, nasa hustong gulang habang na-impound ang kaniyang minamanehong tricycle nang hindi siya makapagpakita ng lisensya at dokumneto. Sa ulat ng Manila Police District-Special Mayor’s Reaction Team (SMaRT), sinita nitong nakaraang Huwebes dakong alas-9 ng umaga ang suspek ni Andrei Lelis, miyembro ng Manila Traffic and Parking Bureau dahil sa illegal parking sa may bangket sa Abad Santos at Hermosa Street sa Barangay 374. Nang hindi makapagkakita ng lisensya, bigla umanong pinaandar at pinaharurot ng tsuper ang tricycle ngunit sumabit ang suot na kapote ng enforcer dahilan para makaladkad siya at magtamo ng pinsala sa katawan. Agad ring nahuli ang suspek habang dinala sa Jose Reyes Memorial Medical Center si Lelis na nilapatan ng paunang lunas at masuwerteng hindi na kinailangang maratay. Dagdag na kasong “resistance and disobedience to person in authority” ang inihain laban kay Flordeliza.","Sa kulungan ang bagsak ng isang pasaway na tricycle driver makaraang masugatan ang isang traffic enforcer na nakaladkad ng kaniyang sasakyan nang magtangkang tumakas matapos na masita dahil sa illegal parking sa Sta. Cruz, Maynila.","July 25, 2022  12:00am",https://www.philstar.com/pilipino-star-ngayon/metro/2022/07/25/2197749/enforcer-nakaladkad-ng-trike-na-sinita
Ateneo Art Gallery pansamantalang isinara dahil sa insidente ng pamamaril,"Pansamantalang isinira ang Ateneo Art Gallery kasunod sa nangyaring pamamaril sa Areté building complex ng Ateneo de Manila University nitong Linggo. Ayon sa inilabas na abiso ng gallery ngayong Lunes, kanselado ang mga scheduled visits ngayong linggo, ika-25 ng Hulyo hanggang ika-29 ng buwan. ""Due to the shooting incident at the Areté on Sunday, July 24, the building complex will be closed to the public until further notice. [T]here is no place for this kind of violence in our community. Let us take a moment to send our prayers to the victims of this incident and their families,"" saad nila sa paskil. Pinaalalahanan naman nila ang publiko na maghintay lamang sa kanilang mga update sa kung kailan uli sila tatanggap ng mga bisita. Nito lamang Linggo nang mangyari ang pamamaril sa harap ng Areté building kung saan ginanap ang graduation ceremony ng Ateneo Law School. Kinilala ng kapulisan ng Quezon City ang tatlong nasawi na sina ex-Lamitan City mayor Rose Furigay, kanyang executive assistant na si Victor Capistrano, at Jeneven Bandiala na isang security guard sa nasabing unibersidad. Sugatan naman ang anak ni Furigay na si Hannah na isang graduating student at isa pang bystander. Samantala, nasa kustodiya na ng mga otoridad ang suspek sa krimen na si Dr. Chao-Tiao Yumol mula Lamitan City at kasalukuyang sumasailalim sa custodial investigation. Ayon sa imbestigasyon, may personal na motibo ang 38 anyos na suspek sa pagpatay sa dating alkalde. Dati na kasi umanong may tunggalian ang mga Furigay at Yumol sa Lamitan. ""Ang suspect ay may mabigat na dahilan kung bakit niya nagawa ang krimen,” ani QCPD director PBGen Remus Medina, Linggo. “Initially sa pagtatanong natin sa kanya, meron na silang long history ng away sa Lamitan, Basilan. According to them, nagpapalitan na sila ng kaso, itong si doktor naman ay lagi itong nape-pressure sa pamilya ng Furigay, so lumalabas personal ang away nila,” dagdag pa niya.  — Philstar.com intern Vivienne Audrey Angeles",Pansamantalang isinira ang Ateneo Art Gallery kasunod sa nangyaring pamamaril sa Areté building complex ng Ateneo de Manila University nitong Linggo.,"July 25, 2022  7:19pm",https://www.philstar.com/pilipino-star-ngayon/metro/2022/07/25/2197919/ateneo-art-gallery-pansamantalang-isinara-dahil-sa-insidente-ng-pamamaril
"Rider dedo sa dump truck, angkas kritikal","Patay ang isang rider habang nasa kritikal na kondisyon ang kanyang angkas matapos masalpok ng isang Isuzu dump truck sa Caloocan City, Linggo ng madaling araw. Dead-on-arrival sa Caloocan City Medical Center (CCMC) si Odimar Bonifacio, 25, ng Pamlico, Nasugbu Batangas sanhi ng tinamong pinsala sa ulo at katawan habang patuloy na inoobserbahan sa ospital si Anthony ­Escober, 32, ng Apollo Village, Orani, Bataan. Ayon kay Caloocan Police chief P/Col. Samuel Mina, Jr., lumalabas sa imbestigasyon ni traffic investigator P/Cpl. Dino Supolmo na tinatahak ng mga biktima ang kahabaan ng 7th Avenue patungo sa A. Bonifacio Avenue at pagsapit sa corner B. Serrano Street dakong alas- 3 ng madaling araw nang mahagip sila ng humahagibis na dump truck (CTN-446) na minamaneho ni William Apostol, ng Bible St. Karuhatan, Valenzuela City. Sa lakas ng impact, tumilapon ang mga biktima sa motorsiklo at bumagsak sa sementadong kalsada. Agad isinugod ang mga biktima sa ospital ng mga rumespondeng tauhan ng Caloocan City Disaster Risk Reduction and Management Office (CDRRMO) sa nasabing pagamutan subalit idineklarang patay si Bonifacio. Ani Supolmo, tinangka pang tumakas ng driver ng dump truck patungong EDSA subalit, kaagad na nakorner ng rumespondeng mga tauhan ng Caloocan Police Traffic Management Reaction Unit (TMRU) matapos mahila ng gulong ng truck ang motorsiklo ng mga biktima. Nahaharap si Apostol sa kasong reckless imprudence resulting in homicide, serious physical injury at damage to property sa Caloocan City Prosecutor’s Office.","Patay ang isang rider habang nasa kritikal na kondisyon ang kanyang angkas matapos masalpok ng isang Isuzu dump truck sa Caloocan City, Linggo ng madaling araw.","July 25, 2022  12:00am",https://www.philstar.com/pilipino-star-ngayon/metro/2022/07/25/2197750/rider-dedo-sa-dump-truck-angkas-kritikal
"Klase sa lahat ng antas sa Quezon City, suspendido","Ipinag-utos ng Quezon City government ang suspensyon ng klase sa lahat ng antas ng paaralan sa lungsod ngayong Lunes, Hulyo 25, dahil sa idaraos na kauna-unahang State of the Nation Address (SONA) ni Pangulong Ferdinand “Bongbong” Marcos Jr. Sa isang executive order na nilagdaan ni Quezon City Mayor Joy Belmonte nitong Sabado, suspendido ang klase ng lahat ng mga mag-aaral sa pribado at pampublikong paaralan sa lungsod. “The residents and students of Quezon City may be affected by road closures which will undeniably affect the flow of traffic of both motorists and the riding public,” bahagi ng executive order. Samantala, inianunsiyo na rin ng city government na ang pasok sa mga tanggapan ng Quezon City Hall ngayong araw ay hanggang alas-12:00 lamang ng tanghali, bilang alternative work arrangement kasabay ng SONA. Mananatili namang may pasok ang essential services gaya ng law enforcement, traffic management, fire protection, health and rescue, disaster response and management. Nagpulong na rin ang Quezon City Law and Order Cluster sa pangunguna ni Mayor Belmonte at inilahad ang mga plano at paghahanda sa SONA 2022. Magpapatupad ngayon ang Quezon City Police District, QC Task Force on Transport and Traffic Management, sa pakikipagtulungan ng Metro Manila Development Authority (MMDA), ng traffic re-routing upang maiwasan ang pagsisikip ng daloy ng trapiko. Nabatid na ang Zipper Lane mula sa Tandang Sora hanggang University Avenue ay isasara ngayong Lunes at bubuksang muli sa Martes. Ang mga motorista ay pinapayuhang dumaan sa mga alternatibong ruta dahil sa inaasahang pagbibigat ng daloy ng trapiko sa Commonwealth Avenue, bunsod ng mga rally na idaraos ng mga pro-Marcos supporters at mga progresibong grupo sa lugar.","Ipinag-utos ng Quezon City government ang suspensyon ng klase sa lahat ng antas ng paaralan sa lungsod ngayong Lunes, Hulyo 25, dahil sa idaraos na kauna-unahang State of the Nation Address (SONA) ni Pangulong Ferdinand “Bongbong” Marcos Jr.","July 25, 2022  12:00am",https://www.philstar.com/pilipino-star-ngayon/metro/2022/07/25/2197751/klase-sa-lahat-ng-antas-sa-quezon-city-suspendido
Clean-up drive vs dengue ikinasa sa Malabon,"Bunsod ng pagdami ng kaso ng dengue, ikinasa ni Mayor Jeannie Sandoval ng Malabon City ang citywide clean-up drive para puksain ang mga lamok na may dalang nakamamatay na virus. Ang nasabing programa, ayon kay Mayor Sandoval ay may temang “All for One, One for All Para Linisin ang Malabon”. Kasama ng mga residente sa iba’t ibang mga barangay, tulung-tulong ang bawat isa sa paglili­nis ng mga estero at iba pang mga lugar na maaa­ring pamahayan ng mga lamok. Sabi ng alkalde, hindi titigil ang buong lungsod at sisikaping malinis ang kapaligiran sa kabila ng pandemya. Naniniwala si Sandoval na ang kalinisan ang sagot sa maayos na kalusugan ng bawat taga-Malabon kaya’t magkaisa para makamit ito.","Bunsod ng pagdami ng kaso ng dengue, ikinasa ni Mayor Jeannie Sandoval ng Malabon City ang citywide clean-up drive para puksain ang mga lamok na may dalang nakamamatay na virus.","July 27, 2022  12:00am",https://www.philstar.com/pilipino-star-ngayon/metro/2022/07/27/2198244/clean-drive-vs-dengue-ikinasa-sa-malabon
"Ateneo shooting: Ex-mayor, 2 pa patay    ","Tatlo ang patay, kabilang ang dating alkalde ng Basilan, habang sugatan ang dalawa pa nang umatake at mamaril ang nag-iisang gunman na isang doktor, sa loob mismo ng campus ng ­Ateneo de Manila University sa Brgy. Loyola Heights, Quezon City kahapon ng hapon. Itinaon ang pamama­ril bago magsimula ang graduation ceremony ng Ateneo Law School, kung saan si Supreme Court Chief Justice ­Alexander Gesmundo sana ang magsisilbing guest speaker at sa kasagsagan pa ng pag-iral ng gun ban sa lungsod dahil sa State of the Nation Address (SONA) ni Pangulong Ferdinand Marcos Jr. ngayong Lunes. Kinilala ni Quezon City Police District (QCPD) Director P/Brig. Gen. Remus Medina ang mga nasawi na sina dating Lamitan, Basilan Mayor Rosita Furigay, kanyang executive assistant na si Victor Capistrano, at ang nakatalagang guwardya sa Gate 3 ng AdMU na si Bandiola Jeneven, 35 anyos. Ginagamot naman sa QCMMC ang sugatang anak ni Furigay na si Hannah, 25-anyos na nakatakda sanang magtapos sa Law School, gayundin ang naarestong gunman na nakilalang si Dr. Chao Tiao Yumol na matagal nang kaalitan ng mga Furigay. Batay sa report ng QCPD, dakong alas-2:55 ng hapon nang maganap ang krimen sa parking lot malapit sa Gate 3 ng unibersidad sa tapat ng Aretè Complex. Kadarating pa lamang sa lugar ng mga biktima para dumalo sa gra­duation ni Hannah nang bigla na lang sumulpot ang armadong si Yumol at kaagad silang pinaulanan ng bala, gamit ang isang baril na may silencer. Rumesponde naman ang naturang guwardiya na naka-duty sa Gate 3 ngunit maging siya ay binaril ng suspek bago ito tumakas. Ayon kay Medina, kinumander ng suspek ang isang sasakyan sa loob ng unibersidad kaya’t nagawa nitong makalabas ng campus. Sa pagtakas ay may mga nasagi umano itong mga sasakyan kaya’t hinabol siya ng mga taumbayan at pinagtulungang gulpihin. Gayunman nakatakbo muli, pero nakorner na ng mga rumespondeng pulis at naaresto. Sa isang pulong balitaan, sinabi ni Medina na lumilitaw na may personal na alitan ang mga Furigay at si Yumol na nauwi pa ito sa pagsasampa ng kaso sa hukuman. Hindi rin umano nakapagpraktis ng pagdo-doktor ang suspek dahil sa mga Furigay. Sinampahan pa ni Yumol ng kasong katiwalian si Furigay na inaakusahan niyang sangkot sa droga sa kanilang lugar. Ani Medina, nagawang ipasok ng suspek ang dalawang baril nito dahil nakasakay lamang ito sa Grab car. Pagbaba ay nakihalubilo pa siya sa mga tao at nang mamataan ang target ay kaagad nang isinagawa ang krimen. Samantala, sinabi ni Supreme Court (SC) Spokesperson Brian Keith Hosaka na masuwerteng nasa biyahe pa lamang si Chief Justice Gesmundo na magsisilbi sanang guest speaker sag radiation ceremony ng Law School sa ­Ateneo nang maganap ang pamamaril. Ayon naman ni Atty. Mico Clavano mula sa Office of the Justice Secretary na nagpadala na sila ng mga tauhan ng Natio­nal Bureau of Investigation (NBI) para tumulong sa isinasagawang imbestigasyon sa insidente. Agad naman kinondena ni Quezon City Mayor Joy Belmonte ang krimen. Aniya, walang puwang ang ganitong mga karahasan sa lungsod. “This kind of incident has no place in our society and must be condemned to the highest level,” pahayag ng alkalde. Kaagad ring ini-lockdown ang unibersidad dahil sa insidente. Ipinasya rin ng pamunuan ng Ateneo na huwag nang ituloy ang graduation rites na idaraos sana ng alas-4:00 ng hapon, dahil sa insidente. “Due to the incident at Areté, the 2022 Commencement Exercises of the Ateneo Law School scheduled for today, 24 July 2022, has been cancelled,” anunsiyo ng unibersidad sa kanilang official Twitter page. “Ateneo is continuing to work with the police and other authorities to deal with the incident,” dagdag nito. Tiniyak naman ni Medina na isolated case lamang ito at walang dapat na ikabahala ang publiko, lalo na sa SONA ng pangulo. Related video:","Tatlo ang patay, kabilang ang dating alkalde ng Basilan, habang sugatan ang dalawa pa nang umatake at mamaril ang nag-iisang gunman na isang doktor, sa loob mismo ng campus ng ­Ateneo de Manila University sa Brgy. Loyola Heights, Quezon City kahapon ng hapon.","July 25, 2022  12:00am",https://www.philstar.com/pilipino-star-ngayon/metro/2022/07/25/2197753/ateneo-shooting-ex-mayor-2-pa-patay-
"Rolbak sa diesel, kerosene; katiting sa gasoline","Inaasahang may pagbaba muli sa presyo ng produktong petrolyo sa susunod na linggo. Ayon sa abiso ng mga oil companies, nasa P1.60 hanggang P2.10 ang maari nilang mabawas sa presyo ng diesel kada litro. Nasa P1 naman hanggang P1.50 ang maaring ibaba sa presyo ng kada kerosene kada litro habang ang gasolina ay maaring mabawasan ng P0.10 hanggang P0.60 kada litro. Ang oil price increase na ito ang ikatlong linggo ng pagtatapyas sa presyo ng produktong petrolyo. Una nang sinabi ni Rino Abad, director ng Department of Energy (DOE) na paborable ang magkakasunod na mga rollback sa langis bagamat hindi pa rin masasabing hindi pa nakasisiguro sa ngayon. Sa pagtaya naman ni Ramon Villavicencio, chairman ng Independent Philippine Petroleum Companies Association, asahan aniya ang pagtaas ng mga produktong petrolyo pagkaraan ng susunod na linggo.",Inaasahang may pagbaba muli sa presyo ng produktong petrolyo sa susunod na linggo.,"July 24, 2022  12:00am",https://www.philstar.com/pilipino-star-ngayon/metro/2022/07/24/2197594/rolbak-sa-diesel-kerosene-katiting-sa-gasoline
‘John Lloyd Cruz’ timbog sa droga,"Kalaboso ang isang “John Lloyd Cruz” na kapangalan ng sikat na aktor sa bansa, nang maaresto ng mga nagpapatrolyang opisyal ng barangay at mahulihan ng ilegal na droga nitong Martes ng mada­ling araw sa San Andres Bukid, Maynila. Nakaditine ngayon sa Sta. Ana Police Station 6 custodial cell ang suspek na si John Lloyd Cruz y Dequino, 19, walang hanapbuhay at residente ng 2515 Radium St., San Andres Bukid. Sa ulat ng pulisya, dakong alas-5:00 ng madaling araw nang maaresto ang suspek sa Phase 2, Onyx St., sa San Andres Bukid, na sakop ng Barangay 775. 
Nagpapatrolya ang mga tauhan ng Barangay 775, Zone 84, nang mamataan nila ang suspek na kahina-hinala ang kilos kung kaya sinita. Nang kapkapan ang suspek ay nakuha umano sa kanya ang tatlong plastic sachet na may lamang hinihinalang shabu na halos nasa dalawang gramo at nagkakahalaga ng P13,600.","Kalaboso ang isang “John Lloyd Cruz” na kapangalan ng sikat na aktor sa bansa, nang maaresto ng mga nagpapatrolyang opisyal ng barangay at mahulihan ng ilegal na droga nitong Martes ng mada­ling araw sa San Andres Bukid, Maynila.","July 27, 2022  12:00am",https://www.philstar.com/pilipino-star-ngayon/metro/2022/07/27/2198237/john-lloyd-cruz-timbog-sa-droga
"Kelot na dawit sa cyber fraud, timbog","Arestado ang isang lalaki na itinuturong sangkot sa cyber fraud kaugnay sa paggamit ng social media accounts ng ibang tao upang makapanghingi ng pera. Dinakip ito sa ikinasang entrapment operation ka­makalawa ng gabi sa Ermita, Manila. Nakilala ang  suspek na si Daniel Labartin, 23, ng Dagat-dagatan, Caloocan City. Inireklamo siya ng magpinsang sina Mary Ruth Bangalan, 45, at Anthony Sevilla, 47, kapwa residente ng Tondo, Maynila. Batay sa ulat ng Special Mayor’s Reaction Team (SMART), unang iniulat sa kanila ng mag-pinsan ang paggamit umano ng suspek sa kanilang Facebook at Messenger account para makapang-scam. Nanghihingi umano ang suspek gamit ang kanilang identity ng tig-P500 kanilang mga kaibigan at kaanak at idinadahilan na para ito sa kaniyang pagpapagamot sa isang sakit. Dito nagkasa ng entrapment operation ang mga tauhan ng MPD-SMaRT sa pangunguna ni PCpt Joemar Mukarram dakong alas-8:10 ng gabi sa parking area ng Manila City Hall na matatagpuan sa Antonio Villegas St., sa Ermita. Hindi na nakapalag ang suspek nang posasan siya ng mga pulis matapos na makipagkita sa mga biktima na nagpanggap na magbibigay ng pera.   Isang unit ng cellular phone ang nakumpiska sa kaniya na gagamitin bilang ebidensya sa kaniyang krimen. Nakatakdang sampahan ang suspek ng mga kasong paglabag sa Republic Act No. 10175 Sec. 4 (a)(1) (Illegal Access) at Article 315 2(a) ng Revised Penal Code (Swindling/Estafa) sa Prosecutors Office ng Maynila.",Arestado ang isang lalaki na itinuturong sangkot sa cyber fraud kaugnay sa paggamit ng social media accounts ng ibang tao upang makapanghingi ng pera.,"July 26, 2022  12:00am",https://www.philstar.com/pilipino-star-ngayon/metro/2022/07/26/2197992/kelot-na-dawit-sa-cyber-fraud-timbog
"7 nagbenta ng COVID-19 meds, test kits, nameke ng resulta hinatulan ng korte","Pinatawan na ng kaukulang parusa ang pito katao na inaresto ng mga awtoridad sa iba’t ibang operasyon sa Metro Manila dahil sa diumano’y pagbebenta ng mga gamot, test kits at pamemeke ng mga resulta ng COVID-19 tests. Ayon kay Criminal Investigation and Detection Group (CIDG) National Capital Region Chief, PCol. Randy Glenn Silvio, hinatulan ng pagkabilanggo ng mula 6 na buwan hanggang isang taon o multang mula P5,000 hanggang P50,000 ang mga lumabag, nagsamantala at pinagkakitaan ang krisis sa COVID-19. Ang mga akusado ay naaresto ng mga ope­ratiba ng CIDG na pinamumunuan ni CIDG director Police Major Gen. Eliseo Cruz sa magkakahiwalay na entrapment operations noong Agosto hanggang Disyembre 2021. Sila’y kinilalang sina Paul Henry Ferra na nadakip noong Agosto 17 ay inatasan ng korte na magmulta ng P50,000; Mary Anne Lachica na naaresto noong Oktubre 14, napatawang magbayad ng P10,000; Nomeo Miano Jr., naaresto noong Nobyembre 11 ay kulong ng isang taon, bukod pa sa multang P50,000; Kenneth Wright, na nadakip ng Nob, 23 ay pinagmumulta ng P50,000 at may kulong na mula 6 na buwan hanggang isang taon; Fritz Loza, na naaresto noong Dis. 15 na pinagmumulta ng P50,000; at sina Jan Elvin Pascual at Neina Llonto, na inaresto noong Set. 3 at Set 7, na kapwa pinagmumulta ng tig-P5,000.","Pinatawan na ng kaukulang parusa ang pito katao na inaresto ng mga awtoridad sa iba’t ibang operasyon sa Metro Manila dahil sa diumano’y pagbebenta ng mga gamot, test kits at pamemeke ng mga resulta ng COVID-19 tests.","July 24, 2022  12:00am",https://www.philstar.com/pilipino-star-ngayon/metro/2022/07/24/2197595/7-nagbenta-ng-covid-19-meds-test-kits-nameke-ng-resulta-hinatulan-ng-korte
"59 bagon ng MRT-3, puwede nang ibiyahe","Umakyat na sa 59 ang bilang ng mga light rail vehicles (LRVs) o bagon ng Metro Rail Transit Line 3 (MRT-3) na maaaring bumiyahe sa kanilang linya. Sa paabiso ng MRT-3, isa pang bagon ang natapos nang ma-overhaul at matagumpay na nai-deploy sa mainline noong Hulyo 18, 2022. Sa kabuuan, 13 na lamang sa 72 bagon ng MRT-3 ang nakatakdang sumailalim sa overhauling. Tiniyak naman ng MRT-3 na lahat ng mga bagon nito ay sumasai­lalim sa mga serye ng quality at speed tests bago patakbuhin upang masigurong ligtas sakyan ng mga pasahero. Ang mga tumatakbong tren anila ay sumasailalim din sa regular na paglilinis at disinfection sa magkabilang dulong mga istasyon ng North Avenue sa Quezon City at Taft Avenue sa Pasay City. Samantala, siniguro rin ng MRT-3 na tuluy-tuloy pa rin ang pagpapatupad ng COVID-19 health at protocols sa kanilang mga istasyon at mga tren, kabilang ang pagbabawal sa pagkain, pag-inom, pakikipag-usap, at pagsagot sa telepono sa loob ng mga tren. Istrikto rin anilang ipinatutupad ang pagsusuot ng face mask sa lahat ng oras samantalang boluntaryo ang pagsusuot ng face shield.",Umakyat na sa 59 ang bilang ng mga light rail vehicles (LRVs) o bagon ng Metro Rail Transit Line 3 (MRT-3) na maaaring bumiyahe sa kanilang linya.,"July 24, 2022  12:00am",https://www.philstar.com/pilipino-star-ngayon/metro/2022/07/24/2197593/59-bagon-ng-mrt-3-puwede-nang-ibiyahe
"COVID-19 positivity rate sa Metro Manila, tumaas pa ng 16%","Patuloy pa sa pagsipa ang mga kaso ng COVID-19 sa National Capital Region (NCR) na umakyat pa sa 16% ang daily positivity rate sa pinakahuling tala. Batay sa datos na ibinahagi ni OCTA Fellow Dr. Guido David sa kanyang Twitter account nitong Biyernes ng gabi, mula sa 14 % noong Hulyo 15 at 14.6% noong Hulyo 20, nasa 16% na ang daily COVID-19 positivity rate sa rehiyon noong Hulyo 21, 2022. Ang positivity rate ay tumutukoy sa porsiyento ng mga tao na nagpopositibo sa COVID-19 mula sa bilang ng mga indibidwal na naisailalim sa pagsusuri. Samantala, ang one-week growth rate naman ng mga bagong CO­VID-19 cases ay bumaba sa 15% habang ang ave­rage daily attack rate (ADAR) ay nasa 6.43 per day per 100,000 na hanggang noong Hulyo 22. Ang healthcare utilization rate (HCUR) naman sa NCR ay nasa 34% habang ang ICU occupancy rate ay nasa 26%. “Both are still below 50%,” ani David. Nangunguna pa rin ang NCR sa mga rehiyon na may mataas na kaso ng COVID-19 (11,112), Calabarzon (6,592), Central Luzon (3,007, Western Visayas (2,309) at Central Visayas (1,222). Una nang iniulat ng Department of Health (DOH) na nakapagtala sila ng 3,389 bagong kaso ng COVID noong Biyernes.",Patuloy pa sa pagsipa ang mga kaso ng COVID-19 sa National Capital Region (NCR) na umakyat pa sa 16% ang daily positivity rate sa pinakahuling tala.,"July 24, 2022  12:00am",https://www.philstar.com/pilipino-star-ngayon/metro/2022/07/24/2197596/covid-19-positivity-rate-sa-metro-manila-tumaas-pa-ng-16
"117 empleyado ng lending company, inaresto sa Pasig","Nasa 117 empleyado ng isang lending company ang inaresto ng mga pulis sa kanilang tanggapan sa Pasig City kamakalawa dahil sa umano’y pangha-harass at pananakot sa kanilang mga kliyente. Nabatid na ang mga inarestong suspek ay pawang collection specialist ng Populus Lending Corporation, na isang online lending agency (OLA), at siyang nagti-text para takutin at i-harass ang kanilang mga kliyente. Batay sa ulat, pinasok ng mga tauhan ng Philippine National Police-Anti-Cyber Crime Group (PNP-ACG) ang tanggapan ng Populus Lending Corporation na matatagpuan sa Ortigas Center, Pasig City dakong alas-3:00 ng hapon kamakalawa matapos na makatanggap ng tip hinggil sa umano’y iligal na aktibidad ng mga ito. Nabatid na makikita pa sa mga computer ng mga inarestong suspek kung paano nila takutin at murahin ang kanilang mga kliyente. Bukod sa PNP-ACG, kasama rin sa raid ang mga tauhan ng National Privacy Commission (NPC) pati na ang Securities and Exchange Commission (SEC), upang masuri kung kumpleto sa mga papeles ang kumpanya. Modus ng mga suspek na kuhanin ang personal contacts ng mga kliyente at i-harass at ipahiya ang mga kliyente kung hindi makapagba­yad ng kanilang utang. Ang mga suspek ay nakapiit na at nakatakdang sampahan ng kasong paglabag sa Data Privacy Act of 2012.",,"July 24, 2022  12:00am",https://www.philstar.com/pilipino-star-ngayon/metro/2022/07/24/2197592/117-empleyado-ng-lending-company-inaresto-sa-pasig
"40% ng blood requirement ng Pinas sa dengue patients, naipagkaloob ng PRC","Umaabot sa 40% ng blood requirement ng bansa para sa mga pasyente ng dengue ngayong taon ang naipagkaloob ng Philippine Red Cross (PRC). Sa isang pahayag, sinabi ng PRC na nakakakolekta ng 15,000 hanggang 20,000 blood units kada araw mula sa kanilang mga donors kaya’t palagi silang may suplay ng dugo sa kanilang mga blood banks. Sakali anyang mayroong pasyente ng dengue na mangailangan ng blood transfusion, ay maaaring makapagbigay agad ang PRC. Kaugnay naman ng patuloy na tumataas na mga kaso ng dengue, muling hinimok ng PRC ang publiko na mag-donate ng dugo. Bukod sa makapag­liligtas na ng buhay ay may benepisyo rin naman ang pagdo-donate ng dugo sa mga donors nito. “Maganda sa nagbibigay ’yan, because it’s very healthy for you. Para ka lang nagpapa-change oil,” pahayag ng PRC. “Siyempre magre-regenerate ’yung cells kapag nagbigay ka ng dugo. At importante, malay mo kung ’yung kamag-anak mo nangangailangan ng dugo.” Una nang pinayuhan ng Department of Health (DOH) ang publiko na mag-ingat dahil sa pagtaas ng mga naitatalang kaso ng dengue sa bansa.",Umaabot sa 40% ng blood requirement ng bansa para sa mga pasyente ng dengue ngayong taon ang naipagkaloob ng Philippine Red Cross (PRC).,"July 24, 2022  12:00am",https://www.philstar.com/pilipino-star-ngayon/metro/2022/07/24/2197589/40-ng-blood-requirement-ng-pinas-sa-dengue-patients-naipagkaloob-ng-prc
Pagpapaliban sa BSKE may epekto sa 2025 mid-term polls,"Aminado ang Commission on Elections (Comelec) na sakaling ipagpaliban ang 2022 Barangay at SK Elections (BSKE) sa dara­ting na Disyembre 5 ay magkakaroon ng epekto sa paghahanda nito para sa 2025 midterm polls. Gayunman, sinabi ni Comelec spokesperson John Rex Laudiangco na handa ang poll body na sumunod sakaling maipasa ang isang batas para sa pagpapaliban ng barangay elections. “Definitely, the postponement, coupled with a re-setting or re-scheduling of any priorly-scheduled electoral exercise has a potential to impact preparations and activities of succee­ ding elections,” mensahe ni Laudiangco sa mga mamamahayag. “This impact may be more readily apparent on the early planning and preparations which the Commission intends to undertake for the conduct of the May 12, 2025 National and Local Elections,” aniya pa. Batay aniya sa impormasyon mula kay Comelec finance services director Martin Niedo, ang P8-bilyon badyet para sa barangay at SK elections ay hindi pa nagagastos. Hindi naman aniya masasayang ang mga bibilhing tulad ng balota at accountable form dahil maari namang gamitin sa ibang pagkakataon gaya ng mga election paraphernalia na para sa Oktubre 2017 brgy. election ay nagamit noong halalan ng Mayo 2018. “None of the procured goods, including indelible inks, pens and ballot and others were not wasted and all put to use,” ani pa ni Laudiangco. Aniya pa, ang Comelec ay nagsasagawa ng mga aktibidad bilang paghahanda sa Dis­yembre 5 Barangay at SK elections (BSKE).",Aminado ang Commission on Elections (Comelec) na sakaling ipagpaliban ang 2022 Barangay at SK Elections (BSKE) sa dara­ting na Disyembre 5 ay magkakaroon ng epekto sa paghahanda nito para sa 2025 midterm polls.,"July 24, 2022  12:00am",https://www.philstar.com/pilipino-star-ngayon/metro/2022/07/24/2197588/pagpapaliban-sa-bske-may-epekto-sa-2025-mid-term-polls
"Urban Farming sa bansa palakasin, solusyon sa mataas na bilihin","Hinikayat ni Quezon City Councilor Alfred Vargas ang national government at iba pang local government units (LGUs) na magpatupad ng mga programa ukol sa urban farming gaya ng ginagawa ng pamahalaang lungsod ng Quezon. Ayon kay Vargas, ito ay para makaagapay ang bawat pamilyang Filipino sa mataas na presyo ng mga pangunahing bilihin. Binanggit nito na 2010 nang simulan ni Quezon City Mayor Joy Belmonte ang naturang programa kung saan umabot na ito ngayon sa mahigit 160 organic farms sa backyards, daycare centers, churches, at communal spaces. “This is a model of sustainability and self-sufficiency that can be adopted by the national government and other local government units,” dagdag ni Vargas. Ayon kay Vargas, ang Sharon Farm sa District V na kanyang home district ay ikinukunsidera na community model farms ng lungsod sa ilalim ng GrowQC Food Security Program. Nabatid na ang 5,000 square-meter farm ay nagsisilbing “feeder farm” na nagbibigay ng seedlings at iba pang agricultural inputs sa urban gardens at farms sa Quezon City. Iminungkahi rin ni Vargas na gamitin ang national tax allocation (NTA) ng LGUs para tugunan ang napipintong food crisis.",Hinikayat ni Quezon City Councilor Alfred Vargas ang national government at iba pang local government units (LGUs) na magpatupad ng mga programa ukol sa urban farming gaya ng ginagawa ng pamahalaang lungsod ng Quezon.,"July 23, 2022  12:00am",https://www.philstar.com/pilipino-star-ngayon/metro/2022/07/23/2197386/urban-farming-sa-bansa-palakasin-solusyon-sa-mataas-na-bilihin
Lasing na Chinese nang-araro ng mga sasakyan,"Matapos ang maiksing habulan, pinosasan ng mga tauhan ng Manila Police District (MPD) ang isang Chinese national na nang-araro sa ilang sasakyan saka tinakasan ang mga ito habang nasa impluwensya umano ng alak, kamakalawa ng gabi sa may Tondo, ng naturang siyudad. Kinilala ang suspek na si Clint Xerwin Kho, 35, ng Aguilar St., Edsa Balintawak, Quezon City. Sa ulat ng Manila District Traffic Enforcement Unit (MDTEU), una silang nakatanggap ng tawag mula sa isang concerned citizen na isinuplong ang pagbangga sa kaniya ng isang sports utility vehicle (SUV) at saka tumakbo. Agad na rumesponde ang mga tauhan ng MPD-Tactical Motorized Unit hanggang sa matukoy ang sasakyan ng suspek. Sa halip na huminto, humarurot palayo ang behikulo na hinabol ng mga pulis hanggang sa makorner sa may Delpan Bridge dakong alas-6 ng gabi. Nabatid na kabilang sa binundol ng suspek ang isang motorsiklo na may angkas at sa kaniyang pagtakas ay nakabundol ng iba pang sasakyan sa may Luna Street, Recto Avenue, Dagupan St., Moriones St., J. Abad Santos Ave., at ilang lugar sa Tondo. Nahaharap ngayon ang dayuhang suspek sa kasong paglabag sa RA 4136 o Reckless Driving resulted to the Multiple Damages of Property sa Manila City Prosecutor’s Office at posibleng “Driving Under the Influence of Alcohol” kapag lumabas na ang resulta ng kaniyang alcohol test.","Matapos ang maiksing habulan, pinosasan ng mga tauhan ng Manila Police District (MPD) ang isang Chinese national na nang-araro sa ilang sasakyan saka tinakasan ang mga ito habang nasa impluwensya umano ng alak, kamakalawa ng gabi sa may Tondo, ng naturang siyudad.","July 23, 2022  12:00am",https://www.philstar.com/pilipino-star-ngayon/metro/2022/07/23/2197383/lasing-na-chinese-nang-araro-ng-mga-sasakyan
"3 Chinese, 2 Pinoy tiklo sa kidnap-for-ransom","Tatlong Chinese at dalawang Pinoy ang ina­resto ng pulisya kaugnay sa pagdukot sa tatlong Tsinong biktima sa gina­wang rescue operation sa may Malate, Maynila, kamakalawa ng gabi. Kinilala ang mga nadakip na sina Wang Jie, 28; Ouyang Fuqing, 32; at Chai Xin Yuan, 30; pawang mga Chinese nationals. Ang mga ka­sabwat na Pinoy na sina Kenneth Querubin, 39; at Noel Fame, na residente ng San Martin De Po­ress, Parañaque City. Samantala, nasagip naman sa isinagawang operasyon ang mga biktimang sina Yang Han, Xu Wen Yang at Cui Shao Kun. Sa ulat ng Manila Police District- Malate Station 5, dakong alas-10 ng gabi nang magkasa sila ng operasyon sa panulukan ng Mabini at Pedro Gil Streets sa Malate. Ito ay makaraang iulat sa kanila ng isang Jeff Wang, ang pagdukot sa kaniyang tatlong kasamahan na isinakay sa isang van. Tumawag sa kaniya ang mga kidnapper na nanghihingi ng P3 milyon para palayain ang mga biktima. Dito na humingi ng saklolo si Wang sa pulisya. Nagkasa ang Malate Police ng entrapment operation kung saan nakipagkasundo si Wang na makikipagkita sa mga suspek para sa pay-off. Hindi na nakapalag ang mga suspek nang palibutan ng mga armadong pulis at arestuhin sila nang makipagkita kay Wang sa nabanggit na lugar. Isang baril na may siyam na bala ang nakumpiska sa isa sa suspek. Nadiskubre ang mga biktima sa loob ng isang Toyota Hi Ace van at agad na pinalaya. Sinabi ng mga biktima na ikinulong sila sa Bayport sa Parañaque City ng ilang araw. Dito umano sila sinasaktan, at hindi pinakakain. Sinampahan ng kasong Kidnap-for-Ransom (Art 267, RPC) at Comprehensive Firearm and Ammunition Regulation Act (RA 10591) ang mga suspek sa Manila Pro­secutor’s Office.","Tatlong Chinese at dalawang Pinoy ang ina­resto ng pulisya kaugnay sa pagdukot sa tatlong Tsinong biktima sa gina­wang rescue operation sa may Malate, Maynila, kamakalawa ng gabi.","July 23, 2022  12:00am",https://www.philstar.com/pilipino-star-ngayon/metro/2022/07/23/2197382/3-chinese-2-pinoy-tiklo-sa-kidnap-ransom
Mga raliyista pinayagan nang magsagawa ng programa sa Commonwealth,"Pinayagan nang magsagawa ng programa ang mga militanteng grupo sa Commonwealth Avenue sa araw ng State of the Nation Address (SONA) ni Pangulong Ferdinand Marcos Jr. sa Lunes, Hulyo 25. Base sa napagkasunduan matapos ang isina­gawang pagpupulong kahapon, makapagsasagawa na ng kanilang pagmamartsa at assembly ang mga progressive groups sa eastbound ng Commonwealth Avenue hanggang sa kanto ng Tandang Sora Avenue. Papayagan naman ang PBBM at allied groups na makapagsagawa ng kanilang programa sa Interim Batasan Pambansa (IBP) Road malapit sa Sinagtala Street, Barangay Batasan Hills sa QC. Kinansela na ng QC government ang pasok ng klase ng lahat ng levels sa Lunes upang makaiwas ang mga mag-aaral sa paghihigpit sa daloy ng trapiko. Hinikayat din ng lokal na pamahalaan ang mga QC-based businesses na gawin din ang ganitong hakbang o magpatupad na lamang ng work-from-home arrangements upang mapagaan ang mobility requirements at congestion. Pinayuhan din ng lokal na pamahalaan ang mga organizers ng mga aktibidad na sundin ang minimum health protocols tulad ng pagsusuot ng face masks upang maiwasan ang banta ng pagkalat ng Covid-19 at maayos na maisagawa at matapos ang kani-kanilang aktibidad sa mapayapang paraan. Ang desisyon ay resulta ng isinagawang pulong sa pagitan ng mga opisyales ng Quezon City Local Government partikular ng Department of Public Order and Safety (DPOS), Epidemiology and Surveillance Unit (QCESU), Task Force on Transport and Traffic Management sa pagitan ni QCPD District Director PBGen Remus Medina at DILG QC Director Manny Borromeo hinggil sa apela ng grupong Bayan na bigyan sila ng rally permits para sa gagawing aktibidad sa panahon ng Sona ni Pangulong Marcos. Ang pulong ay isinagawa nang iutos ni QC Mayor Joy Belmonte na rebyuhin ang request ng militanteng grupo na magkaroon ng permit sa gagawing pagtitipon sa QC sa panahon ng SONA.","Pinayagan nang magsagawa ng programa ang mga militanteng grupo sa Commonwealth Avenue sa araw ng State of the Nation Address (SONA) ni Pangulong Ferdinand Marcos Jr. sa Lunes, Hulyo 25.","July 23, 2022  12:00am",https://www.philstar.com/pilipino-star-ngayon/metro/2022/07/23/2197390/mga-raliyista-pinayagan-nang-magsagawa-ng-programa-sa-commonwealth
Higit P4 milyon iligal na droga nasamsam sa 5 katao,"Higit sa P4 milyong halaga ng iligal na droga ang nasamsam sa lima katao na naaresto sa isinagawang buy-bust operation ng mga tauhan ng Makati Police sa nasabing lungsod, ka­makalawa ng gabi. Sa ulat ni Makati City Police Station chief, P/Colonel Harold Depositar kay Southern Police District (SPD) Director P/BGen. Jimili Macaraeg, ang mga suspek ay kinilalang sina Jebert Baluarte alyas “Kanor”, driver, 26; Leopoldo Montes, 53; Myrafe Montes, 42; Paul Graham Gonzalez, 28; at Reinsher Anne Jamero, 23, online seller. Dakong alas 8:25 ng gabi ng Hulyo 22 nang isagawa ang buy-bust operation sa Amarillo St. Barangay Rizal, Makati City ng mga operatiba ng SDEU ng Makati Police. Nakuha ang apat na bundle ng naka-plastik na shabu na may timbang na 625 gramo at nagkakahalaga ng ?4,250,000.","Higit sa P4 milyong halaga ng iligal na droga ang nasamsam sa lima katao na naaresto sa isinagawang buy-bust operation ng mga tauhan ng Makati Police sa nasabing lungsod, ka­makalawa ng gabi.","July 24, 2022  12:00am",https://www.philstar.com/pilipino-star-ngayon/metro/2022/07/24/2197590/higit-p4-milyon-iligal-na-droga-nasamsam-sa-5-katao
"1 patay, 14 naospital sa kinaing ‘mami noodle soup’","Isa ang patay habang 14 pa ang naospital makaraang kumain ng ‘mami’ na binili sa isang karinderya sa Tondo, Maynila kamakalawa ng umaga. Nalagutan ng buhay sa loob ng Tondo Medical Center si Josefina Manila, 43 at nakatira sa Cavite Street, Gagalangin, Tondo. Nakilala naman ang ibang isinugod sa pagamutan na sina Jimmy Rebaya, 52; Eliza Mae Alde, 14; Althea Jade Cabandi, 16; Kean Dave Dela Cruz, 5; Roldan Queen Garalde, 11; Rose Carla Atenta, 18; Ronnie Tante, 12; Aliyah Cabandi, 1-taong gulang; Inez Cabandi, 57; Isidro Biano Jr., 28; Irma Rivera, 68; Mark Anthony Balaroyos, 14; Nerliza Picao, 35; at Levita Manila, 70. Sa inisyal na ulat ng Raxabago Police Station 1 ng Manila Police District (MPD), dakong alas-10:30 ng umaga nang maganap ang insidente sa kainan sa may Gapan Street, Brgy. 172 Gagalangin, Tondo, na pag-aari ng isang Joy Dela Vega, 45. Ayon sa mga biktima, matapos nilang kumain ng ‘mami soup’ ay nakaramdam na sila ng pagkahilo at pagsusuka. Kumuha na ng sample ng ‘mami soup’ ang Manila Health Department (MHD) na ipadadala sa Food and Drugs Administration laboratory para isailalim sa pagsusuri. Hinihintay pa ng MPD ang resulta ng pagsusuri ng FDA para sa isasagawang tamang disposisyon nila sa insidente.","Isa ang patay habang 14 pa ang naospital makaraang kumain ng ‘mami’ na binili sa isang karinderya sa Tondo, Maynila kamakalawa ng umaga.","July 22, 2022  12:00am",https://www.philstar.com/pilipino-star-ngayon/metro/2022/07/22/2197192/1-patay-14-naospital-sa-kinaing-mami-noodle-soup
Mga raliyista bigong makakuha ng permit sa SONA,"Hindi pinayagan ng Quezon City government ang hiling ng grupong Bagong Alyansang Makabayan (Bayan) na magsagawa ng rali malapit sa Batasan Complex sa Lunes sa unang State of the Nation Address (SONA) ni Pangulong Ferdinand ‘Bongbong’ Marcos Jr. Sa sulat ng QC government na pirmado ni Department of Public Order and Safety Office (DPOS) head retired Gen. Elmo San Diego, sinabi nitong hindi bahagi ng freedom park ang Batasan road kaya’t hindi maaaring makapagsagawa dito ng rali ang naturang  grupo sa Sona ni Marcos sa July 25. Anya, labis umanong makakaapekto sa daloy ng trapiko kung sa Batasan road nanaisin ng grupo na magtipun-tipon. Una nang idineklara ng PNP na ‘no rally zone’ ang kahabaan ng Commonwealth Avenue, habang isasara sa publiko ang Batasan road na pangunahing daan papasok ng Kamara na pagdarausan ng unang Sona ni Pangulong Marcos. Tatlong lugar sa QC ang magsisilbing freedom parks ng mga raliyista ang itinalaga ng Philippine National Police (PNP) sa araw ng SONA. Ayon kay PNP director for operations Maj. Gen. Valeriano de Leon, kabilang dito ang Quezon Memorial Circle, sa loob ng compound ng Commission on Human Rights, at sa loob ng University of the Philippines Diliman campus. Sinabi ni De Leon na nananawagan sila sa mga organizers na limitahan sa mga nasabing lugar ang pagsasagawa ng kanilang protesta upang maiwasan ang anumang gulo at ma­panatiling maayos ang daloy ng mga sasakyan. “If they go out of the freedom parks and it will disturb traffic and peace and order, then we will disperse them at all cost,” ani De Leon. Babantayan din ng PNP ang pagsusunog ng effigies ng mga raliyista na paglabag sa Batas Pambansa 880. Halos 22,000 police personnel at force multipliers ang ipapakalat upang matiyak ang kaganapan sa Hulyo 25.",Hindi pinayagan ng Quezon City government ang hiling ng grupong Bagong Alyansang Makabayan (Bayan) na magsagawa ng rali malapit sa Batasan Complex sa Lunes sa unang State of the Nation Address (SONA) ni Pangulong Ferdinand ‘Bongbong’ Marcos Jr.,"July 22, 2022  12:00am",https://www.philstar.com/pilipino-star-ngayon/metro/2022/07/22/2197194/mga-raliyista-bigong-makakuha-ng-permit-sa-sona
"Kelot sa identity theft, arestado","Inaresto ng mga tauhan ng Police Anti Cybercrime Group ang isang lalaking online seller na inakusahan ng identity theft sa Mandaluyong. Kinilala ni ACG director Brig. Gen. Bowenn Joey Masauding ang suspek na si Christian Sanchez, Jr., na nahuli sa entrapment operation matapos ireklamo ng isang lalaki na nagsabing ang suspek ay gumagamit ng kanyang mga litrato at pagkaka­kilanlan sa ilegal na aktibidad. Bago gamitin ang kanyang pangalan, sinabi ng biktima na na-block siya ng suspek sa Facebook nang magbayad siya kay Sanchez ng kalahati ng P3,900 na kabayaran sa cellphone ng suspek na naibenta sa Facebook Market. Ang biktima ay nagtungo sa ACG nang malaman na ginagamit na pala ng suspek ang kanyang identity sa pagbebenta ng iba’t ibang uri ng gadgets sa online. Nakumpiska ng mga pulis mula sa suspek ang P1,200 marked money at isang cellphone.",Inaresto ng mga tauhan ng Police Anti Cybercrime Group ang isang lalaking online seller na inakusahan ng identity theft sa Mandaluyong.,"July 23, 2022  12:00am",https://www.philstar.com/pilipino-star-ngayon/metro/2022/07/23/2197384/kelot-sa-identity-theft-arestado
"Security measures sa SONA ni Pangulong Marcos, ire-recalibrate ng PNP","Ire-recalibrate ng Phi­lippine National Police ­(PNP) ang ipatutupad nitong security measures sa State of the Nation Address (SONA) ni Pa­ngulong Ferdinand “Bongbong” Marcos Jr., bukas. Inihayag ito ni PNP officer-in-charge Lt. Gen. Vicente Danao Jr., matapos bigyan ng permit ang mass actions o kilos protesta. Una rito, inianunsyo ni Quezon City Department of Public Order and Safety (DPOS) Chief ret. Gen. Elmer San Diego na ang militanteng grupong Bagong Alyansang Makabayan (BAYAN) at SANLAKAS ay pahihintulutang mag-martsa mula sa ­Quezon City Circle patungong Tandang Sora. “We will abide by the decision of the city government and we will make the necessary adjustments just to ensure that we play no favor to any group,” pahayag ni Danao. “Our request is for them to conduct their mass protests peacefully,” dagdag pa ng heneral. Kaugnay nito, sinabi ni Danao na bagaman ang kaniyang standing order sa mga police personnel ay ipatupad ang maximum tolerance ay nakikiusap siya sa mga magdaraos ng kilos protesta na huwag gagawa ng anumang karahasan. Sinabi ni Danao na hindi mangingimi ang pulisya na ipatupad ang kinakailangang puwersa na itinatadhana ng batas laban sa mga bayolenteng demonstrador at kung kinakailangang arestuhin ang mga ito ay kanilang gagawin. Ang mga lilikha ng kaguluhan na makakasagabal sa peace and order na target ipatupad ng PNP sa SONA ay mahaharap din sa kaukulang kaso. “Advance coordination with the concerned agencies and offices will be made to avoid confusion and inconvenience among the general public,” ayon pa sa PNP OIC.","Ire-recalibrate ng Phi­lippine National Police ­(PNP) ang ipatutupad nitong security measures sa State of the Nation Address (SONA) ni Pa­ngulong Ferdinand “Bongbong” Marcos Jr., bukas.","July 24, 2022  12:00am",https://www.philstar.com/pilipino-star-ngayon/metro/2022/07/24/2197591/security-measures-sa-sona-ni-pangulong-marcos-ire-recalibrate-ng-pnp
"Misis, napatay sa sakal ni mister","Isang misis ang iniulat na napatay sa sakal ng kanyang mister na naganap sa loob mismo ng kanilang tahanan sa ­Quezon City, kamakalawa. Nakilala  ang biktima na si May Encinares, 26, at residente ng Brgy. Alicia, Quezon City. Sumuko naman sa pulisya ang suspect na mister na si Ralph Miguel Encinares, 26. Batay sa ulat ni PCPL Rasul Monib, ng Criminal Investigation and Detection Unit (CIDU) ng ­Quezon City Police District (QCPD), nabatid na dakong alas-7:40 ng umaga ng Martes nang madiskubre ang bangkay ni May sa loob ng kanilang tahanan, ng kanyang mga magulang na sina Rafael at Belen Historillo. Nauna rito, nakarating umano sa mag-asawang Historillo ang ulat na inihatid ng suspek sa nanay nito ang dalawang anak nila ni May. Dahil dito, kaagad na nagtungo ang mag-asawang Historillo sa tahanan ng mag-asawang Encinares upang alamin kung ano ang nangyari, at dito na nila nadiskubre ang bangkay ng anak. Pagdating naman ng mga pulis, sinabi nila sa mag-asawang Historillo na sumuko na sa pulisya si Ralph dakong alas-8:00 ng umaga at inamin ang pagpatay sa asawa. Sa salaysay ng suspek, lumilitaw na mada­ling araw pa lamang nang mapatay niya ang misis. Aniya, bago ang krimen ay mahimbing siyang natutulog nang magi­sing dahil sa pananakal sa kanya ng biktima. Ayon kay Ralph, sinubukan pa niyang makiusap sa asawa na tumigil na ngunit hindi siya pinakinggan nito. Nang magawa umano niya itong pigilan ang misis ay nagdilim na rin ang kanyang paningin kaya’t sinakal rin niya ito. Inakala pa umano niya na nawalan lamang ng malay ang asawa ngunit nang makumpirmang patay na ito, ay kaagad na niyang dinala ang kanilang mga anak sa kanyang ina at saka siya sumuko sa pulisya. Inamin ni Ralph na may galit sa kanya ang asawa dahil noong 2017 ay nahuli siya nito na may ibang babae. Noon naman aniyang Agosto 2021 ay nahuli rin niya ang babae na may ka-text na lalaki sa cellphone nito sanhi upang lalong lumala ang kanilang problema. Si Ralph ay nakapiit na at nakatakdang sampahan ng parricide sa piskalya.","Isang misis ang iniulat na napatay sa sakal ng kanyang mister na naganap sa loob mismo ng kanilang tahanan sa ­Quezon City, kamakalawa.","July 21, 2022  12:00am",https://www.philstar.com/pilipino-star-ngayon/metro/2022/07/21/2196840/misis-napatay-sa-sakal-ni-mister
‘Task Force Manila Shield’ inactivate ng PNP,"Sinimulang magpatupad ang pulisya ng mas mahigpit na segu­ridad ilang araw bago ang ga­gana­ping State of the Nation Address (SONA) ni Pangulong Ferdinand Marcos Jr. sa Batasang Pambansa Complex sa Lunes, Hulyo 25. Kasabay nito ay inactivate ng Philippine National Police (PNP) ang ‘Task Force Manila Shield’, na ang pangunahing layunin ay protektahan ang National Capital Region (NCR) sa anumang mga pagbabanta. Kabilang sa isasa­ga­wa, ang pagta­tatag ng security checkpoints at pagpapakalat ng pulisya sa mga government office at iba pang vital installation. Pinapairal din ng PNP ang gun ban sa Metro Manila, na nangangahu­lugan na pagbabawal sa mga licensed gun owners na bitbitin ang kanilang armas sa labas ng kanilang bahay. Umapela naman ng pang-unawa si Maj. Gen. Valeriano de Leon, PNP Directorate for Operations chief sa publiko na maki­pagtulungan sa mahigpit na seguridad na ipapatupad sa NCR. Nagpaalala rin si De Leon sa mga firearms holders na sumunod sa gun ban o maharap sa kaparusahan. Tinatayang aabot sa 22,000 state security for­ces at force multifiers ang magbabantay sa SONA. Binisita na nito ang Batasan Police Station 6 na nasa harap mismo ng Batasang Pambansa Complex para makita ang isinasagawang mga paghahanda.",,"July 23, 2022  12:00am",https://www.philstar.com/pilipino-star-ngayon/metro/2022/07/23/2197393/task-force-manila-shield-inactivate-ng-pnp
"PNP, nagbabala sa mga pasaway na raliyista sa SONA","Nagbabala ang Phi­lippine National Police (PNP)  sa mga  raliyista na hindi sila magdadalawang isip na arestuhin  kung magiging pasaway sa kanilang isasagawang kilos-protesta kasabay sa unang State of the Nation Address (SONA) ni Pangulong Ferdinand ‘Bongbong’ Marcos Jr. sa Hulyo 25. Sa press confe­rence kahapon sa Camp Crame, sinabi ni PNP Spokesperson P/Col. Jean Fajardo na  kanilang  huhulihin ang mga  raliyista  na manggugulo at manghahamon sa mga pulis na magbabantay sa  kahabaan ng Commonwealth. Ani Fajardo, paulit-ulit naman ang kanilang pakiusap at  panawagan sa mga  raliyista sa mga lugar  na dapat nilang pagdausan at kilos na kanilang gagawin. Apela ni Fajardo, hindi kailangan na magkilos protesta sa kahabaan ng  Commonwealth Avenue partikular  sa Batasan Road . “But again our ­response will depend on the situation doon sa area at ayaw natin na pagsimulan ng anumang tensyon o kaguluhan doon sa attempt po nila na magmartsa sa Batasan Road na alam naman po natin na napakalapit niyan sa House of Re­presentatives,” ani Fajardo. Matatandaang una nang idineklara ng PNP na no-rally zone ang kahabaan ng Commonwealth Avenue sa SONA ni Pangulong Marcos Jr., sa darating na Lunes at tanging lugar lang na maari nilang pagsagawaan ng kilos protesta ay ang UP Campus at ang Quezon Memorial Circle. Bukod sa mobile jail ng BJMP ay nakahanda na rin ang water canon ng Bureau of FIre Protection (BFP) sakaling magpilit ang mga raliyista na magmartsa sa kahabaan ng Commonwealth ­Avenue. Bukod dito, magpapatupad din ang PNP ng gun ban sa Metro Manila simula bukas, Hulyo 22 hanggang 27 para na rin sa seguridad ng unang SONA ni Pangulong Marcos.",Nagbabala ang Phi­lippine National Police (PNP)  sa mga  raliyista na hindi sila magdadalawang isip na arestuhin  kung magiging pasaway sa kanilang isasagawang kilos-protesta kasabay sa unang State of the Nation Address (SONA) ni Pangulong Ferdinand ‘Bongbong’ Marcos Jr. sa Hulyo 25.,"July 21, 2022  12:00am",https://www.philstar.com/pilipino-star-ngayon/metro/2022/07/21/2196841/pnp-nagbabala-sa-mga-pasaway-na-raliyista-sa-sona
Babae todas matapos tadtarin ng saksak ng selosong kinakasama sa QC,"Dead on arrival ang inabot ng isang babae sa Quezon City matapos tadtarin ng saksak ng kanyang kinakasama dahil umano sa selos.  Kinilala ng mga awtoridad ang 23-anyos na biktimang si Lory Joy Laman na nagtamo ng limang saksak sa iba’t ibang parte ng kanyang katawan.  Nakatakbo pa ang biktima sa kanyang pinagtatrabahuhang kumpanya kahit pa puro saksak at duguan at doon humingi ng tulong.  Naisugod pa sa ospital ang biktima ngunit ideneklara ring dead on arrival. Samantala mismong mga kaanak ng suspek ang nagsuko sa kanya kaya mabilis siyang naaresto ng mga awtoridad sa isinagawang follow-up operation sa Cavite.  Crime of passion daw ang motibo ng pananaksak ng 19-anyos na suspek ayon sa mga awtoridad.  “Pero lumalabas sa ating pagiimbestiga na the day prior eh dala na niya at hawak niya itong murder weapon na ginamit niya sa pananaksak sa biktima natin,"" ani Pol. Lt. Col. Mark Julio Abong, hepe ng QCPD CIDU sa ulat ng Teleradyo, Huwebes. Nabigla lang raw umano ang suspek sa nagawang krimen na aminadong sinasaktan ang kinakasama.  “Pinagtatanggol niya po yung lalaki niya, kumbaga tinataboy niya po ako, (sinasabi niya) umalis ka na dito hindi na kita kailangan. Masakit po sa akin, walang wala ako, siya lang nakasama ko sa dalawang taon,” ani ng suspek sa ulat ng Teleradyo.  Hindi naman matanggap ng mga magulang ng biktima ang pagkamatay ng breadwinner ng pamilya. “Masakit po ang loob ko, hindi ko tanggap ang ginawa niya sa anak ko kasi wala naman kaming ginawang masama sa kanya,” ani Lorenzo Laman, ama ng biktima sa ulat ng Teleradyo.  Kasong murder ang kakaharapin ng suspek na kasalukuyan nang nakakulong. — Philstar.com intern",Dead on arrival ang inabot ng isang babae sa Quezon City matapos tadtarin ng saksak ng kanyang kinakasama dahil umano sa selos.,"July 21, 2022  11:08am",https://www.philstar.com/pilipino-star-ngayon/metro/2022/07/21/2196976/babae-todas-matapos-tadtarin-ng-saksak-ng-selosong-kinakasama-sa-qc
"Malawakang pagpapalit ng drainage sa Maynila, nakakasa na","Nakakasa na ang plano ng bagong pamunuan ng Pamahalaang Lungsod ng Maynila sa pagpapalit sa mga maliliit na drainage system sa siyudad makaraan ang muling mabilis na pagbaha nitong mga nakaraang araw dahil sa buhos ng ulan. Sinabi ni Mayor Honey Lacuna-Pangan na mayroon silang inilatag na 10-year masterplan sa pagkontrol sa baha at kabilang dito ang pagpapalit na sa mga drainage na luma na at hindi na kaya ang volume ng tubig ngayon. “Definitely kasama sa 10 year plan na palitan ang mga drainage na may kalumaan na at ‘di na ang­kop ang size. ‘Yun ang tinitingnan at meron nang propose upgrading para makatulong na maiwasan ang pagbabaha,” ayon kay Lacuna-Pangan. Kabilang sa mga kalsadang biglang tumaas ang baha kahit bahagya pa lamang ang pag-ulan ay ang España, mga parte ng Taft Avenue, Roxas Blvd., at Rizal Avenue. Nitong Miyerkules, nagbigay umano ang Manila Disaster Risk Reduction and Management Office (MDRRMO) ng libreng sakay sa mga pasaherong na-stranded dulot ng pagbabaha. Habang hindi pa napapalaki ang mga drainage, patuloy naman umano ang ‘de-clogging operations” ng Engineering Office sa mga drainage at estero sa buong Maynila ngunit aminado siya na napakaraming basura na nalilikom sila na nagbabara sa mga ito. Makikipag-koordinasyon rin umano sila sa Metropolitan Manila Development Authority (MMDA) upang sa oras na napakalakas ng ulan ay paganahin ang mga pumping stations para mapigilan ang pagtaas ng baha.",Nakakasa na ang plano ng bagong pamunuan ng Pamahalaang Lungsod ng Maynila sa pagpapalit sa mga maliliit na drainage system sa siyudad makaraan ang muling mabilis na pagbaha nitong mga nakaraang araw dahil sa buhos ng ulan.,"July 22, 2022  12:00am",https://www.philstar.com/pilipino-star-ngayon/metro/2022/07/22/2197188/malawakang-pagpapalit-ng-drainage-sa-maynila-nakakasa-na
16 katao sa Tondo na-food poison sa tindang chicken mami; tindera nadali rin!,"Food poisoning ang hinihinalang dahilan kung bakit nalason ang 16 katao sa tindang chicken mami ng kanilang kapitbahay sa Tondo, Maynila. Sa CCTV na kuha ng barangay, makikitang biglang nagkagulo ang mga tao sa Callejon-E Street, Gagalangin, Tondo dahil sa biglang pamimilipit sa sakit ng tiyan at pagkahilo ng dalawang bata.  Isinugod sa Tondo General Hospital, Jose Reyes Memorial Medical Center, at Chinese General Hospital ang 16 na biktima dahil sa pananakit ng tiyan, pagkahilo at pagsusuka.  Kasama rin sa isinugod sa ospital ang nagbenta mismo ng mami at ang kanyang asawa.  Nanlumo naman ang ina ng nagbebenta ng mami dahil hindi niya raw lubos akalain na mangyayari ito dahil halos 20 taon na rin kasi nilang negosyo ang pagbebenta ng mami.  “Ayon sa kwento ng anak ko, wala naman po siyang halo dahil almost 20 years na po siyang nagtitinda niyan, kung sabihin natin sinadya, sino po ba ang sasadya kung pati ang asawa niya, kung pati mga apo ko rin,” ani Aner Dela Vega, ina ng nagtitinda ng mami sa ulat ng Teleradyo, Huwebes.  Handa naman daw harapin ng mga nagluto ng tindang mami ang anumang kaso o reklamo ng mga kapitbahay na na-food poison.  Nakalabas na ng ospital ang ibang nadali ng food poisoning habang nagpapagaling pa ang iba.  Iniimbestigahan na ng mga awtoridad ang nangyaring insidente.  — Philstar.com intern John Vincent Pagaduan","Food poisoning ang hinihinalang dahilan kung bakit nalason ang 16 katao sa tindang chicken mami ng kanilang kapitbahay sa Tondo, Maynila.","July 21, 2022  9:34am",https://www.philstar.com/pilipino-star-ngayon/metro/2022/07/21/2196963/16-katao-sa-tondo-na-food-poison-sa-tindang-chicken-mami-tindera-nadali-rin
"Mandatong CCTV bago business permit, tatalakayin ng Muntinlupa Council","Nakatakda nang tala­kayin ng Muntinlupa City Council ang panukalang ordinansa na gawing requirement ang pagkakaroon ng closed circuit television (CCTV) system sa pag-aaplay ng business permit. Nabatid na kamakailan lamang nang idaos ang public hearing sa pangu­nguna ni Committee on Peace and Order chair, Councilor Alexson Diaz kaugnay sa inisyu ng Department of the Interior and Local Government (DILG). Naglabas ang DILG ng Memorandum Circular 2022-060 noong Mayo na nag-uutos sa mga lungsod at munisipalidad na magpasa ng ordinansa na nag-aatas sa ilang mga business establishment na tumutugon sa malaking bilang ng mga kostumer na maglagay ng CCTV bilang requirement sa pagbibigay ng business permit. Ayon kay Diaz, sa Hulyo 31 ay isusumite niya sa regular session ng City Council ang resulta ng naging public hearing. Kabilang sa mga estabilsimento na posibleng gawing requirement ang paglalagay ng CCTV bago maisyuhan ng business permit ay ang bangko, pawnshops, money lenders, money remittance services, money changers, at iba pang may katulad na transaksyon; mga establisyementong may mga sa­ngay sa iba’t ibang panig ng bansa gaya ng restaurants/fast-food chains, convenience stores, grocery stores, drug stores etc. Gayundin ang shopping malls, shopping centers, supermarkets, palengke, at iba pang tulad nito. Kasama rin ang mga ospital, laboratoryo, klinika at iba pang medical facilities. Mga sinehan, arcades, internet cafes, perya at iba pang kauri nito. Maging ang mga paliparan, pantalan, terminal ng mga pampublikong sasakyan, parking lots, at iba pang katulad nito.",Nakatakda nang tala­kayin ng Muntinlupa City Council ang panukalang ordinansa na gawing requirement ang pagkakaroon ng closed circuit television (CCTV) system sa pag-aaplay ng business permit.,"July 22, 2022  12:00am",https://www.philstar.com/pilipino-star-ngayon/metro/2022/07/22/2197189/mandatong-cctv-bago-business-permit-tatalakayin-ng-muntinlupa-council
"Bebot, dedo sa saksak ng live-in partner","Patay ang isang babae nang pagsasaksakin ng kanyang kinakasama dahil umano sa matinding selos sa lungsod Quezon, kamakalawa. Naisugod pa sa Commonwealth Hospital ang biktimang nakilalang si Lory Joy Laman, 23, accounting staff, at residente ng Saint James St., Admin Tala, Caloocan City ngunit binawian din ito ng buhay dahil sa limang tama ng saksak na tinamo. Samantala, tumakas ngunit naaresto rin naman ng mga tauhan ng Quezon City Police District (QCPD)-Criminal Investigation and Detection Unit (CIDU) sa isang follow-up operation sa Cavite ang suspek na si Ceranton Jarales Cardenas, 19, residente rin ng Caloocan City. Batay sa ulat ni PCPL Isaias de Pedro II, may hawak ng kaso, dakong alas-6:30 ng umaga nang maganap ang krimen sa tapat ng Padilla Machine Shop na matatagpuan sa Quirino Highway, Brgy. Kaligayahan, sa Novaliches, Quezon City. Sa salaysay ng testigo, kasalukuyan umano siyang nagtatrabaho sa machine shop nang makita ang biktima at suspek na nagkakaroon ng mainitang pagtatalo. Maya-maya ay bigla na lang umanong nagbunot ng patalim ang suspek at pinagsasaksak ang biktima bago tumakas patungo sa direksiyon ng LTO Novaliches. Bagama’t sugatan, na­ga­wa pa umano ng biktima na makahingi ng tulong sa duty na security guard ng RDL Factory na si Jamil Usman, na siyang nagsugod sa kanya sa pagamutan ngunit binawian din ng buhay. Lumitaw naman sa imbestigasyon ng pulisya na matagal nang nagkakaroon ng di pagkakaunawaan ang suspek at biktima. Natuklasang inireklamo na rin ng biktima ang suspek sa Barangay 186 ng Caloocan City, ng kasong paulit-ulit na paglabag sa Republic Act 9262 o Anti-Vio­lence Against Women and their Children Act (VAWC). Ayon kay PLTCOL Mark Julio Abong, hepe ng QCPD-CIDU, bago ang krimen ay nag-usap na rin umano ang mag-live in partner na maghihiwalay nang maayos matapos ang kanilang dalawang taong pagsasama dahil sa napapadalas na pag-aaway ng mga ito. Gayunman, nang magkita ang dalawa upang isauli na sana ng suspek ang mga gamit ng biktima at tapusin na ang kanilang relasyon ay nauwi ito sa pagpatay. Samantala, aminado naman ang suspek sa nagawang krimen. Ang suspek ay nakapiit na at nakatakdang sampahan ng kasong pagpatay sa piskalya.","Patay ang isang babae nang pagsasaksakin ng kanyang kinakasama dahil umano sa matinding selos sa lungsod Quezon, kamakalawa.","July 22, 2022  12:00am",https://www.philstar.com/pilipino-star-ngayon/metro/2022/07/22/2197195/bebot-dedo-sa-saksak-ng-live-partner
"Utang ng pamahalaan sa operators ng EDSA bus carousel, P310 milyon pa!","Umaabot pa umano sa P310 milyon ang kailangang bayaran ng pamahalaan sa mga ­operators para sa libreng sakay program sa EDSA Bus Carousel. Ito’y kahit nakapagbigay na ang Land Transportation Franchising and Regulatory Board (LTFRB) ng inisyal na P310 milyon sa kanila kamakailan. Ayon kay Mega Manila Consortium Corporation (MMCC) internal affairs officer Juliet de Jesus, sakop ng natu­rang halaga ang apat na linggong backlog ng LTFRB na kailangan nitong bayaran. “Mayroon pa pong apat na receivables ang mga operator,” ani De Jesus sa isang panayam sa teleradyo. Una nang sinabi ng LTFRB na nagbigay na ito ng P310 milyong inisyal na bayad sa mga bus operators matapos ang isinagawa nilang pulong noong nakaraang linggo. Target rin umano nila na maging updated ang naturang bayarin sa pagtatapos ng Hulyo. Sinabi pa ni De Jesus na nakatakdang magpulong muli ang MMCC at ang LTFRB ngayong Huwebes upang talakayin ang plano kung paano ipagpapatuloy ang libreng sakay program para sa EDSA bus carousel. Matatandaang ang naturang programa ay nakatakda na sanang magtapos sa Hulyo 31 ngunit inaprubahan ni Pang. Ferdinand ‘Bongbong’ Marcos Jr. ang pagpapalawig dito hanggang Disyembre. Sa naturang pulong, inaasahang hihiling rin ang mga bus operators ng taas-pasahe sa LTFRB, dahil huli umano silang pinayagang magtaas ng pasahe noon pang 2011. Tiniyak naman ni De Jesus na ayos lang sa kanila na ipagpatuloy ang ­libreng sakay basta’t nababayaran sila sa tamang panahon.",Umaabot pa umano sa P310 milyon ang kailangang bayaran ng pamahalaan sa mga ­operators para sa libreng sakay program sa EDSA Bus Carousel.,"July 21, 2022  12:00am",https://www.philstar.com/pilipino-star-ngayon/metro/2022/07/21/2196838/utang-ng-pamahalaan-sa-operators-ng-edsa-bus-carousel-p310-milyon-pa
"48 iba’t ibang uri ng armas, isinurender ng security agency sa Pasig City Police","Umaabot sa 48 iba’t ibang uri ng armas ang isinurender ng isang security agency sa pamunuan ng Pasig City Police para sa kaukulang safekeeping. Ito ay bilang resulta ng intensibong implementasyon ng ‘Oplan Katok’ ng PNP kung saan nagsasagawa ng house-to-house visit ang mga pulis sa mga firearm holders na hindi pa nakakapag-renew ng kanilang lisensiya. Nabatid na dakong alas-12:45 ng hapon ka­makalawa nang boluntaryong isurender ng BISON Security Agency, na kinakatawan ng operations manager nito na si Richie Hernandez, ang mga naturang armas sa Conference Room ng Pasig City Police Station na matatagpuan sa C. Raymundo Avenue, sa Brgy. Caniogan, Pasig City. Ang mga pulis muna ang mag-iingat ng mga naturang armas habang nakabinbin pa ang renewal ng lisensiya ng mga ito. “The accomplishment is in line with the OPLAN KATOK Program of the PNP wherein police authorities perform house-to-house visit to all firearm/gun owners with expired licenses, and to remind them to renew or surrender their firearms for safekeeping,” anang Pasig Police. Tiniyak rin nito na ang mga naturang isinurender na armas ay properly documented at inilagay sa kustodiya ng Pasig CPS para sa kaukulang safekeeping. “We appreciate and laud our gun owners for follo­wing the rules and procedures in the proper disposition of unlicensed firearms,‘’ ayon naman kay PCOL Roman Arugay.",Umaabot sa 48 iba’t ibang uri ng armas ang isinurender ng isang security agency sa pamunuan ng Pasig City Police para sa kaukulang safekeeping.,"July 21, 2022  12:00am",https://www.philstar.com/pilipino-star-ngayon/metro/2022/07/21/2196833/48-ibat-ibang-uri-ng-armas-isinurender-ng-security-agency-sa-pasig-city-police
Libreng Sakay sa EDSA tuloy hanggang Setyembre 6 – LTFRB,"Tuloy hanggang September 6 ang pagkakaloob ng libreng sakay  sa  EDSA carousel  bus. Ayon kay LTFRB Chairperson Cheloy V. Garafil , may sapat na pondo ang pamahalaan para ipagpatuloy ang libreng sakay. Idinagdag pa nito na batay sa pakikipagpulong ng DOTr sa mga operator ng EDSA carousel bus ay  napag-usapan dito  ang payout sa operator upang makabiyahe na ang lahat ng carousel bus sa EDSA ng libre para sa publiko. “Isa sa napag-usapan namin ‘yung payout dahil hindi nila (operator) nababayaran on time ang mga driver” ani pa ni Garafil. Anya , isa sa dahilan kung bakit hindi makapag-full deployment ang bus company ng kanilang mga biyahe ay dahil ang ilan sa mga driver ay umuwi ng probinsya at hindi nababayaran ng bus operator ‘on time’ ang kanilang mga driver. Sinabi pa ni Garafil na sa kasalukuyan umaabot na sa  P310 Million ang naibabayad ng LTFRB  sa mga bus ­operator na nagseserbisyo para sa libreng sakay sa Edsa Carousel bus. (Tiniyak ng Department of Transportation (DOTr) at ng attached agency nito na Land Transportation Franchising and Regulatory Board (LTFRB) sa mga operators na nagbibigay ng libreng sakay sa mga mamamayan sa EDSA bus carousel na mamadaliin nila ang pagbabayad sa serbisyo ng mga ito. Ipinangako ng DOTr at LTFRB sa mga operators na lalo pang paiigtingin ang pagpo-proseso ng kanilang bayad. Target umano nilang gawing updated ang pagbabayad sa mga ito sa pagtatapos ng buwan ng Hulyo. Nauna rito, dumaing ang mga operators ng EDSA Bus Carousel sa Libreng Sakay program na unti-unti nang nauubos ang kanilang pondo dahil hindi sila kaagad nababayaran ng pamahalaan.",Tuloy hanggang September 6 ang pagkakaloob ng libreng sakay  sa  EDSA carousel  bus.,"July 20, 2022  12:00am",https://www.philstar.com/pilipino-star-ngayon/metro/2022/07/20/2196591/libreng-sakaysa-edsa-tuloyhanggang-setyembre-6-ltfrb
Kelot patay sa bundol ng van,"Patay ang isang hindi pa nakikilalang lalaki makaraang mabundol ng isang van habang tumatawid sa pedestrian lane sa may Sampaloc, Maynila nitong Martes ng hapon. Patuloy na inaalam ng mga awtoridad ang pagkakakilanlan sa biktima na tinatayang nasa edad 45-anyos, may taas na hanggang 5’5”, naka­suot ng itim na t-shirt at asul na shorts at may tattoo sa abalikat. Nasa kustodiya naman ng pulisya ang driver ng Nissan NV350 van na si Eriberto Carlos, 48, ng Cabanatuan City, Nueva Ecija. Sa ulat ng Manila District Traffic Enforcement Unit (MDTEU), dakong alas-2:30 ng hapon nang maganap ang insidente sa kanto ng Laon-laan St., at Antonio St., sa Sampaloc. Binabaybay ng van ang eastbound lane ng Laon-laan St. nang pagsapit sa pedestrian lane sa kanto ng Antonio St., ay nahagip nito ang biktima.  Kaagad namang isinugod ni Carlos ang biktima sa pagamutan ngunit binawian din ito ng buhay habang nilalapatan ng lunas ng mga doktor. 
Si Carlos ay nakatakdang sampahan ng kasong reckless imprudence resulting in homicide sa Manila City Pro­secutors Office.","Patay ang isang hindi pa nakikilalang lalaki makaraang mabundol ng isang van habang tumatawid sa pedestrian lane sa may Sampaloc, Maynila nitong Martes ng hapon.","July 20, 2022  12:00am",https://www.philstar.com/pilipino-star-ngayon/metro/2022/07/20/2196588/kelot-patay-sa-bundol-ng-van
‘Budol tandem’ sa QC tiklo,"Arestado ang magkasabwat na babae at lalaki matapos diumano mangbudol sa tapat ng isang mall sa Brgy. Pasong Putik sa Quezon City. Ang insidente ay natiyempuhan ng mga rumorondang pulis ng Quezon City police district 16 kaya’t mabilis na nadakip ang mga suspek.   Ayon sa Philippine National Police, ang modus ng dalawa ang magpanggap na nasiraan ng trak na may kargang isda at aalukin ang target victim na sumama kapalit ng P500. Matapos mapapayag na sumama ang biktima, lalapit naman ang kasabwat na babae na siyang magtuturo kung saan makakarenta ng trak.  Dahil may dala diumanong malaking halaga ng pera ang lalaking suspek, kukumbinsihin niya ang biktimang maiwan sa lugar habang ""pinupuntahan"" ang rentahan ng trak. Ihahabilin raw ng suspek sa biktima ang P15,000, at bilang collateral, kailangang ibigay ng biktima sa suspek ang cellphone niya para masiguradong hindi itatakbo ng biktima ang pera niya. Naisipan ng suspek na buksan ang pinaglalagyan ng pera ngunit laking gulat niya nang makitang sanitary napkin at mga papel lang ang laman nito imbes na pera.  Dali-daling hinabol ng biktima ang mga suspek at humingi na siya ng tulong sa mga rumorondang pulis.  “Kapag may nag-ooffer sa kanila ng pera lalo na’t may kalakihan yung pera mag-isip  isip sila para hindi sila mabudol budol sa area na ito ng Quezon City” ani Police Lieutenant Colonel Vicenta Bumalay Station Commander QCPD PS16 sa  ulat  ng Teleradyo, Miyerkules. Aminado naman ang mga suspek sa nagawang krimen at sinabing gipit lang daw umano sila dahil sa kanilang mga gastusin. Mahaharap sa kasong swindling ang mga suspek na kasalukuyang nakakulong sa Pasong Putik Police Station.  — Philstar.com intern John Vincent Pagaduan",Arestado ang magkasabwat na babae at lalaki matapos diumano mangbudol sa tapat ng isang mall sa Brgy. Pasong Putik sa Quezon City.,"July 20, 2022  12:19pm",https://www.philstar.com/pilipino-star-ngayon/metro/2022/07/20/2196754/budol-tandem-sa-qc-tiklo
"Commonwealth Avenue, idineklarang ‘no-rally zone’ sa SONA","Idineklara ng Philippine National Police (PNP) na ‘no rally zone’ ang kahabaan ng Commonwealth Avenue sa Quezon City, bilang bahagi ng mga security measures na ipatutupad para sa kauna-unahang State of the Nation Address (SONA) ni Pangulong  Ferdinand  ‘Bongbong’ Marcos Jr. sa Lunes (Hulyo 25). Ayon kay  P/COL Fernando Ortega, de­puty director for administration ng QCPD, sa isinagawang press conference kahapon na mahigpit nilang ipagbabawal ang pagdaraos ng mga kilos protesta sa Commonwealth Avenue sa panahon ng SONA. “For the roads wala tayong ganun na designated place for the rallies kaya ‘yung buong stretch ng Commonwealth definitely is a no-rally zone,” ayon pa kay Ortega. Pinaalalahanan din niya ang mga raliyista na kumuha mula ng permit mula sa local government unit (LGU) kung nais nilang mag-rally. Sa panig naman ni PMGen Felipe Natividad, director ng National Capital Region Police Office (NCRPO), sinabi nito na sa kanyang pagkakaalam ay wala pang grupo na binibigyan ng permiso na mag-rally sa naturang lugar. Tulad noong mga nakaraang SONA, po­sible aniyang may mga grupo na magtangka muling makapasok sa lugar at makalapit sa Batasang Pambansa kung saan idaraos ang SONA, ngunit tiniyak niyang hahadlangan at hindi nila papayagan ang mga ito. Nabatid na maaari namang magdaos ng rally ang mga raliyista sa Quezon Memorial Circle at University of the Philippines - Diliman campus. Anang PNP, nasa 22,000 personnel ang kanilang ipapakalat upang magbantay sa SONA habang isang task force rin ang lilikhain para sa naturang kaganapan.","Idineklara ng Philippine National Police (PNP) na ‘no rally zone’ ang kahabaan ng Commonwealth Avenue sa Quezon City, bilang bahagi ng mga security measures na ipatutupad para sa kauna-unahang State of the Nation Address (SONA) ni Pangulong  Ferdinand  ‘Bongbong’ Marcos Jr. sa Lunes (Hulyo 25).","July 20, 2022  12:00am",https://www.philstar.com/pilipino-star-ngayon/metro/2022/07/20/2196589/commonwealth-avenue-idineklarang-no-rally-zone-sa-sona
2 magkaibigang dalagita nasawi sa flashfloods sa Quezon City,"Magkaibigan at magkasama pa ang dalawang dalagitang natagpuang patay ka­makalawa, nang malunod ang mga ito matapos na tangayin ng flashfloods sa Quezon City noong Sabado ng gabi. Nabatid na ang mga biktima ay kapwa 15-anyos lamang.  Isa sa kanila ay hindi pa kumpirmado ang pagkakakilanlan habang ang isa pa ay kinilala na ng kanyang ina. Ayon sa Quezon City Police District (QCPD)-Talipapa Police Station 3, ang unang biktima ay nadiskubre dakong alas-12:05 ng madaling araw sa Pasong Tamo Bridge III sa Mindanao Avenue, sa Brgy. Bahay Toro ng dispatcher na si Jeffrey Pariñas. Samantala, batay naman sa ulat ng QCPD-La Loma Police Station 1, ang ikalawang biktima ay nadiskubre sa pampang ng ilog sa Lorraine St., Brgy. Apolonio Samson, ng mangangalakal na si Samuel Balatong dakong alas-3:00 ng madaling araw. Nagtungo na sa pulisya ang ina ng biktima na si Aling Salvacion Peralta at kinilala ang anak. Batay sa imbestigasyon ng QCPD, lumilitaw na bago nadiskubre ang mga bangkay ng mga biktima ay magkasama pa silang dalawa habang natutulog sa ilalim ng tulay sa Piland Road sa Brgy. Culiat, QC, noong Sabado ng gabi, kasama si Cedric Paras, 17, na live-in partner ng ikalawang biktima. Ayon kay Paras, pagsapit ng alas-8:00 ng gabi ay nagising na lang sila nang maramdamang tumataas ang tubig-baha sa lugar. Dahil dito, kaagad umano silang bumangon at tinangkang lumikas sa mas mataas na lugar ngunit tinangay na ng malakas na agos ng tubig ang mga biktima na magkahawak-kamay. Tinangka pa umanong sundan ni Paras at iligtas ang mga biktima ngunit hindi na niya natagpuan ang mga ito.","Magkaibigan at magkasama pa ang dalawang dalagitang natagpuang patay ka­makalawa, nang malunod ang mga ito matapos na tangayin ng flashfloods sa Quezon City noong Sabado ng gabi.","July 19, 2022  12:00am",https://www.philstar.com/pilipino-star-ngayon/metro/2022/07/19/2196469/2-magkaibigang-dalagita-nasawi-sa-flashfloods-sa-quezon-city
"Parañaque LGU, nagsisimula na sa pagtatanim ng mga puno","Nagsimula ang pamahalaang Lungsod ng Parañaque sa pagtatakda ng green agenda at pagpapaalala sa mga residente ng kanilang responsibilidad na pangalagaan ang kapaligiran at gawing malinis at luntian ang kanilang paligid. “Sa maagang yugtong ito ng aking administrasyon, nagsimula na ang pagtatanim sa mga sentrong isla ng mga pangunahing kalsada sa lungsod, tulad ng sa kahabaan ng Sucat Road, ngayon ay Dr. Santos Avenue,” pagsisiwalat ni Mayor Eric Olivarez kahapon. Ang Knife Acacia trees at bougainvillea, ani Olivarez, ay itinanim ngayon hindi lamang para gawing mas kaakit-akit ang center islands kundi para bigyang-diin ang kahalagahan ng mga puno at halamang namumulaklak bilang bahagi ng sustainable urban deve­lopment. Higit pang mga programang environment-friendly ang malapit nang i-highlight sa ilalim ng administrasyon ni Olivarez tulad ng adopt-a-tree program at paggamit ng mga idle lands para sa livelihood programs at upcycling projects. Ayon sa bagong alkalde, ang City’s Environmental and Natural Resources Office (CENRO) ay nagpapatuloy sa kanilang upcycling programs para mabigyan ng kabuhayan ang mga mamamayan at mabawasan ang basura. Mayroon din itong proyektong “Zero Plastic sa Landfill”, na naglalayong bawasan ang paggamit ng single-use plastics sa lungsod upang maiwasan ang mga basurang ito na makarating sa mga kanal, drainage, at daluyan ng tubig. “Lahat ng ginagawa natin ay may epekto sa kapaligiran, lalo na sa mga susunod na henerasyon. So, gagawin natin ang lahat sa green, eco-friendly na pa­raan para maging showcase ang Parañaque ng pagiging sustainable city of the future,” dagdag pa ng alkalde.",Nagsimula ang pamahalaang Lungsod ng Parañaque sa pagtatakda ng green agenda at pagpapaalala sa mga residente ng kanilang responsibilidad na pangalagaan ang kapaligiran at gawing malinis at luntian ang kanilang paligid.,"July 20, 2022  12:00am",https://www.philstar.com/pilipino-star-ngayon/metro/2022/07/20/2196587/paraaque-lgu-nagsisimula-na-sa-pagtatanim-ng-mga-puno
Bus kukulangin sa pagbabalik ng F2F classes,"Nagpahayag ng pangamba ang isang grupo ng mga bus operators na baka kulangin ang mga bus na masasakyan ng mga estudyante sa nalalapit na pagbabalik ng face-to-face classes sa bansa sa Nobyembre. Kinumpirma kahapon ni Juliet de Jesus, managing director ng Samahan ng Transport Operators ng Pilipinas, na hindi pa lahat ng bus ay nakakapasada na sa ngayon dahil na rin sa sobrang mahal ng mga produktong petrolyo sa bansa. “Hindi naman po kami lahat nakakalabas ngayon dahil... mataas po ang fuel. Hindi po namin kayang i-sustain,” ani De Jesus sa panayam sa TeleRadyo. Dagdag pa ni De Jesus, dagdag na pahirap sa kanilang hanay at maging sa mga commuter ang pinutol-putol na ruta. “Sa mga pinagputol-putol na linya, walang university access sa lahat ng ruta na ibinigay sa amin,” aniya. Matatandaang dati nang nanawagan ang grupo na ibalik na ang kanilang mga normal na ruta nila noong bago pa magkaroon ng CO­VID-19 pandemic. “Rekomendasyon namin ibalik sa aming ruta, ‘yung dating ruta bago pa ang pandemic. Wala namang problema kahit mag-open ang klase,” aniya pa. Una na rin namang ipinag-utos ng Department of Education (DepEd) sa lahat ng pribado at pampublikong paaralan ang pagdaraos ng full implementation ng face-to-face classes simula sa Nobyembre 2. Inaasahan namang ngayong araw ng Martes ay magkakaroong muli ng tapyas sa mga presyo ng mga produktong petrolyo sa bansa.",,"July 19, 2022  12:00am",https://www.philstar.com/pilipino-star-ngayon/metro/2022/07/19/2196471/bus-kukulangin-sa-pagbabalik-ng-f2f-classes
Tindahan natabunan ng gumuhong lupa sa Taguig,"Sugatan ang dalawang babae makaraang matabunan ng gumuhong lupa ang binabantayan nilang tindahan sa Taguig City Martes ng hapon.Nakilala ang mga sugatan na sina Quinne Morela, 37, may-ari ng tindahan na nasa MRT Avenue, Brgy. Central, Taguig; at tindera niyang si Emily Casinas, na nagpapagaling pa sa pagamutan. Sa inisyal na ulat, dakong ala-1:30 ng hapon nang maganap ang pagguho ng lupa na nasa tabi ng tindahan ni Morela.  Nangyari ito habang nasa kasagsagan ng malakas na pagbuhos ng ulan sa lugar na siyang dahilan ng paglambot ng lupa. Ayon sa mga opisyal ng barangay, pinagsabihan na nila ang may-ari ng tindahan at iba pang may puwesto sa lugar na delikado ang lokas­yon ng kanilang mga negosyo pero hindi sila pinakikinggan. Unti-unting kinukutkot pa umano ng may-ari ng tindahan ang lupa na sinasandalan ng tindahan para lumawak ang kaniyang puwesto.","Sugatan ang dalawang babae makaraang matabunan ng gumuhong lupa ang binabantayan nilang tindahan sa Taguig City Martes ng hapon.Nakilala ang mga sugatan na sina Quinne Morela, 37, may-ari ng tindahan na nasa MRT Avenue, Brgy. Central, Taguig; at tindera niyang si Emily Casinas, na nagpapagaling pa sa pagamutan.","July 20, 2022  12:00am",https://www.philstar.com/pilipino-star-ngayon/metro/2022/07/20/2196584/tindahan-natabunan-ng-gumuhong-lupa-sa-taguig
"Lalaki hulog sa condo, lasog ","Patay ang isang hindi pa nakikilalang lalaki makaraang malaglag buhat sa itaas ng isang condominium building sa Ermita, Maynila kahapon ng madaling araw. Patuloy na inaalam ng mga imbestigador ang pagkaka­kilanlan sa nasawi na natagpuang walang buhay dakong alas-5:40 ng madaling araw sa ibaba ng condominium building na nasa kahabaan ng Adriatico Street sa Ermita. Sa ulat, nakatanggap ng tawag ang J. Bocobo Police Community Precinct ukol sa insidente ng pagkahulog ng isang lalaki sa naturang condominium building. Rumesponde ang mga pulis pero hindi na nila naabutan sa lugar ang biktima na isinugod na ng security personnel ng gusali sa Philippine General Hospital kung saan idineklara siyang wala nang buhay dakong alas-7:30 ng umaga. Habang isinusulat ito, patuloy ang imbestigasyon ng mga pulis sa pamamagitan ng pagkalap ng impormasyon sa pamunuan ng condominium building sa pagkakakilanlan sa biktima, kung tenant siya o bisita, at kung aksidente ba o sadya itong tumalon sa gusali.","Patay ang isang hindi pa nakikilalang lalaki makaraang malaglag buhat sa itaas ng isang condominium building sa Ermita, Maynila kahapon ng madaling araw.","July 20, 2022  12:00am",https://www.philstar.com/pilipino-star-ngayon/metro/2022/07/20/2196585/lalaki-hulog-sa-condo-lasog
"Babaeng patay sa pamamaril sa QC, droga posibleng dahilan","Dead on the spot ang inabot ng isang 43-anyos na babae sa Commonwealth Avenue Quezon, City, Linggo ng gabi matapos pagbabarilin ng hindi pa nakikilalaking salarin. Nahirapang makahanap ang mga awtoridad ng mga nakakita sa krimen dahil nangyari ang pamamaril sa kasagsagan ng malakas na ulan.  Sa paunang imbestigasyon, napag-alamang nakatira sa Barangay Santa Monica sa Novaliches ang biktima na ayon sa mga pulis ay sangkot diumano sa bentahan ng illegal na droga at dati na ring nakulong sa kaparehong kaso.  Sa puntong ito, teorya pa lang ang anggulo ng droga, at maraming kaso ng patayan ang naiugnay sa kalakal ng ilegal na droga sa panahon ng ""war on drugs"" ng pamahalaan. “Yung mga ganitong incident, tinitignan nga natin kung either nagka-onsehan sa drugs or other anggulo diyan is baka nagbagsak ng ano ito (droga) dito sa ating area,” ani Police Lieutenant Colonel Abraham Abayari, Batasan Police Commander QCPD sa  ulat  ng Teleradyo. Nagsasagawa na ng back tracking o pagkuha ng mga CCTV footage sa lugar ang pulisya ukol sa nangyaring pamamaril.  Samantala nasa pulisya na ang cellphone ng biktima na isasailalim sa digital forensics upang makita ang huling naging katransaksyon ng biktima na posibleng magbigay ng lead sa kaso.   — Philstar.com intern John Vincent Pagaduan","Dead on the spot ang inabot ng isang 43-anyos na babae sa Commonwealth Avenue Quezon, City, Linggo ng gabi matapos pagbabarilin ng hindi pa nakikilalaking salarin.","July 18, 2022  12:40pm",https://www.philstar.com/pilipino-star-ngayon/metro/2022/07/18/2196205/babaeng-patay-sa-pamamaril-sa-qc-droga-posibleng-dahilan
RTW warehouse sa Rizal tinupok ng sunog; may-ari nanlumo at hindi makapaniwala,"Nasunog ang isang warehouse ng mga ready to wear (RTW) na damit sa Barangay San Juan, Taytay, Rizal lagpas hatinggabi Miyerkules. Agad namang rumesponde ang Bureau of Fire Protection Taytay nang makatanggap ng ulat na may nasusunog ngang warehouse.  Ayon sa BFP Taytay, sa ikalawang palapag ng gusali nagsimula ang apoy. Dagdag pa nila na nasa 2,000 square meters ang total area ng nasunog. Natupok sa gusali ang mga nire-repack at mga naka-stock na damit.  Samantala ligtas naman ang dalawang gwardiyang bantay sa nasabing nasunog na gusali. “Sa usok palang po kanina nakina na po nila, sinubukan na po nilang apulahin ng fire extinguisher, yung hindi po nila kaya lumabas na po sila,” ayon kay Taytay Fire Marshall Insp. Gary Raymond Cantillon sa ulat ng Teleradyo, Miyerkules.  Napasugod naman sa lugar ang may-ari ng nasunog na building.  Ayon sa kanya, higit 15 taon na nilang nire-rentahan lang ang ikalawang palapag ng building. “'Yung building naman namin solid yan puro semento naman yan kung tutuusin wala namang (masusunog), hindi basta masusunog yan kasi puro bakal semento yan” ani William Sy na may-ari ng nasunog na warehouse, Miyerkules.  Pinagpapasalamat ng mga residente na hindi na ito kumalat dahil residential area ang katabi nito.  Idineklarang fire confined na ang sunog o hindi na kakalat pa bandang pasado alas-3 ng madaling araw.  Kasalukuyan nang inaalam ng BFP ang posibleng sanhi ng sunog at ilan ang halaga ng pinsalang dulot nito.  — Philstar.com intern John Vincent Pagaduan","Nasunog ang isang warehouse ng mga ready to wear (RTW) na damit sa Barangay San Juan, Taytay, Rizal lagpas hatinggabi Miyerkules.","July 20, 2022  2:21pm",https://www.philstar.com/pilipino-star-ngayon/metro/2022/07/20/2196765/rtw-warehouse-sa-rizal-tinupok-ng-sunog-may-ari-nanlumo-hindi-makapaniwala
"1 lugar sa Taguig, idineklarang danger zone dahil sa landslide","Idineklara ng Pamahalaang Lungsod ng Taguig na ‘danger zone’ ang isang lugar sa Cuasay Road, Brgy.  Central Signal, sa Taguig City, kung saan naganap ang isang minor landslide, Martes ng hapon (Hulyo 19). Ito’y matapos inspeksyunin kahapon ang nasabing lugar na ipinasara matapos maganap ang pagguho ng lupa na tumabon  sa isang sari-sari store alas-2:00 ng hapon. Ang kaligtasan at kapakanan ng mga Taguigeño ang prayoridad  ng Pamahalaang Lungsod ng Taguig kaya pinapaalalahanan ang lahat na magsagawa ng routine check ng mga sira sa kanilang mga bahay o lugar ng trabaho lalo na ngayong tag-ulan. Nagbabala rin ang lokal na pamahalaan sa mga nagtatayo, nagpapaayos  o nais magpatayo ng istruktura na kumuha ng building permit para masiguro ang kaligtasan ng lahat. Ayon sa Taguig LGUs, mabilis naman ang ginawang pagsaklolo ng kanilang quick response team, engineers, at social workers upang masuri ang pinsala at tiyakin ang kaligtasan ng mga residente  sa lugar. Ang pagbilis na soil erosion dahil sa mga pag­huhukay na ginawa ng mga nakatira sa lugar at mga naipong tubig dulot ng pag-ulan ang tinitingnang sanhi ng pagguho ng lupa.","Idineklara ng Pamahalaang Lungsod ng Taguig na ‘danger zone’ ang isang lugar sa Cuasay Road, Brgy.  Central Signal, sa Taguig City, kung saan naganap ang isang minor landslide, Martes ng hapon (Hulyo 19).","July 21, 2022  12:00am",https://www.philstar.com/pilipino-star-ngayon/metro/2022/07/21/2196836/1-lugar-sa-taguig-idineklarang-danger-zone-dahil-sa-landslide
"Tax amnesty ordinance sa Marikina City, pinalawig hanggang sa Disyembre 2022","Pinalawig ng Marikina City government ang kanilang tax amnesty program para sa mga delingkwenteng business tax payers sa lungsod hanggang sa Disyembre 2022. Nabatid na nitong Lunes ay nilagdaan na ni Marikina City Mayor Marcelino “Marcy” Teodoro ang Marikina City Ordinance No. 064, Series of 2022 o ‘Ordinance Granting Amnesty on Surcharges and Interests of Delinquent Business Taxpayers in the City of Marikina,’ upang matulungan ang mga business taxpa­yers na makarekober mula sa epekto ng pandemya ng COVID-19. Sa ilalim ng naturang ordinansa, pinagkakalooban ng pamahalaang lungsod ng 100 percent relief o amnesty sa surcharges at interes ang mga delinquent business taxpayers mula Hulyo 1 hanggang Dis­yembre 31, 2022. Pinalawig rin nito ang Ordinance No. 006, Series of 2022, na isinabatas ng Ninth Marikina City Council noong Pebrero 9, na nagkakaloob ng amnesty grants para sa delinquent taxpayers hanggang noong Hunyo 30 lamang. Ayon kay Teodoro, layunin ng naturang tax amnesty program na mapalakas pa ang tax collection efforts ng city go­vernment at matulungan ang mga taxpayers na nakakaranas ng problemang pinansiyal lalo na ngayong nananatili pa ang banta ng pandemya. Sinabi ng alkalde na dahil sa implasyon, ang mga presyo ng mga pangunahing bilihin ay nagtaasan na at labis itong nagpapahirap ngayon sa mga mamamayan.  “Dahil alam ko napakahirap ngayon ng negosyo. Napakatumal ng pagtitinda. Kaya nga itong mga ganitong amnesty ay malaki rin naman ang maitutulong nito,” ayon pa sa alkalde.",Pinalawig ng Marikina City government ang kanilang tax amnesty program para sa mga delingkwenteng business tax payers sa lungsod hanggang sa Disyembre 2022.,"July 19, 2022  12:00am",https://www.philstar.com/pilipino-star-ngayon/metro/2022/07/19/2196466/tax-amnesty-ordinance-sa-marikina-city-pinalawig-hanggang-sa-disyembre-2022
"2 motorsiklo nagsalpukan: 1 patay, 1 sugatan","Nasawi ang isang motorcycle rider habang malubhang nasugatan naman ang isa   pa makaraang magkabungguan ang minamaneho nilang mga motorsiklo nang magpanagpo sa isang kanto sa Sampaloc, Maynila nitong Linggo ng gabi. Nakilala ang nasawi na si Michael Evangelista, ng  Gladiola St., UPS IV Sucat, Parañaque City, habang sugatan naman si Leonardo Mantica, nakatira naman sa Brgy. 856 Sampaloc, ­Maynila. Sa inisyal na ulat ng Manila District Traffic Enforcement Unit, naganap ang aksidente dakong alas-7:45 ng gabi sa may panulukan ng Santol at Vallejos Street sa Sampaloc. Binabagtas ni Evangelista sakay ng kanyang Yamaha brand na motorsiklo ang hilagang direksyon ng Santol Street nang kumaliwa sa Vallejos Street. Dito sila nagkabanggaan ng isang Honda brand motorcycle na minamaneho naman ni Mantica. Tumilapon sa motorsiklo si Evangelista at bumagsak sa sementadong kalsada dahilan ng kaniyang agad na kamatayan habang nagtamo rin ng pinsala si Mantica na isinugod sa UERM Hospital.","Nasawi ang isang motorcycle rider habang malubhang nasugatan naman ang isa   pa makaraang magkabungguan ang minamaneho nilang mga motorsiklo nang magpanagpo sa isang kanto sa Sampaloc, Maynila nitong Linggo ng gabi.","July 19, 2022  12:00am",https://www.philstar.com/pilipino-star-ngayon/metro/2022/07/19/2196467/2-motorsiklo-nagsalpukan-1-patay-1-sugatan
"Pamilyang nasa waterways, hazard-prone areas ililipat Quezon City LGU tutulong sa NHA ","Tutulungan ng Quezon City government ang National Housing Authority (NHA) sa paglilipat sa mas ligtas na lugar ang mga pamilyang nakatira sa waterways at iba pang  hazard-prone areas sa Quezon City. Ang  Quezon City Disaster and Risk Reduction Management Office (QCDRRMO) ang makikipag-tulungan sa NHA upang hindi na maulit ang nangyaring pagkamatay ng dalawang informal settlers na nakatira sa tulay nang maganap ang flash flood noong nagdaang sabado. “The city will assist the NHA fulfill its mandate to relocate those living along danger zones. So no more lives will be lost as weather becomes more adverse as a result of climate change,” ayon kay Maria Bianca Perez, head ng  QC DRRMO Research and Planning . Ang NHA ang ahensiya ng gobyerno na nangangasiwa sa pagrelocate sa mga pamilyang nakatira sa high-risk locations tulad  sa  waterways at iba pang mapanganib na lugar lalo na kung may kalamidad. Ang  QCDRRMO ay partikular na makikipag-ugnayan sa  Housing Community Development and Resettlement Department (HCDRD) para sa paglilipat sa mas ligtas na lugar sa mga pamilyang nakatira sa danger zone. Sinabi ni Perez na nakipag-usap na siya sa mga opisyal ng barangay sa QC at concerned city departments para pagtulungan na maalalayan ang naturang mga pamilya. “Aayusin din natin ang communication procedures, information dissemination at early warning system du­ring calamities at aalisin ang mga bara sa mga daluyan ng tubig,” dagdag ni Perez. Kaugnay nito, sinabi ni QC Mayor Joy Belmonte na aayudahan ng lokal na pamahalaan ang kaanak ng dalawang nasawi sa baha .",Tutulungan ng Quezon City government ang National Housing Authority (NHA) sa paglilipat sa mas ligtas na lugar ang mga pamilyang nakatira sa waterways at iba pang  hazard-prone areas sa Quezon City.,"July 20, 2022  12:00am",https://www.philstar.com/pilipino-star-ngayon/metro/2022/07/20/2196586/pamilyang-nasawaterways-hazard-prone-areas-ililipat-quezon-city-lgu-tutulong-sa-nha
"Bangkay ng babae, natagpuan sa tabing-ilog","Isang babae ang natagpuang patay sa tabing-ilog sa Brgy. Apolonio Samson, Quezon City, kahapon ng madaling araw. Inaalam pa ng mga otoridad ang pagkaka­kilanlan ng biktima gayundin ang dahilan nang pagkamatay nito. Batay sa ulat ng ­Quezon City Police District (QCPD) La Loma Police Station 1 (PS-1), lumilitaw na mag-a-alas-3:00 ng madaling araw nang matagpuan ang bangkay ng biktima sa tabing-ilog sa Lorraine St., Parkway Village sa Brgy. Apolonio Samson. Nangangalakal umano ng basura si Samuel Balatong sa may ilog nang mapuna ang bangkay sa pampang. Una umanong inakala pa ni Balatong na manikin lamang sa mall ang nakita ngunit laking gulat niya nang mapagtantong tao pala ito kaya’t kaagad nang inireport sa barangay sa naturang lugar. “Nagulat po ako may nakita akong nakagano­ong siko. Akala ko po ‘yung lagayan ng damit sa mall. Pagtingin ko, tao kasi may bracelet na silver eh,” aniya. “Parang tumaob na nakatagilid. Umakyat po ako, tumakbo agad papuntang barangay.” Ayon naman sa mga barangay officials sa lugar, hindi residente sa lugar ang babae dahil walang nakakakilala dito. Posible rin anilang inanod lamang ang bangkay nito mula sa ibang lugar. Patuloy ang imbestigasyon sa kaso.","Isang babae ang natagpuang patay sa tabing-ilog sa Brgy. Apolonio Samson, Quezon City, kahapon ng madaling araw.","July 18, 2022  12:00am",https://www.philstar.com/pilipino-star-ngayon/metro/2022/07/18/2196128/bangkay-ng-babae-natagpuan-sa-tabing-ilog
"Halos 100 bilanggo ng NBP, pinalaya","Pinalaya na ang halos 100 persons deprived of liberty (PDLs) mula sa New Bilibid Prison (NBP) nitong Biyernes (Hulyo 15), na haharap na sa panibagong buhay kasama ang malayang lipunan. Sa isinagawang culminating activity sa pangu­nguna ni Bureau of Corrections (BuCor) Director General Gerald Bantag, nasa 99 PDLs ang binigyan na ng release order. Kinabibilangan ito ng 8 acquitted o napawalang-sala sa kaso; 50 ang napagkalooban ng parole; 40 ang may Maximum Expiration o napagsilbihan na ang kabuuang bilang ng araw na sentensiya mula sa unang araw na nakaulong; isa naman ang dismissed with prejudice. Ang mga ito ay pawang nagmula sa Maximum, Medium at Minimum Security Compound ng NBP. Samantala, kabuuang 143 na ang napalaya kung isasama ang nagmula sa iba’t-ibang Prison and Penal Farms (PPF) ng BuCor. Dinaluhan ang nasabing programa ng ilang opisyal upang magbigay ng supporta at mensahe para sa mga lumayang PDL. Samantala, ang Office of External Affairs Section (EAS) sa tulong na rin ng Directorate for External Relations (DER) ng BuCor ang siyang nakikipag-ugnayan sa iba’t ibang ahensya ng gobyerno upang matulungan ang mga lumayang PDL na makapagsimulang muli at tanggapin na makipamuhay tulad ng ordinaryong mamamayan.","Pinalaya na ang halos 100 persons deprived of liberty (PDLs) mula sa New Bilibid Prison (NBP) nitong Biyernes (Hulyo 15), na haharap na sa panibagong buhay kasama ang malayang lipunan.","July 18, 2022  12:00am",https://www.philstar.com/pilipino-star-ngayon/metro/2022/07/18/2196129/halos-100-bilanggo-ng-nbp-pinalaya
"Big-time rollback sa petrolyo, ipapatupad","Muling magpapatupad ng big-time oil price rollback  sa produktong diesel at gasolina ang mga kompanya ng langis epektibo ngayong Martes. Sa abiso ng oil companies na Pilipinas Shell, Petron Corporation, Seaoil, PTT Philippines, Total Philippines, Unioil, Petro Gazz at Phoenix Petroleum magpapatupad sila ng malakihang bawas-presyo na P5.00 sa kada litro ng gasolina, P2.00 sa kada litro ng diesel at P0.70 naman sa kada litro ng kerosene ngayong Martes ng alas-6 ng umaga. Magpapatupad din ng malakihang bawas-presyo sa mga produktong pet­rolyo ngayong Martes  ng kahalintulad na halaga ang Caltex Philippines Inc. (CPI) na naging epektibo  naman alas-12:01 ng madaling araw habang ang kumpanyang Cleanfuel ay  epektibo alas-8:01 ng umaga. Ang  oil price rollback ay dahil sa patuloy na paggalaw ng presyuhan ng pet­rolyo  sa world market. Nitong nagdaang linggo lamang ay nagpatupad  na ang mga oil companies ng  bawas presyo na P5.70 sa kada litro ng gasolina, P6.10 sa kada litro ng diesel at P6.30 naman sa kada litro ng kerosene. —  Ludy Bermudo",Muling magpapatupad ng big-time oil price rollback  sa produktong diesel at gasolina ang mga kompanya ng langis epektibo ngayong Martes.,"July 19, 2022  12:00am",https://www.philstar.com/pilipino-star-ngayon/metro/2022/07/19/2196470/big-time-rollback-sa-petrolyo-ipapatupad
"98.92% ng COVID-19 cases sa Quezon City, gumaling na","Iniulat ng Quezon City Government kahapon na nasa 98.92% na ng kabuuang bilang ng mga pasyenteng dinapuan ng COVID-19 sa lungsod ang gumaling na mula sa karamdaman. Sa inilabas ng COVID-19 update ng QC, nabatid na hanggang alas-8:00 ng umaga kahapon ay umaabot na sa 266,634 ang kabuuang bilang ng COVID-19 cases na naitala sa lungsod. Sa naturang bilang, 98.92% o 263,764 na ang gumaling mula sa karamdaman. Ayon sa QC Epidemiology and Disease Surveillance Unit (CESU), 1,133 naman o 0.42% ang kumpirmadong active cases o nagpapagaling pa mula sa sakit. Mayroon din namang naitalang 1,737 o 0.66% na COVID-19 deaths ang lungsod. Ayon sa QC, dumaraan sa validation ng CESU, health center staff at mga opisyal ng barangay ang datos na mula sa Department of Health (DOH) para masigurong sila ay residente ng lungsod. Maaari pa naman anilang magbago pa ang bilang ng mga kaso sa lungsod dahil na rin sa isinasagawang community-based testing ng lokal na pamahalaan.",Iniulat ng Quezon City Government kahapon na nasa 98.92% na ng kabuuang bilang ng mga pasyenteng dinapuan ng COVID-19 sa lungsod ang gumaling na mula sa karamdaman.,"July 18, 2022  12:00am",https://www.philstar.com/pilipino-star-ngayon/metro/2022/07/18/2196130/9892-ng-covid-19-cases-sa-quezon-city-gumaling-na
"Bangkay ng bata, fetus natagpuan","Lumutang ang bangkay ng isang anim na taong gulang na lalaki sa gilid ng Manila Bay, habang isang fetus din ang natagpuan naman sa loob ng isang condominium compound sa Tondo, Maynila nitong Linggo ng hapon. Sa ulat ng Manila Police District-Baseco Police Station 13, dakong alas-3:30 ng hapon nang matagpuan ang bangkay ng biktimang nakilalang si John Raven Junio, 6, at nakatira sa Brgy. 105 Happy Land, Tondo. Unang nadiskubre ito ng 17-anyos na si Jennelyn Tayre na palutang-lutang sa gilid ng Manila Bay sa may Block 1 Aplaya, Brgy. 649 Baseco Compound, Port Area. Sa ginawang inisyal na imbestigasyon, walang nakita ang mga pulis na pisikal na pinsala sa external na katawan ng bata.  Patuloy ang imbestigasyon ng mga pulis sa insidente. Dakong alas-12:07 ng tanghali nitong Linggo nang madiskubre naman ang isang fetus sa pagitan ng Building 7 at Building 8 sa may Deca Homes sa Brgy. 106 Tondo, Maynila. Isang kolektor ng basura ang nakadiskubre sa isang kahon habang isini-segregate nila ang nakolektang mga basura at tumambad ang fetus. Iniimbestigahan din ng pulisya ang insidente.","Lumutang ang bangkay ng isang anim na taong gulang na lalaki sa gilid ng Manila Bay, habang isang fetus din ang natagpuan naman sa loob ng isang condominium compound sa Tondo, Maynila nitong Linggo ng hapon.","July 19, 2022  12:00am",https://www.philstar.com/pilipino-star-ngayon/metro/2022/07/19/2196465/bangkay-ng-bata-fetus-natagpuan
‘Hulicam’: Lalaki huli sa paninira ng CCTV nang mahagip ng CCTV,"Kalaboso ang bagsak ng isang 19-anyos na binatilyo matapos pagtripan at sirain ang CCTV camera sa Kaliraya St. Brgy. Tatalon Quezon, City nitong Lunes ng madaling araw. Nag-iinuman diumano ang suspek at kanyang mga kaibigan nang biglang tumayo ang at lumapit sa kinalalagyan ng naturang security camera. Walang anu-ano’y umalog-alog ang kuha nito dahil sinisira na pala ng suspek.  Makikita sa mismong kuha ng CCTV ang mukha ng suspek bago ito tuluyang mag-offline. Ang insidenteng nakuha mismo sa CCTV footage ng sinirang unit ang naging susi upang madakip kaagad ang suspek.  “It so happen lang nung nakita nila yung CCTV footage is kilala nung isa dun sa tatlo yung suspek kaya nag-follow up nahuli” ani PSSG Dhonnie Peralta Case Investigator QCPD PS11 sa  ulat  ng Teleradyo, Martes. Hindi naman makapaniwala ang suspek na makukulong siya sa kanyang ginawa at sising-sisi. Paliwanag niya, nagawa niya lang ang krimen dahil sa udyok ng barkada at kalasingan.  “Sa problema ng kasamahan ko sinamahan ko siya kasi gusto niyang magwala,” wika ng suspek. ""May nakaharap na CCTV, ayun po napagdiskitahan ko po, sinira ko po."" Babaguhin naman ng pamunuan ng barangay ang mga posisyon ng CCTV upang hindi na maulit ang ganitong insidente ng pagsira sa mga unit.  Malicious mischief ang kakaharaping kaso ng suspek.  — Philstar.com intern John Vincent Pagaduan","Kalaboso ang bagsak ng isang 19-anyos na binatilyo matapos pagtripan at sirain ang CCTV camera sa Kaliraya St. Brgy. Tatalon Quezon, City nitong Lunes ng madaling araw.","July 19, 2022  9:52am",https://www.philstar.com/pilipino-star-ngayon/metro/2022/07/19/2196490/hulicam-lalaki-huli-sa-paninira-ng-cctv-nang-mahagip-ng-cctv
Gunrunning group nalambat,"Tatlong miyembro ng Krisostomo Criminal Group na sinasabing responsable umano sa gunrunning activities sa Makati ang nalambat sa isinagawang buy-bust operation na inilunsad ng pinagsanib na pwersa ng  Criminal Investigation and Detection Group (CIDG), Southern Police District (SPD) at District Mobile Force Batallion (DMFB) kasama ng Makati City Police, kamakalawa ng umaga. Kinilala ni  SPD Director, P/Brig. General Jimili L Macaraeg ang mga suspek na sina Joseph Palarca, 37, driver/bodyguard at residente ng Makati; Jethro dela Fuente, 32, driver/bodyguard, ng Quezon City; at Emmanuel San Jose, 32, executive assistant at residente ng Pasig City. Batay sa ulat, nadakip ang mga suspek dakong alas-10:30 ng umaga ng Hulyo 16, 2022, sa A Venue Parking, sa  B. Valdez corner Salamanca, Makati City. Isang buy-bust operation ang ikinasa laban sa mga suspek at swak sila sa paglabag sa Republic Ac t 10591 (illegal possession of firearms) nang magbenta ng isang M16-AI caliber 5.56mm rifle na may Serial No. 4899784. Nasamsam din ang isang Bush Master Caliber 223-5.56mm rifle;  tatlong magazine para sa M16-AI Caliber 5.56 rifle; 20 rounds ng  live 5.56mm ammunition; tatlong magazine para sa Bushmaster Caliber 223-5.56mm rifle; 25 rounds ng  live 5.56mm ammunition; isang Glock 22 Gen 4 caliber .40 Pistol; isang magazine para sa Glock 22 Gen 4;  10 rounds ng live caliber .40mm ammunition, isang ?1000 dusted bill na kasama sa bulto ng boodle money, at tatlong sling bag at identification cards ng mga suspek. Nasa kustodiya ng CIDG ang mga suspek para sa paghaharap ng pormal na reklamo. “I would like to commend our personnel for the job well done in arresting the members of Krisostomo Criminal Group, this is the result of our intensified intelligence gathering measure here in Southern Metro, this must also serve as warning to those other, stop your illegal activities in our area or you will get caught and put behind bars,” ani Macaraeg.","Tatlong miyembro ng Krisostomo Criminal Group na sinasabing responsable umano sa gunrunning activities sa Makati ang nalambat sa isinagawang buy-bust operation na inilunsad ng pinagsanib na pwersa ng  Criminal Investigation and Detection Group (CIDG), Southern Police District (SPD) at District Mobile Force Batallion (DMFB) kasama ng Makati City Police, kamakalawa ng umaga.","July 18, 2022  12:00am",https://www.philstar.com/pilipino-star-ngayon/metro/2022/07/18/2196131/gunrunning-group-nalambat
Price ceilings sa school supplies ipatupad,"Pinakikilos ng isang mambabatas ang Department of Trade and Industry (DTI) upang imonitor at pigilan ang inaasahang pagtaas ng school supplies kaugnay ng full face-to-face classes sa taong ito. Ayon kay 2nd District Quezon City Rep. Ralph Tulfo, dapat magpatupad ng price ceilings ang DTI sa presyo ng mga school supplies  sa halip na Suggested Retail Price (SRP). Inihayag ng solon , nababahala siya na dahilan sa mataas na presyo ng mga school supplies ay mapagkaitan ng edukasyon ang mga estud­yanteng mula sa mahihirap na pamilya. Ito’y sa gitna na rin ng krisis sa nagpapatuloy na COVID-19 pandemic at maging sa serye ng pagtaas ng presyo ng ­langis at iba pang produktong petrolyo sa pandaigdigang merkado. Sinabi ni Tulfo na kung tataas ang presyo ng school supplies at maging ng tuition fees ay maraming mga estudyante ang hindi na makakabalik eskuwela. Una nang inihayag ni Department of Education Secretary at Vice President Sara Duterte na magbabalik eskuwela na ang mga estudyante sa Agosto pero ang full face-to-face classes ay isasagawa na muli  sa darating na Nobyembre ng taong ito.",Pinakikilos ng isang mambabatas ang Department of Trade and Industry (DTI) upang imonitor at pigilan ang inaasahang pagtaas ng school supplies kaugnay ng full face-to-face classes sa taong ito.,"July 17, 2022  12:00am",https://www.philstar.com/pilipino-star-ngayon/metro/2022/07/17/2195956/price-ceilings-sa-school-supplies-ipatupad
"COVID-19 positivity rate sa NCR, umakyat sa 12.6%","5 probinsiya, higit 20% Nina DANILO GARCIA at MER LAYSON Umakyat na sa 12.6% ang COVID-19 positivity rate sa National Capital Region (NCR) habang limang lalawigan naman ang lagpas na sa 20% ang positivity rate, ayon sa OCTA Research Group kahapon. Ang positivity rate ay tumutukoy sa porsyento ng tao na nagpopositibo sa virus mula sa kabuuang bilang ng indibidwal na isinailalim sa testing. Nitong Hulyo 9, nasa 10% pa lamang ang positivity rate sa Metro Manila na umakyat kaagad ng 12.6% nitong Hulyo 15. Samantala, ang lalawigan ng Aklan ay nakapagtala ng 31.9% positi­vity rate, ang Tarlac ay may 27.5%; Pampanga na may 23.5%, Nueva Ecija na may 22.9% at Laguna na may 22.5%. “In provinces where the positivity rate is very high, i.e. above 20%, the public is strongly advised to practice necessary caution to prevent COVID infection,” ayon kay OCTA fellow Dr. Guido David. Nitong nakaraang Sabado, nakapagtala ang bansa ng 2,578 bagong kaso ng COVID-19, ang pinakamataas mula noong Pebrero, habang nasa 18,990 naman ang mga aktibong kaso. Base sa standard ng World Health Organizatiaon (WHO), ang positivity rate ay dapat na nasa 5% pababa lamang. Noong nakaraang linggo, sinabi ng Department of Health (DOH) na sa kabuuan, ang Pilipinas ay mayroong COVID-19 positivity rate na 9.5% habang ang aktibong kaso ng sakit sa bansa ay nasa kabuuang 18,990. Sa kabila naman nang pagtaas ng mga bagong kaso ng sakit, tiniyak ng DOH na nananatili pa ring nasa ‘low risk’ classification sa COVID-19 ang Pilipinas dahil mababa pa rin naman ang average daily attack rate (ADAR) nito, gayundin ang bilang ng mga pasyenteng nakakaranas ng malala at kritikal na sintomas ng ­karamdaman.","5 probinsiya, higit 20% Nina DANILO GARCIA at MER LAYSON Umakyat na sa 12.6% ang COVID-19 positivity rate sa National Capital Region (NCR) habang limang lalawigan naman ang lagpas na sa 20% ang positivity rate, ayon sa OCTA Research Group kahapon.","July 18, 2022  12:00am",https://www.philstar.com/pilipino-star-ngayon/metro/2022/07/18/2196132/covid-19-positivity-rate-sa-ncr-umakyat-sa-126
COVID-19 positivity rate sa NCR pumalo sa 13%,"Muling tumaas ang COVID-19 positivity rate sa National Capital Region (NCR) nang maitala ito sa 13% habang nasa 10% naman ang buong bansa, ayon sa Department of Health (DOH). Ang positivity rate ay tumutukoy sa porsyento ng tao na nagpopositibo sa virus mula sa kabuuang bilang ng indibidwal na isinailalim sa testing. “Most areas show a sharp increase in cases with NCR showing the steepest increase, now almost at 750 cases per day,” ayon sa ulat ng DOH. Nananatili rin naman ang NCR na nasa “low-risk classification.” Nakapagtala rin ang rehiyon ng 4.87 ave­rage daily attack rate (ADAR) sa nakalipas na isa hanggang dalawang linggo, habang sa healthcare utilization ay nakapagtala ng 30.70% bed utilization rate at 22.16% ICU utilization rate. Sa mga hospital admissions, nasa 8.53% lamang o 651 ang nasa severe o critical cases.","Muling tumaas ang COVID-19 positivity rate sa National Capital Region (NCR) nang maitala ito sa 13% habang nasa 10% naman ang buong bansa, ayon sa Department of Health (DOH).","July 16, 2022  12:00am",https://www.philstar.com/pilipino-star-ngayon/metro/2022/07/16/2195767/covid-19-positivity-rate-sa-ncr-pumalo-sa-13
Cardiologist patay sa ‘delivery rider’,"Patay ang isang car­diologist nang barilin ng nag-iisang suspect na sinasabing delivery rider sa harap mismo ng kanyang clinic sa Quezon City ka­makalawa. Nakilala ang nasa­wing biktima na si Valentin Yabes, 56, na may clinkahanic sa Scout Castro, Brgy. Laging Handa sa lungsod. Naganap ang insidente dakong alas-8 ng gabi. Lulan ang suspect sa isang mountain bike na ang box ay may tatak pa ng isang delivery food service. Ayon sa assistant ng biktima na naghahanda na siya sa pagsasara ng kilinka nang makita sa labas ng clinic si Yabes na nakahandusay na at duguan. Blangko pa ang pulisya sa motibo sa krimen at kung sino ang may gawa, habang patuloy pa ang imbestigas­yon sa insidente.",,"July 17, 2022  12:00am",https://www.philstar.com/pilipino-star-ngayon/metro/2022/07/17/2195960/cardiologist-patay-sa-delivery-rider
"Bebot dawit sa droga, itinumba","Patay ang isang 43-anyos na babae na sinasabing dawit sa operasyon ng ilegal na droga  makaraang barilin sa   ulo ng hindi nakikilalang salarin sa kasagsagan ng malakas na  ulan sa Brgy. Commonwealth, Quezon City kamakalawa ng gabi. Dead on the spot ang biktima na kinilala lamang sa pangalang ‘Sheryl,’ 43, at residente ng Brgy. Santa Monica, sa Novaliches. Batay sa ulat ng Quezon City Police District (QCPD)-Batasan Police Station 6 (PS-6), nabatid na pasado alas-9:00 ng gabi nang maganap ang krimen sa ibaba ng San Fabian overpass, sa bahagi ng Commonwealth Avenue. Isinagawa umano ng suspek ang pamama­ril sa biktima sa kasagsagan ng malakas na pag-ulan sa lugar kaya’t nahirapan ang mga imbestigador na makahanap ng mga testigo sa krimen. Lumitaw naman sa imbestigasyon ng pulisya na sangkot umano sa bentahan ng iligal na droga ang nasawi. Dati na umano itong nakulong sa drug charges noong Mayo at nakalalaya lamang ngayon matapos na makapaglagak ng piyansa. Ayon pa sa pulisya, kabilang sa mga anggulong tinitingnan nila sa krimen ay posibleng onsehan sa bentahan ng ilegal na droga o di kaya ay posibleng nagbagsak ng ilegal na droga ang biktima sa lugar, kung saan isinagawa ang pagpatay sa kanya. Patuloy pa rin ang isinasagawang imbestigasyon sa insidente.","Patay ang isang 43-anyos na babae na sinasabing dawit sa operasyon ng ilegal na droga  makaraang barilin sa   ulo ng hindi nakikilalang salarin sa kasagsagan ng malakas na  ulan sa Brgy. Commonwealth, Quezon City kamakalawa ng gabi.","July 19, 2022  12:00am",https://www.philstar.com/pilipino-star-ngayon/metro/2022/07/19/2196468/bebot-dawit-sa-droga-itinumba
"Lalaki nagwala, kalaboso","Kalaboso ang isang 30-anyos na lalaki matapos magwala at maghamon ng away sa kalye, sa Andres Bukid, Maynila, Biyernes ng gabi (Hulyo 15). Ipaghaharap ng reklamong paglabag sa Article 155 ng Revised Penal Code (Alarms and Scandal) at Revised Ordinance 864 (Concealing Deadly Weapon) sa Manila Prosecutor’s Office  ang suspek na si Carlo Ondiano, vendor at residente ng Onyx St., San Andres Bukid, Maynila. Sa ulat, dakong alas-10:10 ng gabi ng Hulyo 15 nang maganap ang pagwawala ng suspek sa Onyx St., Brgy. 775 San Andres Bukid, na natiyempuhan ng mga tauhan ng Intelligence Section  ng Manila Police District-Station 6. Naagaw ang atensyon ng mga pulis na nagsasagawa ng anti-criminality operation sa lugar ang malakas na pagsigaw-sigaw ng suspek na nagmumura at hinahamon ng suntukan  ang mga dumaraan. Agad na nilapitan ng mga pulis at pinagsabihang tumahimik dahil sa ingay na nililikha nito subalit hindi umano na­kinig kaya napilitan arestuhin. Nang kapkapan ay nakuha mula sa beywang ng suspek ang isang stainless na balisong.","Kalaboso ang isang 30-anyos na lalaki matapos magwala at maghamon ng away sa kalye, sa Andres Bukid, Maynila, Biyernes ng gabi (Hulyo 15).","July 17, 2022  12:00am",https://www.philstar.com/pilipino-star-ngayon/metro/2022/07/17/2195951/lalaki-nagwala-kalaboso
Valenzuela fire: 50 kabahayan natupok,"Umaabot sa 50 kabahayan ang naabo habang mahigit naman sa P1 milyon ang halaga ng napinsala sa naganap na sunog sa isang residential area sa Valenzuela City kamakalawa ng hapon. Sa ulat ng Valenzuela City Bureau of Fire Protection (BFP), nagsimula ang sunog  bandang alas-2 ng hapon sa kahabaan ng Tampoy 2 Street, Brgy. Marulas  ng lungsod. Mabilis na kumalat ang apoy sa mga kabahayan sa lugar kung saan idineklara ang 4th alarm bandang alas-3:10 ng hapon. Dakong alas-4:50 ng hapon nang maapula ang apoy matapos na mag­responde ang mga bumberto sa nasabing lugar. Sa pahayag ni BFP Supt. Bernard Batnag, nasa 100 pamilya ang naapektuhan matapos na matupok ang nasa 50 kabahayan. Kasalukuyan tumuloy sa Valenzuela National High School na ginawang pansamantalang evacuation center ang mga pamil­yang nawalan ng tahanan . Namahagi na ang pamahalaang lungsod ng Valenzuela ng relief goods sa mga pamilyang nawalan ng tahanan sa insidente. Patuloy namang inaalam ng mga awtoridad ang sanhi ng sunog..",Umaabot sa 50 kabahayan ang naabo habang mahigit naman sa P1 milyon ang halaga ng napinsala sa naganap na sunog sa isang residential area sa Valenzuela City kamakalawa ng hapon.,"July 17, 2022  12:00am",https://www.philstar.com/pilipino-star-ngayon/metro/2022/07/17/2195953/valenzuela-fire-50-kabahayan-natupok
"Tricycle driver, 2 ‘backride girls’ tiklo sa buy-bust sa Cubao QC","Arestado ang isang tricycle driver at dalawa pa — na pinararatangang tulak ng droga — sa isang buy-bust operation na isinagawa sa Cubao, Quezon City nitong Huwebes.  Pangunahing target ng operasyon ang tricycle driver at suspek ngunit inaresto rin ang dalawang babaeng ""runner"" diumano na kasama niya. Mariing itinanggi ng dalawa na sangkot sila sa droga at nag-back ride lang daw sa driver.  Ayon kay QCPD Station 7 commander Police Lt. Col. Joseph Almaquer, matagal na nilang sinusubaybayan ang galaw ng mga suspek. Mga taga Brgy. E. Rodriguez na mismo ang nagbigay ng impormasyon sa kanila na sangkot ang tatlo sa bentahan ng ilegal na droga. Nakulong na noong 2019 sa kaparehong kaso ang tricycle driver na suspek na sinabing dala lang daw ng kahirapan kaya siya muling bumalik sa pagtutulak ng droga.  “Bumabalik sila kasi madali, ‘yun nga nakasanayan na nila yung ganoong paraan para kumita at the same time may access na sila sa ganyang illegal business at the same time mayroon na rin silang mga parokyano,” Police Lt. Col. Joseph Almaquer, QCPD Station 7 commander sa ulat ng Teleradyo, Biyernes.  Pandagdag panggastos sa araw-araw ang dahilan ng pangunahing suspek kaya siya nagtutulak ng ipinagbabawal na gamot. Paglabag sa RA 9165 o Comprehensive Dangerous Drugs Act ang kakaharapin ng mga suspek na kasalukuyang hawak na ng mga awtoridad.  Samantala tinutugis pa rin ng PNP ang pinagkukunan ng droga ng mga suspek.   — Philstar.com intern John Vincent Pagaduan","Arestado ang isang tricycle driver at dalawa pa — na pinararatangang tulak ng droga — sa isang buy-bust operation na isinagawa sa Cubao, Quezon City nitong Huwebes.","July 15, 2022  10:57am",https://www.philstar.com/pilipino-star-ngayon/metro/2022/07/15/2195621/tricycle-driver-2-backride-girls-tiklo-sa-buy-bust-sa-cubao-qc
"2 drug traffickers, timbog sa P1.3 milyong shabu","Dalawang pinaghihina­laang notoryus na drug traffickers ang nasakote kasunod ng pagkakasamsam ng aabot sa P1.3 milyong halaga ng shabu sa isinagawang buy-bust operation ng mga awtoridad sa Caloocan City nitong Biyernes ng gabi. Kinilala ni Caloocan City  Police Chief  P/Col. Samuel Mina Jr., ang mga naarestong mga suspect na sina   Myka Ofalsa, 28, at Jomel Mang, 32. Sa isinumiteng ulat ni Mina kay Northern Police District (NPD) Director P/Brig. Gen. Ulysses Cruz, nakatanggap ang mga ­operatiba ng Station Drug Enforcement Unit (SDEU) ng impormas­yon mula sa isang regular confidential informant (RCI) hinggil sa talamak na pagbebenta umano ng ilegal na droga ng mga suspect. Agad namang nagsagawa ng surveillance ­operation ang mga awtoridad at nang magpositibo ang impormasyon ay agad na ikinasa ang buy-bust operation laban sa mga target na suspect. Bandang alas-11:50 ng gabi nang magsagawa ng operation ang mga elemento ng SDEU ng Caloocan City Police sa pa­ngunguna ni P/Lt. Gilmer Marinas katuwang ang 6th Mobile Force Company ng Regional Mobile Force Battalion (RMFB) ng National Capital Region Police Office (NCRPO) sa Neo Vista Homes Brgy., 171 ng nasabing siyudad. Hindi na nakapalag ang mga suspect  matapos na mahuli sa aktong nagbebenta ng droga sa undercover agent ng pulisya. Kasalukuyan na ngayong humihimas ng rehas na bakal ang mga suspect na nahaharap sa kasong paglabag sa Comprehensive Dangerous Drug Act of 2002.",Dalawang pinaghihina­laang notoryus na drug traffickers ang nasakote kasunod ng pagkakasamsam ng aabot sa P1.3 milyong halaga ng shabu sa isinagawang buy-bust operation ng mga awtoridad sa Caloocan City nitong Biyernes ng gabi.,"July 17, 2022  12:00am",https://www.philstar.com/pilipino-star-ngayon/metro/2022/07/17/2195952/2-drug-traffickers-timbog-sa-p13-milyong-shabu
"Lalaking nagtangkang manguha ng bala, napatay ng sekyu","Dead-on-the-spot ang isang lalaki na binaril ng security guard dahil sa diumano’y tangkang pangunguha ng metal furring mula sa construction site sa Pasay City, bago maghatinggabi nitong Sabado. Kinilala ni Pasay City Police Station chief, P/Colonel Cesar ­Pa­­da­y-os, ang nasawi na si Albert Javier, 38, residente ng Macapagal Boulevard, Pasay. Sumuko naman ang nakabaril na si Celso Piloton, 40, ng Eagle Guard Security Service na residente ng Pa­rañaque City. Nabatid na dakong alas-11:30 ng gabi ng Sabado nang maganap ang insidente sa construction site ng NS Mangio Construction sa Palm Beach West, Macapagal Boulevard, Pasay. Sa salaysay sa pulisya ng saksi na si Arnold Antonio Jr., kasamahan sa security agency, habang nagro-roving si Piloton sa paligid ng itinatayong gusali nang mapansin ang tatlong lalaki na may kinukuhang metal furring. Hinarang umano noi Piloton ang mga papatakas na lalaki nang biglang magbunot ng ice pick si Javier at inambahan ang sekyu, kaya nagawang bumunot ng baril at paputukan ng service firearm na kalibre .38.","Dead-on-the-spot ang isang lalaki na binaril ng security guard dahil sa diumano’y tangkang pangunguha ng metal furring mula sa construction site sa Pasay City, bago maghatinggabi nitong Sabado.","July 18, 2022  12:00am",https://www.philstar.com/pilipino-star-ngayon/metro/2022/07/18/2196127/lalaking-nagtangkang-manguha-ng-bala-napatay-ng-sekyu
"3 dawit sa investment scam, timbog","Arestado sa ikinasang entrapment operation ng Criminal Investigation and Detection Unit (CIDU) ng Quezon City Police District ang tatlo katao na sinasabing sangkot sa investment scam. Sa operasyong inilatag ni CIDU chief PLTCol Mark Julio Abong, nasakote ang mga suspek na sina Glazen Joi Rodriguez, 25; Adrian Manalo, 25 at Michael Angelo Bunda­lian 27. Sa ulat ni Abong kay QCPD District Director Remus Medina, inilatag ang operasyon matapos magreklamo sa CIDU ang biktima na si Vicente Homer Revil, 50, abogado. Ayon sa biktima, nagpanggap na mga importer ng frozen meat at may fishpond pa umano ang mga suspect na kumukuha ng investment. Sa operasyon, huli sa akto ang tatlong suspek sa loob ng itim na Mitsubishi Mirage sa kahabaan ng Maginhawa St. Barangay Teacher’s Village, Quezon City. Nakumpiska sa mga suspek ang isang hand grenade, isang kalibre .38 revolver na walang serial number at may anim na bala, dalawang tig-isanlibong perang papel kasama ang marked at boodle money, pasaporte nina Bundalian at Manalo at mga ID at atm. Ang mga suspek ay isinailalim muna sa routine physical examination sa Quirino Memorial Medical Center bago sinampahan ng kaukulang mga kaso sa piskalya.",Arestado sa ikinasang entrapment operation ng Criminal Investigation and Detection Unit (CIDU) ng Quezon City Police District ang tatlo katao na sinasabing sangkot sa investment scam.,"July 16, 2022  12:00am",https://www.philstar.com/pilipino-star-ngayon/metro/2022/07/16/2195760/3-dawit-sa-investment-scam-timbog
"3 miyembro ng criminal group, tiklo sa droga at boga","Tatlong miyembro ng kilabot na ‘Loloy Fernandez Drug group’ ang dinakip sa pagbibitbit ng mga baril, iligal na droga at pampasabog, sa isang basketball court sa Taguig City, Huwebes ng gabi (Hulyo 14). Kinilala ang mga suspek na sina Paul Adrienne Patricio, 20; Ron Bryan Esteban, 21, at Mark John Esteban, 27. Sa ulat, dakong alas- 8:30 ng gabi ng Huwebes nang maaresto ang mga suspek sa basketball court sa J.P. Rizal St., Brgy. Tuktukan, Taguig City. Nabatid na inalarma ng isang tauhan ng barangay intelligence network ang Taguig Police hinggil sa presensya ng mga suspek na armado ng mga baril na kaagad namang bineripika ng mga tauhan ng SWAT sa utos ni Taguig City Police chief, P/Colonel Robert R Baesa. Sa procedural search, nakumpiska ang isang kalibre 9mm pistol Shooter Guardian na may isang 9mm guardian magazine at 3 bala; isang cartridge 40mm explosive, isang fan knife/balisong; 5 plastic sachet ng shabu na nagkakahalaga ng ?98, 150.00; kalibre 38 ARMSCOR 200 rev at kargado ng tatlong bala. Ayon sa pulisya, ang ‘Loloy Drug Group’ ay sangkot sa paglaganap ng ilegal na droga sa Taguig City. Ang nasabing grupo ay sangkot din sa sunud-sunod na insidente ng pamamaril sa Taguig City na ang mga biktima ay mga nabigong magremit ng kinuhang droga.","Tatlong miyembro ng kilabot na ‘Loloy Fernandez Drug group’ ang dinakip sa pagbibitbit ng mga baril, iligal na droga at pampasabog, sa isang basketball court sa Taguig City, Huwebes ng gabi (Hulyo 14).","July 16, 2022  12:00am",https://www.philstar.com/pilipino-star-ngayon/metro/2022/07/16/2195759/3-miyembro-ng-criminal-group-tiklo-sa-droga-boga
"Kelot na nahuli sa droga, nadoble ang kaso, mga pulis tinangkang suhulan","Dagdag na kaso ang kahaharapin ng isang 43-anyos na lalaki na unang nahuli habang nasa posesyon ang isang iligal na baril at bala, nang tangkaing suhulan ang mga tauhan ng Manila Police District (MPD) ng P500,000 para siya mapatakas, nitong Miyerkules ng mada­ling araw. Sa follow-up report ng MPD-Malate Police Station, dagdag na kasong paglabag sa R.A 3019 (Anti-Graft and Corrupt Practices Act) ang kahaharapin ngayon ng suspek na si Mark Rovel De Ocampo. Unang dinakip si De Ocampo dakong alas-2:30 ng Miyerkules ng madaling araw nang pumasok sa isang one-way street sa may Malate, Maynila. Nadiskubre ng mga pulis ang dala niyang 9mm na baril na may 18 bala na walang kaukulang dokumento. Nang dalhin siya sa Malate Police Station, dito inalok umano ng suspek ang mga pulis na humuli sa kaniya ng P500,000 para siya palayain. Ngunit malas ng suspek nang hindi magpadala sa malaking halaga ng pera ang mga pulis at tuluyan siyang ikinulong at kinasuhan. Sa pagsusuri sa kaniyang background, natuklasan ng MPD na nahaharap si De Ocampo sa iba’t ibang kaso kabilang ang kidnap-for-ransom ng mga Chinese nationals, carnapping, iligal na droga, at pagpapanggap na tauhan ng National Bureau of Investigation (NBI). Nahaharap pa nga­yon ang suspek sa mga kasong paglabag sa Art 5 Sec. 48 ng RA 4136 (Reckless Driving), Sec. 56 (Failure to Show OR / CR), at RA 10591 (Illegal Possession of Firearm and Ammunition).","Dagdag na kaso ang kahaharapin ng isang 43-anyos na lalaki na unang nahuli habang nasa posesyon ang isang iligal na baril at bala, nang tangkaing suhulan ang mga tauhan ng Manila Police District (MPD) ng P500,000 para siya mapatakas, nitong Miyerkules ng mada­ling araw.","July 16, 2022  12:00am",https://www.philstar.com/pilipino-star-ngayon/metro/2022/07/16/2195764/kelot-na-nahuli-sa-droga-nadoble-ang-kaso-mga-pulis-tinangkang-suhulan
274 tricycle drivers at operators sa Quezon City inayudahan ni Mayor Joy,"Inayudahan ni ­Quezon City  Mayor Joy Belmonte ang may 274 na tricycle drivers at ­operators sa lungsod. Ayon kay Belmonte, layon nito para maibsan ang epekto ng  patuloy na pagtaas ng presyo ng produktong petrolyo. Binigyan ang mga miyembro ng TODA ng fleet card na may laman na P1,000 fuel subsidy. Kabilang sa mga nabigyan ng ayuda ang TODA ng Riverside, Katuparan, Filinvest at East Fairview. Umaasa si Belmonte na makatutulong ang ayuda para makaagapay sa pang-araw-araw na gastusin ng mga trike drivers at operators. Ang hakbang  ay ba­hagi ng pagsasakatuparan ng City Ordinance 3100-2022 na inakda ni dating Konsehal at ngayo’y District 3 Representative Franz Pumaren.",Inayudahan ni ­Quezon City  Mayor Joy Belmonte ang may 274 na tricycle drivers at ­operators sa lungsod.,"July 15, 2022  12:00am",https://www.philstar.com/pilipino-star-ngayon/metro/2022/07/15/2195474/274-tricycle-drivers-operators-sa-quezon-city-inayudahan-ni-mayor-joy
"Government employee hulog sa 4th floor ng Mabini Hall sa Malacañang, patay","Patay ang isang empleyado ng gob­yerno matapos mahulog mula sa ika-4 na palapag ng Mabini Hall sa loob ng Malacañang Compound. Nakilala ang nasawi na isang Mario Castro, administrative aide ng Information Communications and Technology Office na nasa ilalim ng Deputy Secretary for Finance and Accounting. Iniimbestigahan na ng Presidential Security Group at Philippine National Police  Security Force Unit ang insidente. Inaalam din kung aksidente ba o sadyang  tumalon ang biktima. “The Presidential Security Group and the PNP Security Force Unit are jointly investigating the unfortunate incident,” pahayag ni Press Secretary Trixie Cruz-Angeles. — Danilo Garcia",Patay ang isang empleyado ng gob­yerno matapos mahulog mula sa ika-4 na palapag ng Mabini Hall sa loob ng Malacañang Compound.,"July 15, 2022  12:00am",https://www.philstar.com/pilipino-star-ngayon/metro/2022/07/15/2195475/government-employee-hulog-sa-4th-floor-ng-mabini-hall-sa-malacaang-patay
"Kelot na armado ng panaksak, umatake sa opisina ni Valenzuela Mayor Gatchalian",Isang 61-anyos na lalaki ang sinasabing nakapasok at naglabas ng patalim  sa loob ng tanggapan ni Valenzuela City Mayor Wes Gatchalian. Kinumpirma mismo ng alkalde ang naganap na ‘knife attack’ ng hindi pinangalanang suspect na ngayon ay nakapiit na sa himpilan ng pulisya at nahaharap sa kasong alarm and scandal. Naganap ang insidente nong nakalipas na Martes. Nakausap na rin ni Gatchalian ang lalaki na nangakong hindi na mauulit ang pangyayari. Tutulungan pa umano ito ng mayor sa pangangailangang medical at psychological.,Isang 61-anyos na lalaki ang sinasabing nakapasok at naglabas ng patalim  sa loob ng tanggapan ni Valenzuela City Mayor Wes Gatchalian.,"July 17, 2022  12:00am",https://www.philstar.com/pilipino-star-ngayon/metro/2022/07/17/2195959/kelot-na-armado-ng-panaksak-umatake-sa-opisina-ni-valenzuela-mayor-gatchalian
Modus nabuko: Ambulansya ginagamit na pampasada ,"Isang ambulansya na ginagamit umanong pampasada ang natiketan ng I-ACT Task Group –Special Operations Unit (SOU) sa Macapagal Boulevard, sa Pa­rañaque City, kamakalawa ng umaga Nabatid mula sa ulat ni I-ACT SOU Commander Ret. Colonel Manuel Bonnevie, ilang araw na isinailalim sa surveillance ng Inter Agency Council For Traffic Special ­Operations Unit Team Alpha, kaya nabuko ang modus operandi ng driver ng ambulansya na kinilalang si Augusto Nazareno ng Rosario, Cavite. Sa pangunguna ni Ret. Col. Bonnevie, hinarang ang ambulansiya sa Macapagal Boulevard, sa Pa­rañaque City  na markado pa logo ng  “Republic of the Philippines-Department of Health” na may sampung  pasahero  kabilang ang isang sanggol na nagsisiksikan sa loob. Nang tanungin, iba-iba umano at hindi magkakatugma ang sinasabing destinasyong ospital ng mga sakay at wala ring masabi ang driver kung saang ospital mag­hahatid. Kinuwestiyon din ang driver dahil sa walang akmang suot na personal protective equipment, walang seat belt at walang rehistro ng ambulansya. Pinababa ng mga operatiba ang lahat ng sakay ng ambulansya at kinumpiska ang lisensya ng driver. Kasabay nito, pinaalalahanan ng I-Act ang lahat ng emergency vehicle operators sa bansa na maging tapat sa tungkulin, sumunod sa mga panuntunan ng nasasakupang ahensya ukol sa paggamit nito. Hinihikayat din ng task force ang lahat ng road users na magbigay-daan pa rin sa lahat ng emergency vehicles lalo na kapag nakabukas ang lights at mga sirena. May malaki naman umanong pananagutan sa batas, ang sinumang hindi magbibigay daan sa mga emergency vehicle.","Isang ambulansya na ginagamit umanong pampasada ang natiketan ng I-ACT Task Group –Special Operations Unit (SOU) sa Macapagal Boulevard, sa Pa­rañaque City, kamakalawa ng umaga","July 15, 2022  12:00am",https://www.philstar.com/pilipino-star-ngayon/metro/2022/07/15/2195479/modus-nabuko-ambulansya-ginagamit-na-pampasada
"Mga boga at bala, huli sa kelot sa loob ng taxi","Arestado ang isang 34-anyos na lalaki makaraang mahulihan siya ng armalite rifle, mga bala at isa pang baril na may silencer habang sakay ng isang taksi sa may Tondo, Maynila kahapon ng madaling araw. Isinasailalim ngayon sa masusing imbestigasyon at berepikasyon ang suspek na nakilalang si Joemark De Jesus, nakatira sa Mithi Street, Brgy. 41 Tondo. Sa ulat ng Manila Police District-Moriones Police Station 2, una silang nakatanggap ng sumbong buhat sa isang taxi driver ukol sa dalang matataas na kalibre ng baril ng kaniyang pasahero. Alas-3:45 ng mada­ling araw nang parahin ng mga pulis sa may kanto ng Tuazon at Mithi Street ang taxi na minamaneho ni Glen Arevalo. Dito namataan ng mga pulis ang pasahero na may dalang mga armas.  Nagpakilala umanong pulis ang suspek ngunit balisa ang kilos dahilan para arestuhin siya. Nasabat sa suspect ang isang M16 Armalite, isang Glock 17 handgun may kumpletong  Roni Kit, isang  M16 Magazine, 387 na bala ng M16 rifle, isang kahong bala, isang silencer, isang speed reloader, Isang Quad Rail, isang AR-15 combo tools, isang scope at isang cleaning kit.  Isa pang baril na nasa katawan ni De Jesus ang nakum­piska rin. Nakatakdang sampahan ngayon si De Jesus ng mga kasong paglabag sa Republic Act 10591 (Comprehensive Law on Firearms and Ammunitions) sa Manila City Prosecutors Office.","Arestado ang isang 34-anyos na lalaki makaraang mahulihan siya ng armalite rifle, mga bala at isa pang baril na may silencer habang sakay ng isang taksi sa may Tondo, Maynila kahapon ng madaling araw.","July 15, 2022  12:00am",https://www.philstar.com/pilipino-star-ngayon/metro/2022/07/15/2195478/mga-boga-bala-huli-sa-kelot-sa-loob-ng-taxi
"Pasyente ng COVID-19 sa Maynila at Caloocan, tumaas","Nakitaan nang pagtaas sa mga aktibong kaso ng COVID-19 sa lungsod ng Maynila at Caloocan nitong Hulyo 15. Sa Maynila, may 172 o kalahati ng 344 beds ng Manila  COVID-19 Field Hospital na matatagpuan sa Quirino Grandstand ang okupado ng mga pasyente. Sa 172 naka-confine sa nasabing pagamutan, 96% o 165 na pasyente ay pawang returning overseas Filipino workers (OFWs), habang 9 naman ang nakumpirmang residente ng Maynila, ayon kay Manila Mayor Honey Lacuna nitong Biyernes. Ang natitirang 7 pasyente naman ay hindi OFW, kasama ang dalawang residente ng Maynila. Nilinaw na rin ng alkalde na bukas o maaari  pa ring tanggapin sa nasabing field hospital ang mga pasyente ng COVID-19 kahit hindi taga-Maynila. Samantala, nakitaan din ng pagtaas sa aktibong kaso ng COVID-19 ang Caloocan City. Dahil dito ay inaabisuhan ng pamahalaang lungsod ang mga residente na patuloy na sundin ang ipinatutupad na health protocols.",Nakitaan nang pagtaas sa mga aktibong kaso ng COVID-19 sa lungsod ng Maynila at Caloocan nitong Hulyo 15.,"July 17, 2022  12:00am",https://www.philstar.com/pilipino-star-ngayon/metro/2022/07/17/2195957/pasyente-ng-covid-19-sa-maynila-caloocan-tumaas
"MMDA, may babala sa ilegal na gumagamit ng wang-wang, blinkers","Sa panahon lamang ng emergency at opisyal na pagganap sa tungkulin maaaring gumamit ng sirena o wang-wang, blinkers at iba pang katulad na devices sa mga sasakyan. Ang mga mahuhuling ilegal na gumagamit nito ay mahaharap sa kaukulang kaso. Ang paalala ay ginawa ng Metropolitan Manila Development Authority (MMDA) bilang pagtugon sa itinakdang mga parameter ng Philippine National Police - Highway Patrol Group (PNP-HPG). Ayon kay  MMDA Officer-in-Charge Director Baltazar Melgar na naglabas ang ahensya ng memorandum na nagbabawal sa lahat ng opisyal at empleyado nito na gumamit ng mga sirena at blinker. “Sirens and blinkers should be attached to marked MMDA vehicles and used in the actual performance of the duties and functions of the agency. Violators among our ranks will face administrative charges,” ani Melgar. Bukod dito, inalis na rin ng MMDA kanilang mga motorcycle escort na nakadetail sa iba’t -ibang opisyal ng gobyerno,  bilang suporta sa kampanya laban sa ilegal na paggamit ng mga blinker at sirena. Ayon kay PNP- HPG Service Legal Officer P/Captain Bingsky Foncardas, may mga tiyak na parameter na dapat matugunan upang magamit ang mga blinker at sirena, alinsunod sa Presidential Decree 96 na inilabas noong 1973 at Republic 4136 o ang Land Transportation and Traffic Code na inilabas noong 1964. “For authorized use of wang-wang and blinkers, the vehicle must be a marked government property which is used only during official functions or performance of duties such as emergency response and law enforcement,” paliwanag ni Foncardas. Aniya, tanging ang Presidente, Bise-presidente., Senate Pres., Speaker of the House of Representatives, at Chief Justice ng Korte Suprema ang mga opisyal ng gobyerno na pinapayagang maglagay ng sirena, blinker, at iba pang katulad na kagamitan.","Sa panahon lamang ng emergency at opisyal na pagganap sa tungkulin maaaring gumamit ng sirena o wang-wang, blinkers at iba pang katulad na devices sa mga sasakyan.","July 15, 2022  12:00am",https://www.philstar.com/pilipino-star-ngayon/metro/2022/07/15/2195477/mmda-may-babala-sa-ilegal-na-gumagamit-ng-wang-wang-blinkers
"Kalidad ng tubig sa Manila Bay, lalong umayos","Lalo pang gumanda ang kalidad ng tubig sa Manila Bay. Ayon sa Department of Environment and Natural Resources- Environmental Management Bureau–National Capital Region, (DENR EMB NCR)  nagkaroon ng ‘significant improvement’ sa kalidad ng tubig sa naturang baybayin. Binanggit pa ni DENR-EMB-NCR Regional Director Michael Drake Matias,  bunga ito ng patuloy na rehabilitasyon ng lahat ng mga river systems at daluyan ng tubig sa loob ng bay region. Nabatid na noong Hunyo 2022, ang fecal coliform level sa Manila Bay beach nourishment station malapit sa United States Embassy sa  Maynila ay bumaba sa 2,400 most pro­bable number per 100 milliliters (MPN/100mL) mula 7,100 MPN/100mL noong 2021. Ang dalawang water quality monitoring stations malapit sa Dolomite Beach ay nagtala rin ng mababang fecal coliform levels – mula 7,300 MPN/100mL ay naging 1,700 MPN/100mL, at mula 10,200 MPN/100mL ay bumaba sa 2,100 MPN/100mL, ayon sa pagkakasunod. Nakapagtala rin ang apat na Metropolitan Environment Offices ng ‘significant decrease’ sa fecal coliform levels sa loob ng kanilang mga lugar. Bumaba ang mga fecal coliform levels sa Malabon-Navotas-Tullahan-Tinajeros River System mula 3.7 billion MPN/100mL ay naging 4.8 million MPN/100mL. Gayun din ang tubig malapit sa Navotas Fishport, mula 920,000 MPN/100mL pababa ng 9,200 MPN/100mL. “We have seen remarkable gains in Manila Bay based on the water quality monitoring results. Rest assured that we will not stop here and will continue our work as part of the Manila Bay rehabilitation project,” pahayag ni Matias.",Lalo pang gumanda ang kalidad ng tubig sa Manila Bay.,"July 17, 2022  12:00am",https://www.philstar.com/pilipino-star-ngayon/metro/2022/07/17/2195954/kalidad-ng-tubig-sa-manila-bay-lalong-umayos
"15,000 security personnel ikakalat sa SONA ni Pangulong Marcos","Nasa 15,000 security personnel ang ikakalat para sa seguridad ng unang State of the Nation Address (SONA) ni Pangulong Ferdinand ‘Bongbong’ Marcos Jr. sa Hulyo 25, sa Batasang Pambansa. Ayon kay PNP Director for Operations, Major General Valeriano de Leon,  bubuuin ito ng police personnel, mga sundalo at force multi­pliers mula sa ibang ahensya ng gobyerno. Aniya, ipiprisinta na niya  kina National Capital Region Police Office chief, Major General Felipe Natividad at  Interior and Local Government Secretary Benhur Abalos ang security plan . “The presentation was impressive, but there will be minor adjustments in the actual deployment,” ani De Leon. Sinabi ni De Leon na bubuo sila ng task force  kung saan kabilang sa mga tututukan ay ang daloy  ng trapiko at lugar ng mga raliyista. Ani De Leon, maaa­ring magsagawa ng kilos-protesta sa freedom parks. Bagamat hindi kasing higpit ng seguridad sa inagurasyon ni Marcos, kailangan pa ring plantsahin ang lahat upang matiyak na magiging maayos ang SONA at sitwasyon sa labas ng Kamara. Tiniyak ni De Leon na ipatutupad nila ang maximum tolerance sa mga raliyista alinsunod sa utos ni PNP officer-in-charge (OIC) Lieutenant General Vicente Danao Jr.","Nasa 15,000 security personnel ang ikakalat para sa seguridad ng unang State of the Nation Address (SONA) ni Pangulong Ferdinand ‘Bongbong’ Marcos Jr. sa Hulyo 25, sa Batasang Pambansa.","July 15, 2022  12:00am",https://www.philstar.com/pilipino-star-ngayon/metro/2022/07/15/2195473/15000-security-personnel-ikakalat-sa-sona-ni-pangulong-marcos
"Manila Water App, available na sa mga iOs users","Inanunsyo ng Manila Water na maaari na ngayong mag-download ng Manila Water App ang kanilang mga kostumer sa pamamagitan ng iOs at Android smartphones para ma-access ang kanilang mga bill at magbayad online anumang oras kahit saan. Hinikayat ni Manila Water Corporate Communication Affairs Group Head Jeric Sevilla Jr. ang mga customers sa East Zone ng Metro Manila at lalawigan ng Rizal na gamitin ang pinakabagong mobile application ng kumpanya – ang Manila Water App - upang malaman ang kanilang  kasalukuyang bill at natitirang balance gayundin ang makapagbayad ng mga bills online sa halip na pumunta pa sa iba’t ibang payment centers. “Mananatiling pangunahing prayoridad namin ang kaligtasan ng ­aming mga customers sa kabila ng patuloy na tumataas ng mga kaso ng COVID-19. Hinihikayat namin silang gamitin ang online na transaksyon sa pamamagitan ng ­aming Manila Water App. Maaari nang ma-download ang one-stop-shop application sa Android at iOs smartphones o sa pamamagitan ng Manila Water website https://www.manilawater.com/customer/manila-water-app,” paliwanag ni Sevilla. Ayon kay Sevilla, bukod sa pag-access at pagbabayad ng kanilang mga bills anytime anywhere, ang mga customers ay maaari ring madaling dumulog ng kanilang mga concerns at katanungan sa pamamagitan ng bagong mobile application nang hindi kinakailangan pang tumawag sa Consumer Desk Hotline 1627 ng kumpanya o bumisita sa mga business offices. “Ang paglikha ng Manila Water App ay bahagi ng aming pagsisikap na i-upgrade at pagbutihin pa ang aming mga serbisyo upang makasabay sa kasalukuyang panahon. Dahil na rin sa conve­nience ng paggamit nito at madaling pag-access at pagkakaroon ng app na ito sa inyong iOs at Android phones, para ka na ring may personal na Manila Water partner at your fingertips,” ani ni Sevilla.",Inanunsyo ng Manila Water na maaari na ngayong mag-download ng Manila Water App ang kanilang mga kostumer sa pamamagitan ng iOs at Android smartphones para ma-access ang kanilang mga bill at magbayad online anumang oras kahit saan.,"July 15, 2022  12:00am",https://www.philstar.com/pilipino-star-ngayon/metro/2022/07/15/2195470/manila-water-app-available-na-sa-mga-ios-users
P6.8 bilyon kailangan ng LTO sa license plate backlog,"Nangangailangan ang Land Transportation Office (LTO) ng P6.8 bilyon upang mapunan ang license plate backlog ng ahensiya. Ayon kay LTO officer-in-charge Romeo Vera Cruz, malaki ang backlog ng plaka sa mga 4-wheel at motorsiklo. Idinagdag pa nito na kayang-kayang punan ang plate vehicle backlog kung mayroon ng pondo. Sa ngayon anya ay wala namang problema sa  production ng plaka dahil mayroong  modern plate-making plants ang LTO na 2 robots at 10 manual embossing machines pero mawawala ang backlog sa plaka kung mayroon ng pondo para dito. Sinabi ni Vera Cruz na noong nagdaang buwan, ang LTO ay may motorcycle plate backlog  na 10 milyon. Anya noong 2019 pa ay humiling ang LTO sa Kongreso ng P2.6 bil­yong budget para magawan ng paraan ang plate backlog. Lumaki na anya ngayon ang backlog kaya tumaas na din ang pangangailangan sa pondo.",Nangangailangan ang Land Transportation Office (LTO) ng P6.8 bilyon upang mapunan ang license plate backlog ng ahensiya.,"July 14, 2022  12:00am",https://www.philstar.com/pilipino-star-ngayon/metro/2022/07/14/2195306/p68-bilyon-kailangan-ng-lto-sa-license-plate-backlog
"Lalaki nahulog mula ika-4 palapag ng Malacañang compound, patay","Kinumpirma ni Press Secretary Trixie Cruz-Angeles na isang administrative aide ang binawian ng buhay matapos diumano malaglag mula sa ikaapat na palapag sa loob ng compound ng Malacañang. Ito ang kinumpirma ni Cruz-Angeles sa isang press briefing kasama ang Malacañang Press Corps, Huwebes. ""Ikinalulungkot namin i-announce na si Mr. Mario Castro, isang administrative aide, na naka-assign sa Information Communications Technology Office under the Deputy Executive Secretary for Finance and Accounting ay namatay kaninang umaga, apparently from a fall from the fourth floor of Mabini Hall,"" wika niya. ""Ito po ay nasa loob ng Malacanang Compound."" Kasalukuyang ibiimbestigahan ang pagkamatay ni Castro. Nakikipag-ugnayan naman na raw ang Presidential Security Group at ang Philippine National Police Security Force Unit hinggil sa insidente. ""May naiwang asawa at mga anak si Mr. Castro. Kami po ay nakikiramay sa kanyang pamilya,"" dagdag pa ni Cruz-Angeles.  — James Relativo",Kinumpirma ni Press Secretary Trixie Cruz-Angeles na isang administrative aide ang binawian ng buhay matapos diumano malaglag mula sa ikaapat na palapag sa loob ng compound ng Malacañang.,"July 14, 2022  2:41pm",https://www.philstar.com/pilipino-star-ngayon/metro/2022/07/14/2195380/lalaki-nahulog-mula-ika-4-palapag-ng-malacaang-compound-patay
"P1.5 bilyon smuggled goods, nakumpiska ng BOC sa Valenzuela","Tinatayang aabot sa P1.5 bilyon ang halaga ng mga smuggled goods, pekeng luxury items at cigarette materials na nakumpiska ng mga tauhan ng Bureau of Customs (BOC) at Armed Forces of the Philippines (AFP) mula sa isang bodega sa Valenzuela City. Nabatid na sinilbihan ng Letter of Authority (LOA) at Mission Order (MO) na inisyu ni Customs Commissioner Rey Leonardo B. Guerrero, noong Miyerkules, ang mga kinatawan ng C Teknik Development Corporation na matatagpuan sa Gregorio St., Lingunan, Valenzuela City at saka nagsagawa ng inspeksiyon sa bodega. Bukod sa imported Intellectual Property Rights (IPR) na nag-i-infringe ng mga goods na may luxury brand names, may natagpuan din ang composite team ng BOC, sa pamamagitan ng Customs Intelligence and Investigation Service (CIIS) ng Manila International Container Port (MICP), at AFP ng isang nakatagong storage facility na naglalaman ng mga raw materials sa paggawa ng sigarilyo, gaya ng tobacco filler at filter rod. “We almost missed that (storage facility) because it was hidden behind layers of bubble wrap and boxes. We needed to remove those first during the inspection to see the storage area,” ayon kay CIIS-MICP chief Alvin Enciso. Idinagdag ni Customs Deputy Commissioner for Intelligence Raniel Ramiro na ang BOC at AFP team ay agad na umaksiyon matapos lagdaan ng commissioner ang LOA. Sa kanyang panig, sinabi naman ni Guerrero na ang naturang pinakahuling operasyon, na isa sa pinakamalaking naisagawa nila laban sa smuggled goods at cigarette-making facilities ay matibay na patunay ng mga nagawang trabaho ng BOC sa ilalim ng kanyang termino.","Tinatayang aabot sa P1.5 bilyon ang halaga ng mga smuggled goods, pekeng luxury items at cigarette materials na nakumpiska ng mga tauhan ng Bureau of Customs (BOC) at Armed Forces of the Philippines (AFP) mula sa isang bodega sa Valenzuela City.","July 16, 2022  12:00am",https://www.philstar.com/pilipino-star-ngayon/metro/2022/07/16/2195766/p15-bilyon-smuggled-goods-nakumpiska-ng-boc-sa-valenzuela
Ambulansya vs truck: 6 sugatan,"Anim katao, ang sugatan nang magkabanggaan ang isang delivery truck at isang ambulansiya sa Quezon City, kamakalawa ng hapon. Kinilala ang mga biktima na sina Argie Almazan, asawang nitong si Neslie at kanilang anak, na dalawang taong gulang lamang; Juan Paolo Marcelino; Jeremy Dela Cruz, at Geilbert Bilar. Batay sa ulat ng Traffic Sector 1 ng ­Quezon City Police District (QCPD), nabatid na dakong ala-1:55 ng hapon nang maganap ang aksidente sa Brgy. Lourdes, QC. Lumilitaw sa imbestigasyon na binabaybay ng ambulansiya, na minamaneho ni Marcelino, sakay si dela Cruz, ang Cordillera St., nang mabangga nito ang isang Isuzu Elf truck na mula naman sa Cuenco St. at minamaneho ni Bilar. Nasugatan sa insidente sina Marcelino, dela Cruz at Bilar, habang nadamay at nasugatan din ang pamilya Almazan nang maipit ng dalawang behikulo ang kanilang sinasakyang motorsiklo. Ang mga biktima ay pawang isinugod na sa East Avenue Medical Center upang malapatan ng lunas. Ayon sa mga imbestigador, wala namang sakay na pasyente ang ambulansiya nang maganap ang aksidente, habang sinabi ng driver ng truck na hindi niya narinig ang wangwang ng ambulansiya.","Anim katao, ang sugatan nang magkabanggaan ang isang delivery truck at isang ambulansiya sa Quezon City, kamakalawa ng hapon.","July 14, 2022  12:00am",https://www.philstar.com/pilipino-star-ngayon/metro/2022/07/14/2195302/ambulansya-vs-truck-6-sugatan
Libreng swab test binuksan muli sa Navotas City,"Muling binuksan ng Navotas City LGU ang ­libreng swab test kasunod ng pagtaas ng bilang ng mga nahahawaan ng virus sa lungsod. Ayon kay Mayor John Ray Tiangco, isang pa­raan ito para mapigilan pa ang pagkalat ng virus. Sa lahat ng mga nakasalamuha ng mga nagpositibo ay agad itong dinadala sa swab testing center para doon isailalim sa test. Ang Tumana Health Center ang itinakdang lugar para sa libreng swab test. Hindi lamang ang mga nahahawaan ng virus ang siyang libre sa swab test, bagkus ma­ging ang mga manggagawa ay hindi rin pagbabayarin ng lokal na pamahalaan. Bukod sa RT-PCR test, nagsasagawa rin ng libreng Antigen test ang Tumana Health Center.",,"July 14, 2022  12:00am",https://www.philstar.com/pilipino-star-ngayon/metro/2022/07/14/2195304/libreng-swab-test-binuksan-muli-sa-navotas-city
"Lalaking ‘bangag’ at kargado ng ice pick, huli sa EDSA carousel","Napigilan ang posibleng paghahasik ng karahasan ng isang lalaki na inaresto ng mga tauhan ng InterAgency Council for Traffic (I-ACT) at Philippine Coast Guard (PCG) dahil sa ‘bangag’ umano sa ilegal na droga at armado ng ice pick sa may EDSA Monumento Busway sa Caloocan City kamakalawa ng gabi. Sa Facebook post ng PCG, unang napansin ng isang concerned passenger dakong alas-11:50 ang lalaki na may dalang ice pick sa loob ng sinakyang bus. Agad siyang bumaba at iniulat ito sa mga tauhan ng Task Force. Agad na sumampa ng bus sina I-ACT Team Falcon Team Leader Bong San Diego, I-ACT Secretariate Ron Jared Pejer, CG SN1 Apang, at CG ASN Mateo para disarmahan at hulihin ang armadong lalaki. Napansin ng mga operatiba na ito ay nasa impluwensya ng ilegal na droga dahil wala umano ito sa sarili at hindi alam ang kanyang pagkakakilanlan. Nakumpiska sa kanya ang ilang patalim, ice pick, at hinihinalang sumpak.  Isinuko na siya sa Caloocan PNP na siyang magsasampa ng kaukulang kaso.",Napigilan ang posibleng paghahasik ng karahasan ng isang lalaki na inaresto ng mga tauhan ng InterAgency Council for Traffic (I-ACT) at Philippine Coast Guard (PCG) dahil sa ‘bangag’ umano sa ilegal na droga at armado ng ice pick sa may EDSA Monumento Busway sa Caloocan City kamakalawa ng gabi.,"July 14, 2022  12:00am",https://www.philstar.com/pilipino-star-ngayon/metro/2022/07/14/2195300/lalaking-bangag-kargado-ng-ice-pick-huli-sa-edsa-carousel
"Palaboy natulog sa center island, nagulungan ng trak, patay","Patay ang isang lalaking palaboy nang magulungan sa mukha ng isang trailer truck habang ang una ay natutulog sa center island sa Delpan Bridge sa Binondo, Maynila kahapon ng madaling araw. Patuloy na inaalam pa ng mga pulis ang pagkakakilanlan sa biktima na nakasuot ng asul na t-shirt at maong na shorts. Inaresto naman ang drayber ng truck na nakilalang si Jesus Ope­rio Jr., ng Kawit Street, Balut, Tondo, Maynila. Sa ulat ng MPD-Manila District Traffic Enforcement Unit (MDTEU), dakong ala-1 ng madaling araw nang maganap ang insidente sa paakyat na bahagi ng southbound lande ng nabanggit na tulay. Binabagtas ng trailer truck na minamaneho ni Operio ang kalsada nang biglang mawalan umano ng kontrol. Dito lumiko pakaliwa ang trak at sumampa sa center island dahilan para magulungan at mapisak ang mukha ng biktima dahilan ng agarang kamatayan. Huminto lamang sa pag-andar ng truck nang bumangga na ito sa kon­kretong harang ng tulay. Nakatakdang sampahan ng kasong reckless imprudence resulting in homicide sa Manila Prosecutors Office ang suspek.","Patay ang isang lalaking palaboy nang magulungan sa mukha ng isang trailer truck habang ang una ay natutulog sa center island sa Delpan Bridge sa Binondo, Maynila kahapon ng madaling araw.","July 14, 2022  12:00am",https://www.philstar.com/pilipino-star-ngayon/metro/2022/07/14/2195303/palaboy-natulog-sa-center-island-nagulungan-ng-trak-patay
9 arestado sa higit P.8 milyong shabu,"Mahigit sa P800 libong halaga ng ilegal na droga ang nasamsam sa siyam na katao sa magkakahiwalay na buy-bust operation, sa Makati, Las Piñas at Parañaque, kamakalawa. Pinakahuling nadakip ang tatlong suspek na kinilalang sina Rexan Godino Apigo, alyas, Buntog,, 46, forklift operator; Vicente Llander Gasilos, 60; at HelenMie Puzon Abueva, 32, pawang residente ng Parañaque City. Sila ay nakuhanan ng nasa ?204,000.00 na halaga ng shabu  ng Drug Enforcement Unit ng  Southern Police District (SPD) alas-8:30 ng gabi ng Hulyo 12 sa No. 41 Bacawan Street, Purok 1, Silverio Compound, Barangay San Isidro, Parañaque City. Dakong alas -7:17 ng gabi naman ng parehong araw nang maaresto ang 54-anyos na si Marilou Chavez alyas Ana, ng Makati City kung saan nasamsaman dito ang nasa  ?340,000  halaga ng ilegal na droga. Una rito, dakong alas-3:00 ng hapon sa Tambakan Bernabe Compound Brgy Pulanglupa Uno, Las Pin?as City, naaresto naman ng  Las Piñas Police ang limang suspek na kinilalang sina Lloyd, 24; Rolando Espiritu, 31; Maricar Versoza, 35; Anthony Sotol, 26, ng Las Piñas City at Jonathan Buena, 34, ng Bacoor City. Nasamsam sa kanila ang nasa 53.3 gramo ng shabu na nagkakahalaga ng ?362,440.00. “Ang sunud-sunod na operasyon kontra illegal na droga sa ating nasasakupan ay bunga ng ating maigting na kampanya kontra illegal na droga, ang illegal na droga ay walang magandang maidudulot sa ating katawan, bagkus sisi­rain lang nito ang ­ating buhay kaya naman ito ay ipinababawal ng ­ating batas, sa ating mga kababayan hindi po titigil ang inyong kapulisan na sugpuin ang ilegal na droga sa ating nasasakupan, makakaasa po kayo na sa pamamagitan ng inyong suporta, at suporta mula sa ating gobyerno, magtutuloy tuloy ang ating kampanya upang wakasan ang ma­pinsalang ilegal na droga,” ani SPD P/Brig. General Jimili Macaraeg.","Mahigit sa P800 libong halaga ng ilegal na droga ang nasamsam sa siyam na katao sa magkakahiwalay na buy-bust operation, sa Makati, Las Piñas at Parañaque, kamakalawa.","July 14, 2022  12:00am",https://www.philstar.com/pilipino-star-ngayon/metro/2022/07/14/2195305/9-arestado-sa-higit-p8-milyong-shabu
"Growth rate ng COVID-19 sa NCR, bumabagal","Bumabagal na ang growth rate ng CO­VID-19 sa National Ca­pital Region (NCR) na indikasyon na malapit nang marating nito ang peak ng mga kaso, ayon sa OCTA Research Group kahapon. Sa kanyang tweet, sinabi ni OCTA Research fellow Dr. Guido David na nakapagtala ng mas mababang growth rate sa 32% noong Hulyo 11, mula sa dating 57% noong Hulyo 4. “The COVID-19 wave in the NCR may be close to peaking (or may have already peaked), based on the slowing of the growth rate to 32%,” saad ni David. Ang reproduction number naman o ang bilang ng mga taong maaaring maihawa ang sakit ay bumaba na rin sa 1.47 hanggang noong Hulyo 8, mula sa dating 1.59 noong Hulyo 1. Ang reproduction number na mas mababa sa 1 ay indikasyon nang pagbagal ng hawahan ng virus. “The trends should be clearer after a week. The seven-day average in cases in the NCR was 710 as of July 11, equivalent to an ADAR (average daily attack rate) of 4.93% per day per 100,000,” dagdag pa niya. Samantala, iniulat din naman ni David na ang healthcare utilization rate (HCUR) sa NCR ay tumaas ng hanggang 28% habang 20% naman ng CO­VID-19 ICUs sa rehiyon ay okupado na rin.","Bumabagal na ang growth rate ng CO­VID-19 sa National Ca­pital Region (NCR) na indikasyon na malapit nang marating nito ang peak ng mga kaso, ayon sa OCTA Research Group kahapon.","July 13, 2022  12:00am",https://www.philstar.com/pilipino-star-ngayon/metro/2022/07/13/2194935/growth-rate-ng-covid-19-sa-ncr-bumabagal
Motorsiklo salpok sa trak: 2 todas,"Isang motorcycle rider at kaniyang angkas ang patay makaraang sumalpok sa tagi­liran ng isang umaandar din na trailer truck sa Ermita, Maynila kahapon ng madaling araw. Nakilala ang mga nasawi na sina Jake dela Cruz, ng  Brgy. Pineda, Pasig City at si Brix Urot, ng Sitio Udioncan, Macabud, Montalban, Rizal. Nasa kustodiya ngayon ng Manila District Traffic Enforcement Unit ang suspek na si Randy Layda, drayber ng trak. Sa inisyal na ulat ng MPD-MDTEU, naganap ang insidente dakong alas-3:15 ng madaling araw sa kanto ng United Nations Avenue at San Marcelino Street sa Ermita. Nabatid na dumaraan ang motorsiklo na minamaneho ni dela Cruz sa westbound lane ng UN Avenue nang pagsapit ng panulukan ng San Marcelino Street ay sumalpok ito sa tagiliran ng trak  na minamaneho ni Layda. Dahil dito, tumilapon sa kalsada ang dalawang sakay ng motorsiklo na nag­resulta ng kanilang agad na pagkasawi.   
Dinala na ang kanilang mga labi sa Cruz Funeral habang nakatakdang sampahan ng kasong double homicide through Reckless Imprudence si Layda.","Isang motorcycle rider at kaniyang angkas ang patay makaraang sumalpok sa tagi­liran ng isang umaandar din na trailer truck sa Ermita, Maynila kahapon ng madaling araw.","July 13, 2022  12:00am",https://www.philstar.com/pilipino-star-ngayon/metro/2022/07/13/2194934/motorsiklo-salpok-sa-trak-2-todas
Libreng dialysis sa Ospital ng Parañaque,"Magkakaroon ng mga libreng serbisyo tulad ng hemodialysis at iba pa sa Ospital ng Parañaque I, simula sa darating na buwan ng Agosto bilang bahagi ng programang pangkalusugan ni Mayor Eric Olivarez. Sinabi ni Olivarez, na pasisinayaan na ang mga bagong pasilidad at ka­gamitan sa OsParI sa susunod na buwan, at libre umano ang marami sa mga serbisyo sa pamamagitan ng isang public-private partnership o PPP. “Magkakaroon tayo ng blessing ng ating bagong CT scan, hemodialysis machine at iba pang pasilidad sa isang,” aniya. ”Bukod dito, magagamit na uli natin ang ating intensive care unit o ICU na natapos nang isaayos”. Balak din ng pamahalaang lungsod na magtayo ng bagong gusaling may anim na palapag para sa OsParI upang maibsan ang siksikan sa naturang ospital at magkaroon ng dagdag na mga pasilidad at kuwarto. Si Olivarez ang isa sa mga pangunahing may akda ng Universal Health Care Act noong siya ay kongresista pa lamang, at isa sa mga prayoridad niya bilang alakde ang kalusugan ng mga mamamayan. “Makaaasa po kayong gagawin natin ang lahat ng kinakailangan upang matiyak na abot-kaya at maayos ang health delivery natin para sa mga mamamayan ng Parañaque,” dagdag ni Olivarez. Ayon naman kay Dr. Jefferson Pagsisihan, direktor ng OsPar1, isang pribadong kumpanya ang magpapatakbo ng mga pasilidad ng ospital kasama na ang pharmacy at laboratoryo sa ilalim ng PPP.","Magkakaroon ng mga libreng serbisyo tulad ng hemodialysis at iba pa sa Ospital ng Parañaque I, simula sa darating na buwan ng Agosto bilang bahagi ng programang pangkalusugan ni Mayor Eric Olivarez.","July 14, 2022  12:00am",https://www.philstar.com/pilipino-star-ngayon/metro/2022/07/14/2195301/libreng-dialysis-sa-ospital-ng-paraaque
"Crime mapping, inutos sa mga chief of police","Inatasan ni Philippine National Police (PNP) Director for Operations Police Major General Valeriano de Leon ang lahat ng  chief of police  na regular na magsagawa ng  update sa “crime mapping” sa kani-kanilang area of responsibility. Ayon kay De Leon, layon nitong matukoy ang mga lugar na may mataas na insidente ng krimen, at makapagsagawa ng mga hakbang upang mapababa ito. Kailangan aniyang maging aware ang police commanders sa peace and order situation sa bawat kalye at sulok ng kanilang nasasakupan. Aminado si De Leon. na kailangan nilang paigtingin ang sistema upang maresolba ang mga kaso at matiyak ang seguridad ng publiko. Paliwanag ni De Leon, alinsunod ito sa bilin ni Department of Interior and Local Governmemt Secretary Benhur Abalos Jr. kay PNP Officer in Charge Police Lt. General Vicente Danao Jr. na tiyaking ligtas ang mga lansangan sa krimen para sa mga mamamayan.",Inatasan ni Philippine National Police (PNP) Director for Operations Police Major General Valeriano de Leon ang lahat ng  chief of police  na regular na magsagawa ng  update sa “crime mapping” sa kani-kanilang area of responsibility.,"July 13, 2022  12:00am",https://www.philstar.com/pilipino-star-ngayon/metro/2022/07/13/2194933/crime-mapping-inutos-sa-mga-chief-police
"‘Sexual harassment’ sa PHSA, bubusisiin ng NBI","Inatasan ng Department of Justice (DOJ) ang National Bureau of Investigation (NBI) na agad na magsagawa ng imbestigasyon sa ulat ng ‘sexual harassment’ sa Philippine High School for the Arts (PHSA), kasunod ng kahilingan ni   Vice President at Education Secretary Sara Duterte. “We will help VP Sara,” tugon ni Justice Secretary Jesus Crispin Remulla ukol sa sulat na ipinadala ni Duterte na hinihiling na maglabas ang NBI ng komprehensibong ulat sa naturang isyu. Kinumpirma ni NBI officer-in-charge Medardo de Lemos na natanggap na nila ang naturang sulat at agad na ipag-uutos sa kanilang deputy for investigation na bumuo ng special team na mabilis na aaksyon. Nag-ugat ang isyu sa ulat ng VICE World News nitong Hunyo 2022 ukol sa sumbong ng mga kasalukuyan at maging mga dating estudyante ng PHSA sa Laguna na nakaranas sila ng pang-aabusong sekswal, verbal at emosyonal sa kanilang mga guro at staff. Nakarating ito kay Duterte na tiniyak na hindi niya kukunsintihin ang anumang uri ng pang-aabuso sa mga paaralan na dapat ay nagsusulong ng malusog at ligtas na kapaligiran para sa mga batang mag-aaral.","Inatasan ng Department of Justice (DOJ) ang National Bureau of Investigation (NBI) na agad na magsagawa ng imbestigasyon sa ulat ng ‘sexual harassment’ sa Philippine High School for the Arts (PHSA), kasunod ng kahilingan ni   Vice President at Education Secretary Sara Duterte.","July 13, 2022  12:00am",https://www.philstar.com/pilipino-star-ngayon/metro/2022/07/13/2194931/sexual-harassment-sa-phsa-bubusisiin-ng-nbi
"1 patay, 2 sugatan sa pamamaril ng tandem","Isa ang patay, habang dalawa ang nasugatan nang pagbabarilin ng riding-in-tandem sa Quezon City, kamakalawa ng gabi. Kaagad na binawian ng buhay ang biktimang si Jondel Santiago, alyas Eloy, residente ng Batasan Hills, QC, dahil sa tinamong mga tama ng bala sa iba’t ibang bahagi ng katawan. Hindi naman kaagad nakuha ang pagkaka­kilanlan sa dalawang  sugatang biktima, na kinabibilangan ng isang babae, na nagtamo ng tama ng bala sa balikat at tuhod, at isang lalaki, na tinamaan naman sa likod. Samantala, nakatakas at tinutugis na rin ng mga awtoridad ang mga ‘di kilalang suspek na nakatakas matapos ang krimen. Batay sa ulat ng Batasan Police Station 6 (PS-6) ng Quezon City Police District (QCPD), dakong alas-7:30 ng gabi nang maganap ang krimen sa Kalinisan St., sa Batasan Hills. Kasalukuyan umanong naglalakad sa lugar si Santiago nang bigla na lang itong lapitan ng dalawang ‘di kilalang suspek na magkaangkas sa motorsiklo.Bumaba umano ang mga suspek sa motorsiklo at saka malapitang pinagbabaril ang biktima bago tumakas. Nagkataon namang naglalakad rin sa lugar ang dalawa pang biktima kaya’t maging sila ay minalas na tamaan ng bala. Inaalam pa naman ng mga otoridad kung ano ang motibo ng krimen at sino ang mga taong nasa likod nito.","Isa ang patay, habang dalawa ang nasugatan nang pagbabarilin ng riding-in-tandem sa Quezon City, kamakalawa ng gabi.","July 13, 2022  12:00am",https://www.philstar.com/pilipino-star-ngayon/metro/2022/07/13/2194932/1-patay-2-sugatan-sa-pamamaril-ng-tandem
"Transportation chief, handang sumakay ng bus at jeep","Matapos na sumakay ng Metro Rail Transit Line 3 (MRT-3) kamakailan, sinabi ni Department of Transportation (DOTr) Secretary Jaime Bautista na handa rin siyang sumakay ng mga pampasaherong bus at jeepney upang makita at personal na maranasan ang mga problemang sinusuong ng mga mananakay sa kanilang araw-araw na pagko-commute. Ayon kay Bautista, kinausap niya si Land Transportation Franchising and Regulatory Board (LTFRB) chairman Cheloy Garafil hinggil sa pagsakay nilang dalawa sa mga bus at jeepney, at sumang-ayon naman aniya ito. “Sa totoo lang, nakita ko ‘yung hirap ng pasahero by just looking at the lines. Alam mo, ako ay willing na sumakay sa mga bus na ‘yan,” ani Bautista, sa Laging Handa briefing nitong Lunes. “Kaninang umaga, kausap ko ang chairman ng LTFRB at sinabi ko sa kanya, ‘Tayong dalawa, let’s try riding the bus and jeep.’ And sabi n’ya game raw siya,” dagdag pa ng DOTr chief. Base sa datos mula sa School of Urban and Regional Planning ng University of the Philippines (UP), milyun-mil­yong Pinoy ang umaasa sa mga pampublikong transportasyon upang makarating sa kani-kanilang destinasyon, gaya ng bus at jeepney. Matatandaang kamakailan lamang ay nagsagawa ng surprise inspection at sumakay sa MRT-3 si Bautista upang personal na maranasan kung ano ang uri ng serbisyong naibibigay nito sa mga commuters. Nakipag-usap din siya sa mga commuters at inalam ang mga karanasan ng mga ito hinggil sa kanilang araw-araw ng pagsakay sa mga tren ng MRT-3. Nagbigay rin naman si Bautista ng rekomendasyon para higit pang mapaghusay ang serbisyo ng MRT-3 sa ri­ding public.","Matapos na sumakay ng Metro Rail Transit Line 3 (MRT-3) kamakailan, sinabi ni Department of Transportation (DOTr) Secretary Jaime Bautista na handa rin siyang sumakay ng mga pampasaherong bus at jeepney upang makita at personal na maranasan ang mga problemang sinusuong ng mga mananakay sa kanilang araw-araw na pagko-commute.","July 12, 2022  12:00am",https://www.philstar.com/pilipino-star-ngayon/metro/2022/07/12/2194720/transportation-chief-handang-sumakay-ng-bus-jeep
COVID-19 positivity rate sa NCR lalo pang tumaas,"Lalo pang tumaas ang COVID-19 positivity rate sa National Capital Region (NCR) nang maitala ito sa 10.9% nitong Hulyo 9 mula sa 8.3% nitong Hulyo 2 lamang, ayon sa OCTA Research Group. Ang positivity rate ay porsyento ng tao na nagpositibo sa virus mula sa kabuuang bilang ng sumalang sa COVID-19 test. Sa pag-aanalisa sa datos, sinabi ni OCTA fellow Dr. Guido David ang lalawigan ng Aklan ang nakapagtala ng pinakamataas na positivity rate sa 26.9% mula 21% ng sinundang linggo. Ang iba pang lugar na lumagpas na sa 5% benchmark ng World Health Organization ay ang mga lalawigan ng Antique, Bataan, Batangas, Benguet, Bulacan, Capiz, Cavite, Cebu, Iloilo, ­Isabela, Laguna, Nueva Ecija, Pampanga, Pangasinan, Rizal, at Tarlac. Sa kabila nito, bumaba naman ang reproduction rate sa NCR na nasa 1.49 ngayon mula sa dating 1.6 noong nakaraang linggo. Ang reproduction number ang tumutukoy sa bilang ng tao na nahahawa ng isang indibidwal na may COVID-19 infection.  Kapag bumaba sa 1 ang reproduction number, nangangahulugan na nakokontrol at bumababa na ang reproduksyon ng virus. Nananatili rin na mababa ang healthcare utilization rate (HCUR) sa NCR na nasa 28.4%, na tinitingnan ng mga eksperto na maganda pa ring indicators. “Actually hindi lang sa NCR. Pati the rest of the Philippines. Karamihan ng areas ay below 50% naman ‘yung hospital utilization and ito ‘yung metric na pinakabinabantayan natin,” saad ni David. Inaasahan ng OCTA na maaabot ang peak na 2,000 kaso kada araw sa kalagitnaan o hulihan ng Hulyo ngunit hindi na lalagpas sa 50% ang HCUR ng NCR. Nitong Linggo, nakapagtala ang Pilipinas ng 2,018 bagong kaso ng COVID-19, ang pinakamataas sa loob ng limang buwan.  Nasa 13,818 naman ang aktibong kaso sa bansa. —  Ludy Bermudo","Lalo pang tumaas ang COVID-19 positivity rate sa National Capital Region (NCR) nang maitala ito sa 10.9% nitong Hulyo 9 mula sa 8.3% nitong Hulyo 2 lamang, ayon sa OCTA Research Group.","July 12, 2022  12:00am",https://www.philstar.com/pilipino-star-ngayon/metro/2022/07/12/2194726/covid-19-positivity-rate-sa-ncr-lalo-pang-tumaas
"556 na mga bata, buntis sa Navotas, malnourished","Nadiskubre ng Navotas City LGU na nasa 556 sanggol hanggang apat na taon at mga buntis ang  malnou­rished  o nutrionally at-risk. Dahil dito agad na inatasan ni Navotas City ­Mayor John Rey Tiangco ang pamamahagi ng mga gamot, bitamina at pagkain na kakailanganin ng mga ito. Aniya malaking tulong ang regular na supply ng vitamins at masustansiyang pagkain tulad ng gulay upang masugpo ang malnutirion. Sinabi ni Tiangco na  imomonitor ang kaso ng mga ito at ibibigay ang kanilang  pangangailangan. Bahagi ito ng kanyag first 1,000 days program na naglalayong mapangalagaan ang kalusugan ng mga ina at ng kanyang sanggol mula pagbubuntis hanggang ikalawang taong gulang. Sa katunayan pinamomonitor din nito sa mga barangay officials ang mga residente na malnourish upang agad na maayudahan. Tiniyak ni Tiangco na tututukan niya ang isyu upang masiguro na ginagawa ng kanyang mga tauhan ang kanilang trabaho.",Nadiskubre ng Navotas City LGU na nasa 556 sanggol hanggang apat na taon at mga buntis ang  malnou­rished  o nutrionally at-risk.,"July 12, 2022  12:00am",https://www.philstar.com/pilipino-star-ngayon/metro/2022/07/12/2194721/556-na-mga-bata-buntis-sa-navotas-malnourished
NBI: COVID-19 pandemic sinamantala sa pagpatay sa 8 high-profile,"NBP inmates Pinanindigan ng National Bureau of Investigation (NBI) ang akusasyon na sinamantala umano ng mga 22 tauhan ng National Capital Region Police Office (NCRPO) ang COVID-19 pandemic para paslangin ang walong high-profile inmates ng New Bilibid Prisons (NBP) sa Muntinlupa City. Ito ang nilalaman ng 73-pahinang reklamo ng NBI sa Department of Justice nitong Hulyo 1, kung saan iginiit nila na nakakalap sila ng “circumstantial evidences” na pinatay ng mga pulis ang mga bilanggo, makaraang ihiwalay sila sa isolation Site Harry. Para rin sa NBI, ang pagkakakita sa mga bilanggo na buhay pa kasama ang mga tauhan ng pulisya ay sapat nang ebidensya para ituro na sila ang mga suspek. Tinutukoy ng NBI ang pagkamatay ng mga ­inmates na sina Francis Go, Shuli Lim Zhang, Jimmy Ang, Eugene Chua, Benjamin Marcelo, Sherwin Sanchez, Amin Boratong, at Willy Yang.  Ayon sa NBP, nasawi sila mula Mayo 28 hanggang Hunyo 17, 2020 dahil sa COVID-19. Naging kahina-hinala umano ang pagkamatay nila dahil sa testimonya ng ibang inmates na malulusog pa sila bago ihiwalay sa Site Harry isolation building. Nang inspeksyunin ang Site Harry, walang nakita ang mga operatiba ng NBI na “airconditioned room” kung saan dito dapat inaalagaan ang mga pas­yente ng COVID-19. Habang ang iba ay nasawi may ilang araw makaraang mailipat sila sa Site Harry, namatay si Boratong ng Hunyo 5 o isang araw makaraan ang kaniyang paglipat habang sina Chua at Marcelo ay nasawi noong Hunyo 2 at 4 na siyang araw rin ng kanilang paglipat. Bagama’t na-cremate ang mga labi ng mga inmates, iginiit ng NBI na maaari pa ring mapatunayan na nagkaroon ng murder.  Base sa Article 248 ng Revised Penal Code, nakasaad na ikinukunsidera ang epi­demya bilang “attendant circustances” para gumawa ng murder.",NBP inmates Pinanindigan ng National Bureau of Investigation (NBI) ang akusasyon na sinamantala umano ng mga 22 tauhan ng National Capital Region Police Office (NCRPO) ang COVID-19 pandemic para paslangin ang walong high-profile inmates ng New Bilibid Prisons (NBP) sa Muntinlupa City.,"July 11, 2022  12:00am",https://www.philstar.com/pilipino-star-ngayon/metro/2022/07/11/2194478/nbi-covid-19-pandemic-sinamantala-sa-pagpatay-sa-8-high-profile
"Mag-ama, arestado sa pagpapaputok ng baril","Arestado ang isang mag-ama nang umano’y magpaputok ng baril sa isang parking lot sa Quezon City kamakalawa ng madaling araw matapos umanong mainis nang hindi agad mailabas ang kanilang sasakyan dahil naharangan ng iba pang nakaparadang sasakyan doon. Ang mga suspek ay nakilalang sina Richard Padua, 47, at kanyang anak na si Ralph Christian Padua, 25, kapwa residente ng Brgy. San Jose, Navotas City. Batay sa ulat ng Kamuning Police Station 10 (PS-10) ng Quezon City Police District (QCPD), dakong ala-1:30 ng madaling araw nang maganap ang insidente sa parking lot sa Trans Orient Maritime, tapat ng URBN Resto bar, sa Timog Avenue, Brgy. Sacred Heart, Quezon City. Bago ang pag-aresto ay nakita umano ng testigong si alyas Kathy, 39, parking attendant, si Richard na nagpaputok ng baril sa ere, habang nasa naturang parking space. Ayon sa testigo, naiinis umano ang mga suspek dahil hindi nila mailabas ang kanilang behikulo sa parking slot bunsod ng mga nakaharang na sasakyan. Ang pangyayari ay kaagad namang inireport ng witness sa pulisya ang insidente. Tinangka pa umano ni Ralph na itago ang baril sa hood ng sasakyan, bago tumakbo patungo sa restobar ngunit naaresto ito ng mga bystander sa lugar at nang manlaban ay pinagtulungan siyang bugbugin ng mga ito. Kaagad namang umawat ang mga pulis at inaresto ang suspek. Nagawa naman umano ni Richard na humalo sa mga tao sa loob ng bar ngunit malaunan ay nadakip din. Narekober din ng mga pulis ang isang kalibre .38 revolver na itinago ng mga suspek sa hood ng kanilang silver na Mitsubishi Adventure (TRO-591), na kinumpiska rin naman ng mga otoridad. Aminado naman si Ralph na sa kanya ang baril ngunit iginiit na accidental firing lamang ang nangyari dahil pinaglalaruan umano nila ang baril kaya’t pumutok ito.  “Wala po naman kaming napinsalang tao. Nadala lang po ng alak. Wala naman pong nasaktan o ano, sana lang po mabigyan lang po ng bail. Mabigyan lang po kami ng bail,” aniya pa. Sinabi naman ni PLT Colonel Elizabeth Jasmin, Station Commander ng QCPD PS-10 na ang nakatatandang Padua ay sasampahan nila ng illegal possession of firearms dahil walang papel ang dala nilang baril, bukod pa ito sa kasong alarm and scandal na kakaharapin ng mag-ama.",Arestado ang isang mag-ama nang umano’y magpaputok ng baril sa isang parking lot sa Quezon City kamakalawa ng madaling araw matapos umanong mainis nang hindi agad mailabas ang kanilang sasakyan dahil naharangan ng iba pang nakaparadang sasakyan doon.,"July 12, 2022  12:00am",https://www.philstar.com/pilipino-star-ngayon/metro/2022/07/12/2194723/mag-ama-arestado-sa-pagpapaputok-ng-baril
"Nanay sinumpak ng anak, patay","Isang ginang ang sinumpak ng sariling anak matapos na awatin ito habang nagwawala sa loob mismo ng kanilang tahanan sa Quezon City, kamakalawa ng gabi. Tinangka pa ng mga doktor ng Commonwealth Hospital and Medical Center na isalba ang buhay ni Violeta Petua Jover, 53, ngunit namatay rin ito habang nilalapatan ng lunas, dahil sa tinamong tama ng bala ng sumpak sa katawan. Samantala, arestado na ang 17-anyos na anak nito, na hindi na pinangalanan. Batay sa ulat ng Criminal Investigation and Detection Unit (CIDU) ng Quezon City Police District (QCPD), nabatid na dakong alas-9:30 ng gabi nang maganap ang krimen sa loob ng tahanan ng pamilya Jover sa 15 Scorpio St., T.S. Cruz Subdivision, Brgy. Kaligayahan, Quezon City. Ayon kay PSSGT Nido Gevero, Jr. ng CIDU, bago ang insidente ay nakipag-inuman ang suspek sa kaniyang mga kaibigan sa loob ng kanilang tahanan. Nang malasing, nagwala na umano ang suspek at pinagbubulyawan at pinagmumura ang ina sa harap ng kaniyang mga kainuman. Pinagbabato rin umano ng suspek ng mga basyong bote ng softdrinks at ng mga paso ang kaniyang mga bisita. Kaagad naman umanong inawat ng ginang ang anak sa pagwawala ngunit sa halip na magpaawat ay lalo pa itong nagalit. Mabilis itong pumasok ng kaniyang silid at nang bumalik ay armado na ito ng sumpak saka  binaril ang kaniyang ina. Nang duguang bumagsak ang ina ay galit na hinanap naman ng binatilyo ang kaniyang tatay na si Charlie at plano din umano sanang barilin, ngunit naawat na siya ng mga rumespondeng kaanak. Kaagad ring isinugod sa pagamutan si Violeta ngunit binawian din ito ng buhay. Inaresto naman ng mga tanod ang binatilyo at kinumpiska sa kaniya ang kanyang sumpak, na sinasabing siya ring nitong ginagamit sa tuwing masasangkot ito sa ‘gang war.’ Habang nasa kustodiya naman ng kanilang barangay, patuloy pa rin umanong nagsisigaw ang binatilyo at pinagbantaan pa ang kaniyang tatay na isusunod na papatayin sakaling makalabas na siya. “Pag labas ko, isusunod kita!” banta pa umano nito.","Isang ginang ang sinumpak ng sariling anak matapos na awatin ito habang nagwawala sa loob mismo ng kanilang tahanan sa Quezon City, kamakalawa ng gabi.","July 12, 2022  12:00am",https://www.philstar.com/pilipino-star-ngayon/metro/2022/07/12/2194722/nanay-sinumpak-ng-anak-patay
P2.3 milyong shabu nasabat sa bebot sa Bilibid,"Higit sa P2-milyon na halaga ng ilegal na droga ang nasamsam ng mga awtoridad nang tangkang ipuslit papasok sa Maximum Security compound ng New Bilibid Prison (NBP), sa Muntinlupa City, kamakalawa ng hapon. Kinilala ni Southern Police District (SPD) Director P/Brig. General Jimili Macaraeg ang suspek na Raquel Zuñiga, 33, residente ng Marasaga St., Tatalon, Quezon City. Dakong ala-1:00 ng hapon ng Hulyo 11, 2022 sa frisking area sa mga bumibisita sa maximum compound. Sa ulat, nadiskubre ng tauhan ng Inmate Visitation Service Unit (IVSU) ng Bureau of Correction (BuCor) sa body searching sa suspek ang dala niyang selyadong envelope na naglalaman ng nasa 35 gramo ng shabu na may Standard Drug Price na P2,380,000.00. Nahaharap sa kasong paglabag sa Section 11 ng Republic Act 9165 (Comprehensive Dangerous Drugs Act of 2002).","Higit sa P2-milyon na halaga ng ilegal na droga ang nasamsam ng mga awtoridad nang tangkang ipuslit papasok sa Maximum Security compound ng New Bilibid Prison (NBP), sa Muntinlupa City, kamakalawa ng hapon.","July 12, 2022  12:00am",https://www.philstar.com/pilipino-star-ngayon/metro/2022/07/12/2194724/p23-milyong-shabu-nasabat-sa-bebot-sa-bilibid
Ret. PAF nagbaril sa sarili matapos barilin ang 2 kapitbahay  ,"Dead-on-the-spot ang isang 59-anyos na retiradong sundalo nang magbaril sa sarili matapos niyang barilin ang dalawa niyang kapitbahay na ngayon ay nasa kritikal na kondisyon kahapon ng umaga sa Pasay City. Kinilala ni Pasay City Police  ang nasawing suspek na si Leandro Lequin Pedrosa, retiradong miyembro ng Philippine Air Force (PAF) at residente ng Brgy. 183, Villamor, Pasay City. Malubhang nasugatan ang mga biktimang sina Hazel Mejares, 47, sari-sari store owner at kasama sa bahay na si Jovel Villegas, 47, Overseas Filipino Worker (OFW). Sa inisyal na ulat, dakong alas-8:50 ng umaga nang maganap ang krimen sa loob ng tindahan ni Mejares sa 14th corner 15th Street sa Brgy. 183 sa Villamotr, sa nabanggit na lungsod. Nabatid na sa pag­responde sa crime scene ng Sub-Station 9  ng Pasay City Police Station, nadatnan ang suspek na duguang walang buhay na nakadapa na sa kalsada,  habang nasa kaniyang tabi  ang isang Glock 17 GEN4 9mm na may serial number AFP 057955. Batay sa salaysay ng saksi, mainitang nagtatalo ang retiradong sundalo at si Mejares sa tapat ng tindahan nito hanggang sa bumunot ng baril ang una at pinaputukan ang kaalitan. Pinasok pa ang nasabing tindahan at si Villegas naman ang pinaputukan bago lumabas muli ng tindahan. Habang nasa kalsada ay nakitang nagpaputok muli ng baril ang suspek sa sari­ling ulo na naging sanhi ng kanyang kamatayan. Blangko pa sa motibo ang pulisya bagamat may impormasyon na may matagal nang alitan ang mga biktima at suspek na diumano’y dahil lamang sa aso.",Dead-on-the-spot ang isang 59-anyos na retiradong sundalo nang magbaril sa sarili matapos niyang barilin ang dalawa niyang kapitbahay na ngayon ay nasa kritikal na kondisyon kahapon ng umaga sa Pasay City.,"July 10, 2022  12:00am",https://www.philstar.com/pilipino-star-ngayon/metro/2022/07/10/2194292/ret-paf-nagbaril-sa-sarili-matapos-barilin-ang-2-kapitbahay-
Caloocan LGU nagsagawa ng clean-up drive vs dengue,"Kasabay ng rainy season, nagsagawa ng clean-up drive ang Caloocan City sa pangunguna Mayor Dale Gonzalo “Along” Malapitan sa ilang barangay sa lungsod laban sa iba’t ibang sakit partikular ang dengue. Ayon kay Malapitan, katuwang ang City Environmental Management Department (CEMD) nilinis ang Barangay 172 at  Barangay 177 sa  North Caloocan at Barangay 18 sa South Caloocan. Sinabi ni CEMD Officer-in-charge Ryan Castillo, mahigpit ang kautusan ni Malapitan na tiyaking malinis ang mga pampublikong lugar, kalsada at mga eskinita na pinamumugaran ng mga insekto. Nagsagawa rin ang CEMD ng fogging at declogging activities upang mapuksa at masawata ang  dengue-carrying mosquitoes. Maging ang mga drainage ay nilinis din upang matanggal ang bara dulot ng basura at tuluy-tuloy ang daloy ng tubig kanal. Umapela naman si Malapitan sa mga residente na maging responsable rin sa pagtatapon ng basura at pagpapanatiling malinis ang kanilang bahay sa loob at labas.","Kasabay ng rainy season, nagsagawa ng clean-up drive ang Caloocan City sa pangunguna Mayor Dale Gonzalo “Along” Malapitan sa ilang barangay sa lungsod laban sa iba’t ibang sakit partikular ang dengue.","July 11, 2022  12:00am",https://www.philstar.com/pilipino-star-ngayon/metro/2022/07/11/2194474/caloocan-lgu-nagsagawa-ng-clean-drive-vs-dengue
P401 milyong Grand Lotto jackpot nasolo ng Ilonggo,"P5.9-M ng Lotto 6/42, nakopo ng Caviteño Solong napanalunan ng isang Ilonggo ang mahigit sa P401 milyong jackpot prize ng Grand Lotto 6/55 habang isang Caviteño naman ang nakakopo ng P5.9 milyong premyo ng Lotto 6/42 na parehong binola ng Philippine Charity Sweepstakes Office (PCSO) nitong Sabado ng gabi, Hulyo 9. Batay sa inilabas na advisory ng PCSO, nahulaan ng masu­werteng mananaya ang six-digit winning combination na 02-18-49-07-19-47 ng Grand Lotto 6/55 kaya’t solo nitong naiuwi ang katumbas nitong jackpot prize na P401,186,804.80. Nabili niya ang kanyang lucky ticket sa Iloilo City sa Iloilo. Samantala, matagumpay ring nahulaan ang six-digit winning combination na 27-18-26-13-02-03 ng Lotto 6/42 kaya’t naiuwi na rin ang premyo nitong P5,940,000. Ang lucky ticket ay nabili naman ng lucky winner sa Naic, Cavite. Upang makuha ang kanilang napanalunang premyo, kinakailangan lamang ng mga lucky lotto winners na personal na magtungo sa punong tanggapan ng PCSO sa Mandaluyong City. Kailangan din ng mga ito na magprisinta ng dalawang balidong identification cards at ang kanilang lucky tickets. Kaugnay nito, patuloy na hinihikayat ng PCSO ang publiko na tangkilikin ang kanilang mga palaro upang magkaroon na ng pagkakataong magiging susunod na milyonaryo at makatulong pa sa kawanggawa. Ang Grand Lotto 6/55 ay binobola tuwing Lunes, Miyerkules at Sabado habang ang Lotto 6/42 ay tuwing Huwebes at Sabado.","P5.9-M ng Lotto 6/42, nakopo ng Caviteño Solong napanalunan ng isang Ilonggo ang mahigit sa P401 milyong jackpot prize ng Grand Lotto 6/55 habang isang Caviteño naman ang nakakopo ng P5.9 milyong premyo ng Lotto 6/42 na parehong binola ng Philippine Charity Sweepstakes Office (PCSO) nitong Sabado ng gabi, Hulyo 9.","July 11, 2022  12:00am",https://www.philstar.com/pilipino-star-ngayon/metro/2022/07/11/2194477/p401-milyong-grand-lotto-jackpot-nasolo-ng-ilonggo
"133K litrong iligal na petrolyo, nasabat ng BOC","Aabot sa 133,000 lit­rong iligal na petrolyo na ipinuslit sa bansa ang nasabat ng Bureau of Customs sa unang anim na buwan ng taon. Sa ulat ng BOC at ng Bureau of Internal Revenue (BIr), nasa kabuuang 111,157.80 litro ng diesel, 3,311 litro ng kerosene, at 18,839 litro ng gasoline ang nasabat. Nahuli rin nila ang dalawang unit ng tank trucks na may lamang walang markang fuel na may kabuuang halagang 14.4 milyon. Nasa 16 retail stations at apat na pribadong kumpanya kung saan natagpuan ang mga walang markang petrolyo ang ipinasara at inirekomendang sampahan ng kasong kriminal ng BOC. Samantala, umabot sa P118 bilyon na ang nakolekta ng BOC mula sa duties at buwis ng 9 na bilyong petrolyo na pumasok sa bansa at kanilang namarkahan sa unang anim na buwan ngayong 2022. Mula naman Setyembre 2019 hanggang Hun­yo 2022, nasa kabuuang 43.65 bilyong litro ng gasolina, diesel at kerosene na pumasok sa bansa at kanilang namarkahan.   Sa naturang panahon, nasa kabuuang P432.3 bilyon ng duties at taxes ang nakolekta dito ng BOC. Sa mga namarkahang petrolyo, nasa 60.59% nito ang diesel, kasunod ang 38.9% ng gasolina at 0.51% ng kerosene. Ang mga markers ang nagsisilbing pantukoy sa field testing na isinasagawa upang matukoy ang presensya ng ipinagbabawal na petrolyo sa merkado, paliwanag ng BOC.","Aabot sa 133,000 lit­rong iligal na petrolyo na ipinuslit sa bansa ang nasabat ng Bureau of Customs sa unang anim na buwan ng taon.","July 11, 2022  12:00am",https://www.philstar.com/pilipino-star-ngayon/metro/2022/07/11/2194475/133k-litrong-iligal-na-petrolyo-nasabat-ng-boc
Zaldy Ampatuan bigo sa hiling na mailipat sa medical facility,"Bigo si dating Autonomous Region in Muslim Mindanao (ARMM) Governor Zaldy Ampatuan sa hi­ling niya na mailipat sa isang medical facility mula sa New Bilibid Prison (NBP) makaraang tanggihan ito ng Court of Appeals (CA). Sa siyam na pahinang desisyon na may petsang Hulyo 4, ibinasura ng CA ang petisyon ni Ampatuan laban sa desisyon ni Quezon City Regional Trial Court Judge Jocelyn Solis-Reyes, na unang tumanggi sa kahilingan niyang mailipat sa medikal na pasilidad noong 2020. Ayon sa korte, wala nang bisa ang katwiran ni Ampatuan na mailipat dahil sa takot niya na dapuan ng COVID-19 makaraang bumaba na ngayong 2022 ang mga kaso nito sa bansa. Idinagdag pa ng CA na nasa Alert Level 1 na ang National Capital Region mula pa nitong Abril, habang nasa 27,879 inmates na rin ang “fully-vaccinated” na nitong Marso, habang ang iba ay nag-uumpisa nang magpaturok ng booster shots. Kasalukuyang ginugugol ni Ampatuan, 54, ang hatol na “reclusion perpetua” sa kaniya makaraang mahatulang “guilty” sa 57 bilang ng murder kaugnay ng Maguindanao Massacre noong 2009.",Bigo si dating Autonomous Region in Muslim Mindanao (ARMM) Governor Zaldy Ampatuan sa hi­ling niya na mailipat sa isang medical facility mula sa New Bilibid Prison (NBP) makaraang tanggihan ito ng Court of Appeals (CA).,"July 11, 2022  12:00am",https://www.philstar.com/pilipino-star-ngayon/metro/2022/07/11/2194473/zaldy-ampatuan-bigo-sa-hiling-na-mailipat-sa-medical-facility
2 utas nang makaladkad ng trak isang motorsiklo sa Maynila,"Dalawang lalaking sakay ng motorsiklo ang patay matapos salpukin ng isang truck sa Maynila madaling araw ng Martes. Ayon sa Manila police traffic bureau, nangyari ang aksidente kanina sa kanto ng San Marcelino Street at UN Avenue sa Maynila. Ang lugar na pinangyarihan ng disgrasya'y sinasabing malapit sa Manila Police District Office. Sa ulat ng GMA News , nakahinto noon ang sasakyan dahil sa pula pa ang stoplight ngunit nang agad pinatakbo ang trak nang lumipat ang ilaw sa berde. Laking gulat na lang niya nang may tumunog sa ilalim ng kanyang minamanehong sasakyan.  Nakaladkad ang driver at isa pang nakaangkas sa motorsiklo na agad binawian ng buhay. Patungo sana ng San Andreas area ang naturang truck. Ayon sa resulta ng inisyal na imbestigasyon ng mga awtoridad, posibleng tinangka ng driver ng motorsiklo i-beat ang red light nang mangyari ang insidente. Kasalukuyang hawak na ng pulisya ang driver ng truck para sa imbestigasyon. Hindi pa naman pinapangalanan ng mga awtoridad ang mga nasawi sa aksidente.  — Philstar.com intern John Vincent Pagaduan",Dalawang lalaking sakay ng motorsiklo ang patay matapos salpukin ng isang truck sa Maynila madaling araw ng Martes.,"July 12, 2022  12:04am",https://www.philstar.com/pilipino-star-ngayon/metro/2022/07/12/2194851/2-utas-nang-makaladkad-ng-trak-isang-motorsiklo-sa-maynila
Habambuhay vs 5 pulis-Pasay na dumukot sa drug suspect,"Hinatulan ng Makati court ng hanggang 40-taong pagkabilanggo ang limang dating miyembro ng Pasay City Police na  napatunayang guilty sa pagdukot sa isang drug suspect na hiningan ng P100,000 para sa kalayaan noong Marso 2019. Sa kautusan ng Makati City Regional Trial Court Branch 148,  pinatawan ng reclusion perpetua ang mga akusadong sina Police Lt. Ronaldo Frades, SSgt. Rigor Octaviano, Cpl. Sajid Anwar Nasser , Patrolman Anthony Fernandez, at  Patrolman John Mark Cruz. Sina Nasser, Fernandez at Cruz ang umaresto sa drug suspect (na hindi inilantad ang pangalan) na naglalakad lamang sa boundary  ng Pasay at Makati City at dinala sa Pasay City Police Station Drug Enforcement Unit. Isang araw nakadetine ang drug suspect hanggang sa utusan siyang tawagan ang live-in partner para magprodyus ng P100-libo para makalaya. Sa halip na magdala ng pera, nagsuplong ang live-in partner sa PNP Counter-Intelligence Task Force (CITF) na nagkasa ng entrapment dahilan upang madakip si Nasser. Nakilala ang apat pang kasamahan ni Nasser na nakatakas dala ang boodle money. Napag-alaman  na ang pagdakip sa biktima ay hindi naka-blotter at walang lumutang na anumang rekord na nasangkot ito sa kaso ng ilegal na droga. Dahil sa nasabing pangyayari, nasibak ang buong anti-drug enforcement unit ng Pasay Police Station at pagkasibak sa puwesto ng hepe na si P/Colonel Noel Flores. Una nang nagpasiya ang Philippine National Police na masibak sa serbisyo ang mga nabanggit na pulis sa kanilang kasong administratibo.","Hinatulan ng Makati court ng hanggang 40-taong pagkabilanggo ang limang dating miyembro ng Pasay City Police na  napatunayang guilty sa pagdukot sa isang drug suspect na hiningan ng P100,000 para sa kalayaan noong Marso 2019.","July 10, 2022  12:00am",https://www.philstar.com/pilipino-star-ngayon/metro/2022/07/10/2194291/habambuhay-vs-5-pulis-pasay-na-dumukot-sa-drug-suspect
DOLE naglabas na ng “work stoppage order” sa gusaling bumagsak ang elevator,"Ipinatigil ng Department of Labor and Employment (DOLE) ang trabaho ng kontraktor sa kinukumpuning elevator ng isang high-rise buil­ding sa Makati City makaraan ang aksidenteng naganap na ikinasawi ng dalawang trabahador. Sa inilabas na “work stoppage order” ng DOLE, pinahihinto ang lahat ng aktibidad ng paggawa sa gusali  ng kontrator na Concepcion-Otis Philippines, Inc at sub-contractor na DLC Electro Mechanical Engineering Services. Ibinase ito ng DOLE sa Article 128 (C) ng Labor Code, na nakasaad na may awtoridad ang kalihim ng DOLE na ipatigil ang trabaho o suspindihin ang operasyon ng isang establisimyento dahil sa hindi pagsunod sa mga ipinatutupad na regulasyon na magdudulot ng panganib sa kalusugan at kaligtasan ng mga manggagawa. Sa naganap na pagdinig ng DOLE-NCR nitong Hulyo 11, iniulat ng mga respondents na wala pa silang naisusumiteng “investigation report” sa anumang ahensya ng pamahalaan dahil sa hindi pa umano nila ma-access ang lugar ng aksidente. Sa kabila nito, nakapagbigay na umano sila ng “burial at cash assistance” sa mga nasawi at nasaktan sa aksidente at nagpahayag ng kahandaan na babayaran ang suweldo ng mga apektadong manggagawa kahit na nagpalabas na ng Work Stoppage Order. 
Nauna nang pinaiimbestigahan ni Makati City Mayor Abby Binay ang insidente kasabay nang kanyang pakikiramay sa pamilya ng dalawang manggagawang nasawi noong nakalipas na Biyernes.",Ipinatigil ng Department of Labor and Employment (DOLE) ang trabaho ng kontraktor sa kinukumpuning elevator ng isang high-rise buil­ding sa Makati City makaraan ang aksidenteng naganap na ikinasawi ng dalawang trabahador.,"July 13, 2022  12:00am",https://www.philstar.com/pilipino-star-ngayon/metro/2022/07/13/2194930/dole-naglabas-na-ng-work-stoppage-order-sa-gusaling-bumagsak-ang-elevator
"Bigtime rollback sa petrolyo, ipatutupad ngayong araw","Inanunsyo ng mga lokal na kompanya ng langis ang isa pang rollback sa presyo ng mga produktong petrolyo epektibo ngayong Martes. Sa hiwalay na advisories, kinumpirma ng Petron Corporation, Pilipinas Shell, Seaoil Philippines at  Flying na ipatutupad pagsapit ng  alas- 6:00 ng umaga ng Hulyo 12 ang tapyas na presyong P6.10 sa kada litro sa diesel, P5.70 sa bawat litro ng gasoline at P6.30 sa bawat litro kerosene. Una nang nag-anunsyo ang  Chevron Philippines Inc., sa parehong pump price adjustments na magsisimulang ipatupad alas-12:01 ng madaling araw ng Martes. Ang PTT Philippines, Petro Gazz, Unioil Philippines, Total Philippines, Phoenix Petroleum at Jetti Oil ay nag-anunsyo rin ng parehong big-time price rollback sa kanilang mga produktong gasolina at diesel  na iiral alas-6:00  ng umaga ng Martes. Alas- 8:01 pa ng umaga ng Martes sisimulan ng Clean Fuel ang pagpapatupad ng katulad na bawas sa presyo.",Inanunsyo ng mga lokal na kompanya ng langis ang isa pang rollback sa presyo ng mga produktong petrolyo epektibo ngayong Martes.,"July 12, 2022  12:00am",https://www.philstar.com/pilipino-star-ngayon/metro/2022/07/12/2194725/bigtime-rollback-sa-petrolyo-ipatutupad-ngayong-araw
"Online fixers, binalaan ng LTO","Binalaan ng Land Transportation Office (LTO) ang mga online fixers na nag-aalok ng serbisyo sa pagre-renew ng rehistro ng mga sasakyan sa social media. Ang hakbang ay ginawa ni LTO OIC Romeo Vera Cruz  nang maaresto ang ilang  indibidwal na nag-aalok ng non appearance na rehistro ng mga sasakyan online. “Will relentlessly operate against these spurious indivi­duals in [its] effort to clean up the bureaucracy to protect its clients.” pahayag ni Vera Cruz. Pinaalalahanan naman nito ang publiko na huwag makikipag transaksyon sa mga fixers lalo na sa online upang hindi maloko. Ito’y matapos na madakip ng mga tauhan ng Quezon City District – Anti-Cybercrime Team (QCD – ACT)  ang mga suspek na sina  Jefferson Uy, 38, at Arnel Miranda, 55, na umano’y nag-aalok ng nasabing ilegal na serbisyo online. Ang mga ito ay sasailalim sa inquest proceedings sa Quezon City Prosecutor’s Office kaugnay ng  paglabag sa Revised Penal Code on Estafa or Swindling at Ease of Doing Business at Efficient Government Service Delivery Act of 2018.",Binalaan ng Land Transportation Office (LTO) ang mga online fixers na nag-aalok ng serbisyo sa pagre-renew ng rehistro ng mga sasakyan sa social media.,"July 10, 2022  12:00am",https://www.philstar.com/pilipino-star-ngayon/metro/2022/07/10/2194285/online-fixers-binalaan-ng-lto
Quezon City LGU humakot ng awards mula sa DTI,"Limang parangal ang ­iginawad  ng Department of Trade and Industry (DTI) sa  Quezon City government. Kabilang na ang pagiging 1st Place sa Most Competitive LGU sa Highly Urbanized City category. Mismong si Quezon City Mayor Joy Belmonte ang tumanggap ng parangal. Bukod dito, nakopo rin ng Quezon City ang  2nd Place bilang Most Competitive sa Economic Dynamism, Government Efficiency and Infrastructure,  at 3rd Place sa Resiliency mula sa DTI-Competitiveness. Ayon kay Belmonte, ang mga naiuwi ng award ay patunay na may magandang bunga ang mga pagsusumikap ng mga opisyal. “I would like to offer this award to the departments involved, their respective teams, and the rest of the Quezon City Government,” pahayag ni Belmonte. Naging hamon kasi aniya sa kanilang hanay ang pandemya sa COVID-19 “Despite the pandemic, our programs stood out when measured using the 4 pillars of economic dynamism, government efficiency, infrastructure, and resiliency. This is a win for all business owners in Quezon City,” pahayag ni Belmonte. Nakatanggap din ang  Quezon City government ng second straight unqualified opinion mula sa Commission on Audit (COA) para sa annual audit report para sa taong 2021.",Limang parangal ang ­iginawad  ng Department of Trade and Industry (DTI) sa  Quezon City government.,"July 10, 2022  12:00am",https://www.philstar.com/pilipino-star-ngayon/metro/2022/07/10/2194290/quezon-city-lgu-humakot-ng-awards-mula-sa-dti
"P1K fuel subsidy, pinagkaloob ng QC LGU sa TODA members","Tumanggap ng tig-P1,000 fuel subsidy mula sa Quezon City government  ang may 1,700 miyembro ng Tricycle  Operators Drivers Association (TODA) mula sa ika-apat na distrito  ng lungsod, alinsunod sa napagtibay na ordinansa ng Sangguniang Panlungsod . Ang ayuda, nasa Fuel Subsidy Fleet Card ay tinanggap  ng mga tricycle drivers.  Sinabi ni QC Mayor Joy Belmonte na ang fuel subsidy ay tulong  ng  lokal na pamahalaan para maibsan ang epekto sa kanilang hanapbuhay ng patuloy na pagtaas ng halaga ng petrolyo. Pinoproseso na rin ng  Tricycle Regulatory Division (TRD)  ng QC Hall ang talaan ng iba pang TODA qualified members sa iba pang mga distrito sa lungsod  para sa araw ng pamamahagi ng fleet card sa kanilang lugar. Ang QC Task Force for Transport and Traffic Ma­nagement ng TRD ang katulong sa programang ito.  “Nasa headline ng balita na patuloy na tumataas ang presyo ng krudo na nagiging malaking pasakit pa sa mga pumapasada nating mga kababayan. Kaya naman nararapat lang na mabigyan sila ng kaunting tulong,” pahayag ni Belmonte. Bukod sa fuel subsidy, ang mga tricycle drivers ay nakatanggap din ng iba’t ibang uri ng ayuda sa panahon ng pandemic tulad ng financial assistance, prioritized vaccination drives at food packages.","Tumanggap ng tig-P1,000 fuel subsidy mula sa Quezon City government  ang may 1,700 miyembro ng Tricycle  Operators Drivers Association (TODA) mula sa ika-apat na distrito  ng lungsod, alinsunod sa napagtibay na ordinansa ng Sangguniang Panlungsod .","July 9, 2022  12:00am",https://www.philstar.com/pilipino-star-ngayon/metro/2022/07/09/2194120/p1k-fuel-subsidy-pinagkaloob-ng-qc-lgu-sa-toda-members
2 patay sa bumagsak na elevator sa Makati,"Patay  ang dalawang lalaki nang bumigay ang elevator sa isang gusali sa Makati City, kahapon ng madaling araw. Kinilala ni Makati City Police Station commander, P/Colonel Harold Depositar ang mga nasawi na sina Manuel Linayao at Rey Miguel Gilera, kapwa elevator installer at empleyado ng  sub-contractor ng DLC Contractor. Sa ulat, dakong alas- 2:55 ng madaling araw nang bumagsak ang ­elevator mula sa ika-38 palapag patungo sa ika-6 na palapag ng Burgundy Tower, sa Buendia Ave., Brgy. Pio del Pilar, Makati City,  na ikinasawi ng mga biktima. May ilang oras din bago nakuha ang mga bangkay ng dalawang biktima ng mga rumes­pondeng tauhan ng Bureau of Fire Protection (BFP) Makati at Makati Disaster Risk Reduction Management Office (DRRMO). Nabatid na nasa ibabaw umano ng nire-repair na elevator ang dalawang biktima at may pinuputol na mga kable nang bumulusok mula sa ika-38 palapag ang elevator. Sa sobrang taas ng pinagmulan ay nahulog ang mga biktima na bumagsak sa ika-6 na palapag. Nakalagak na sa Loreto Funeral Homes ang mga bangkay habang nakikipag-ugnayan pa sa kanilang mga kamag-anak.","Patay  ang dalawang lalaki nang bumigay ang elevator sa isang gusali sa Makati City, kahapon ng madaling araw.","July 9, 2022  12:00am",https://www.philstar.com/pilipino-star-ngayon/metro/2022/07/09/2194125/2-patay-sa-bumagsak-na-elevator-sa-makati
"Bahay ng aktres na si Angelika dela Cruz, pinasok ng magnanakaw, suspek timbog","Himas-rehas ang 19-anyos na lalaki na nanloob sa bahay  ng aktres at kasalukuyang barangay chairwoman na si Angelika Dela Cruz, kahapon ng madaling araw sa Malabon City. Sa ulat na tinanggap ni Malabon police chief P/Col. Albert Barot, dakong alas-3 ng madaling araw nang pa­sukin ni Steven Ramos, residente ng C4 Road, Brgy. Bagong Ba­yan North, Navotas City ang bahay ng aktres sa Gen. Borromeo St., Brgy. Lo­ngos sa pamamagitan ng pag-akyat sa bakod at pagdaan sa sliding window ng bintana sa gilid ng bahay. Pinasok nito ang kuwarto ng kapatid ni Angelika at  aktres din na si Mika dela Cruz, o Mariko Nicolette Egger Dela Cruz, 23, at sinamsam ang alahas, gadget at dolyar nito. Subalit mabilis na   nagising si Mika at hu­mingi ng tulong sa mga kaanak ang pamilya Dela Cruz na agad nakatawag ng barangay tanod at pulis. Nang dumating sina Pat Alexis Flores at Pat. Noel Tindugan ng Malabon Police Sub-Station 5, kasama ang mga barangay tanod ng Barangay Longos, nakita ang suspek na nagtatago  sa ilalim ng isang kama na nasa loob ng stock room. Nakuha kay Ramos ang mga kinulimbat na alahas, gadget at dolyares na may kabuuang halagang P182,000.00 at isang patalim. Kasalukuyang nasa kustodiya na ng Malabon Police Station Investigation and Detective Management Branch (SIDMB) ang suspek na nakatakdang ipagharap ng kasong robbery sa Malabon City.","Himas-rehas ang 19-anyos na lalaki na nanloob sa bahay  ng aktres at kasalukuyang barangay chairwoman na si Angelika Dela Cruz, kahapon ng madaling araw sa Malabon City.","July 9, 2022  12:00am",https://www.philstar.com/pilipino-star-ngayon/metro/2022/07/09/2194114/bahay-ng-aktres-na-si-angelika-dela-cruz-pinasok-ng-magnanakaw-suspek-timbog
Booster shots sa edad 12-17 sinimulan ng Red Cross,"Bilang suporta sa pamahalaan, sinimulan na ng Philippine Red Cross (PRC) ang pagbibigay ng COVID-19 booster shot sa mga edad 12 hanggang 17. Simula kamakalawa ay umarangkada na ang pagbabakuna sa PRC PLMC Bakuna Center sa Barangka Ilaya, Mandaluyong City. Mula alas-9:00 ng ­umaga hanggang alas-5:00 ng hapon kapag araw ng Biyernes at alas-9:00 ng umaga hanggang alas-3:00 lamang ng hapon kapag araw ng Sabado. Ayon sa PRC, nasa 1,207,654 doses ng CO­VID-19 vaccines ang naiturok ng PRC simula noong Marso 2021; 374,395 ang nabigyan ng dalawang dose at 105,730 ang booster. Pinaghahandaan na rin ng PRC ang posibleng surge ng mga kaso. Mayroon itong 17 bakuna buses, 26 bakuna centers, at 24 bakuna teams sa iba’t ibang lokal na pamahalaan. Nakahanda na rin ang 14 na operational molecular laboratories sa buong bansa Para sa nais sumailalim sa RT-PCR test , magpabook lamang sa kanilang website.","Bilang suporta sa pamahalaan, sinimulan na ng Philippine Red Cross (PRC) ang pagbibigay ng COVID-19 booster shot sa mga edad 12 hanggang 17.","July 10, 2022  12:00am",https://www.philstar.com/pilipino-star-ngayon/metro/2022/07/10/2194282/booster-shots-sa-edad-12-17-sinimulan-ng-red-cross
"Miyembro ng Abu Sayyaf, inaresto sa NAIA","Isang mi­yembro ng Abu Sayyaf Group (ASG) na wanted sa kasong  kidnap for ransom ang inaresto pagdating sa Ninoy Aquino International Airport Terminal 3,  galing Malaysia. Kinilala ng pulisya,  ang nadakip na si Hajar Binadbul Mubina, alyas Abu Asrie/Mhei­radz/Muadz/Muhadz, 30   at residente ng Bubuan Island, Basilan. Nahuli ang akusado dahil sa bisa ng Warrant of Arrest na inisyu ni Presiding Judge Hon. Peter V. Eisma ng Zamboanga City, Regional Trial Court, Branch 15, para sa krimeng kidnap for transom   na walang inirekomendang piyansa. Magugunitang  si Mubina ay miyembro ng ASG na nakabase sa Basilan sa ilalim ng namatay na pinuno nito na si Furuji Indama.  Nasangkot din siya sa halos apat na engkwentro sa militar. Umalis siya sa grupo noong 2015 at nagpunta sa Malaysia para iwasan ang pag-aresto sa mga krimen na kanyang ginawa.  Ayon kay Mubina, nakakuha siya ng pekeng ID card o permanent residence card sa Sabah, gumawa siya ng kanyang FB account sa ilalim ng pangalang “Mhieradz Zhiadqie IV” upang makipag-ugnayan sa kanyang mga dating tagahanga at mga kasama sa ASG.  Noong Agosto 29, 2017, pumasok ang Malaysian Police sa kanyang tirahan at inaresto si Mubina kasama ang pitong kapitbahay na Pinoy para sa mga paglabag na may kaugnayan sa terorismo at inakusahan siya ng Malaysian Police na plano niyang magsagawa ng terror attack sa Sea Games at Merdeka Celebration sa Kuala Lumpur, Malaysia. Si Mubina ay pansamantalang nasa kustodiya ng District Special Operation Unit para sa tamang disposisyon habang nakabinbin ang paglalabas ng Commitment Order mula sa court of origin. —  Ludy Bermudo","Isang mi­yembro ng Abu Sayyaf Group (ASG) na wanted sa kasong  kidnap for ransom ang inaresto pagdating sa Ninoy Aquino International Airport Terminal 3,  galing Malaysia.","July 9, 2022  12:00am",https://www.philstar.com/pilipino-star-ngayon/metro/2022/07/09/2194116/miyembro-ng-abu-sayyaf-inaresto-sa-naia
"Positivity rate sa NCR, patuloy ang pagtaas - OCTA","Patuloy ang pagtaas ng positivity rate sa National Capital Region (NCR). Ito ang iniulat ng OCTA Research Group habang ang positivity rate sa ilang mga lalawigan ay mabilis ng may 10 percent ang pagdami ng bilang. Sinabi ni Dr. Guido David ng OCTA research group pumalo sa 10.4 percent ang positivity rate nitong July 7 sa NCR  mula sa 8.3 percent noong July 2. Ang mga lalawigan na mataas sa 10 percent positivity rate ay ang Antique-18.9 percent, Batangas -10.5 percent, capiz-17.8 percent, Ca­vite-16.2 percent, Iloilo -10.9 percent, Laguna-16.2 percent, Pampanga-16.1 percent at Rizal-15.7 percent. Ang positivity rate ay ang pagtaas ng bilang ng mga taong may COVID-19 na nagpasuri sa virus.",Patuloy ang pagtaas ng positivity rate sa National Capital Region (NCR).,"July 10, 2022  12:00am",https://www.philstar.com/pilipino-star-ngayon/metro/2022/07/10/2194284/positivity-rate-sa-ncr-patuloy-ang-pagtaas-octa
"CAVITEX-C5 link flyover, bubuksan na","Inihayag kahapon ng Cavitex Infrastructure Corporation (CIC), isang subsidiary ng Metro Paci­fic Tollways Corporation, ang toll road development arm ng Metro Pacific Investments Corp., kasama ang joint-venture partner, Philippine Reclamation Authority (PRA), na sa susunod na dalawang linggo ay bubuksan na ang CAVITEX C5 Link Flyover Extension . Lalong palalawakin ng flyover extension ang 2.2 km operational segment ng CAVITEX C5 Link na sumasaklaw mula Merville hanggang Taguig (vice versa) na may ka­ragdagang 1.6km, na nagbibigay sa mga motorista ng mas ma­ginhawang pag-access papunta at mula sa Taguig, Pasay, at Parañaque, na tumutulong sa pag-decongest ng mga lokal na kalsada.  Kapag binuksan, ang Merville Entry/Exit ramps ay ililipat sa bagong segment, sa harap ng Shell C5 Southlink. Kasabay nito, bubuksan din sa publiko ang isang service tunnel road para pangasiwaan ang trapiko ng mga motorista na magmumula sa West Service Road papuntang Merville, Pasay, at Pa­rañaque.  Samantala, puspusan na rin ang konstruksyon para sa CAVITEX C5 Link Segment 2 (CAVITEX to Sucat Interchange) na higit sa 30% na pagkumpleto.  Ang proyektong ito ay tumutulong din sa pag-decongest ng mga pangunahing daanan tulad ng EDSA, MIA Road, atbp. na nakikinabang sa humigit-kumulang 50,000 motorista araw-araw,” sabi ng CIC President at General Ma­nager, Mr. Raul L. Ignacio.  Bilang paghahanda sa pagbubukas nito, pi­naigting din ng CIC ang kampanya nito sa mga motorista na mag-avail ng Easytrip RFID at gamitin ito para sa mas tuluy-tuloy na paglalakbay.","Inihayag kahapon ng Cavitex Infrastructure Corporation (CIC), isang subsidiary ng Metro Paci­fic Tollways Corporation, ang toll road development arm ng Metro Pacific Investments Corp., kasama ang joint-venture partner, Philippine Reclamation Authority (PRA), na sa susunod na dalawang linggo ay bubuksan na ang CAVITEX C5 Link Flyover Extension .","July 9, 2022  12:00am",https://www.philstar.com/pilipino-star-ngayon/metro/2022/07/09/2194119/cavitex-c5-link-flyover-bubuksan-na
"OVP, lilipat na sa Mandaluyong","Lilipat na ang punong tanggapan ng Office of the Vice President (OVP) na ngayon ay nasa Quezon City Reception House sa New Manila. Sinasabing ililipat ang tanggapan ng OVP sa Mandaluyong na malapit sa tanggapan ng Department of Education kung saan pamumunuan din ito ni Vice President Sara Duterte. Sinasabing nakipagpulong si VP Sara sa mga opisyal ng DepEd noong Miyerkules at tinalakay ang budget ng departamento para sa 2022 at ang mga panukalang alokasyon para sa susunod na taon. Ang DepEd ang may pinakamalaking pondo sa 2022 national budget, at may pinakamaraming empleyado na may higit sa isang milyon. Samantala, sinabi ni Attorney Reynold Munsayac, tagapagsalita ni Duterte, na nagsimula ang OVP na magbigay ng mga serbisyong panlipunan, kabilang ang tulong medikal at burial, sa pamamagitan ng mga satellite office nito.",Lilipat na ang punong tanggapan ng Office of the Vice President (OVP) na ngayon ay nasa Quezon City Reception House sa New Manila.,"July 8, 2022  12:00am",https://www.philstar.com/pilipino-star-ngayon/metro/2022/07/08/2193937/ovp-lilipat-na-sa-mandaluyong
P6.8 milyon nasamsam: 2 arestado,"Nasa P6.8 milyong halaga ng shabu ang nasamsam sa isinagawang buy-bust operation ng Makati Police laban sa dalawang high value individual (HVI) na naaresto kamakalawa ng gabi sa Makati City. Kinilala ni Makati City Police Station commander, P/Colonel Harold Depositar ang mga suspek na sina Moda R. Mimbalawag, 60 at Aslanie R. Mimbalawag, 23, college student. Nasagip din ang isang 16-anyos na ginagamit ng dalawa sa ilegal. Sa ulat, dakong alas-11:13 ng gabi nang maganap ang buy-bust operation sa Kalayaan Avenue, Brgy. West Rembo, Makati. Isang plastic ang na­rekober sa mga suspect na naglalaman ng 1 kilo shabu. Inihahanda na ang mga kasong paglabag sa Sections 5, 13 at 26  ng Republic Act 9165 (Comprehensive Dangerous Drugs Act of 2002) na ihahain laban sa mga suspek habang ang menor-de-edad naman ay inilagak na sa Department of Social Welfare and Development (DSWD).",Nasa P6.8 milyong halaga ng shabu ang nasamsam sa isinagawang buy-bust operation ng Makati Police laban sa dalawang high value individual (HVI) na naaresto kamakalawa ng gabi sa Makati City.,"July 8, 2022  12:00am",https://www.philstar.com/pilipino-star-ngayon/metro/2022/07/08/2193938/p68-milyon-nasamsam-2-arestado
"Babaeng nagtangkang tumalon sa curbside ng NAIA, nasagip","Maagap na nasagip ng mga tauhan ng PNP-Aviation Security Group ang isang babaeng nagtangkang tumalon sa Departure Curbside  Area ng NAIA Terminal 1. Dahil dito ay pinapurihan Brigadier General  Andre P. Dizon, hepe ng PNP Aviation Security Group ang kanyang mga tauhan dahil sa ginawang kabayanihan  patunay na ang mga kapulisan ng Aviation ay alisto, alerto at maaasahan sa pagganap ng kanilang tungkulin. Matatandaang agad rumesponde ang mga awtoridad sa harap ng departure area dahil sa isang babaeng nagtangkang magpakamaty sa pamamagitan ng pagtalon mula sa curbside ng departure area ng NAIA terminal 1. Base sa report, nakakaranas ng depression ang babaeng kinilalang si Janna Sultani at tila wala sa tamang pag-iisip nang gawin ang tangkang pagpapakamatay. Sa ngayon ay nanatili muna pansamantala sa kustodiya ng terminal 1 ang babae habang sila ay nakikipag-ugnayan pa sa Department of Social Welfare and Development DSWD upang pormal na itong mae-endorso sa kanila.",Maagap na nasagip ng mga tauhan ng PNP-Aviation Security Group ang isang babaeng nagtangkang tumalon sa Departure Curbside  Area ng NAIA Terminal 1.,"July 9, 2022  12:00am",https://www.philstar.com/pilipino-star-ngayon/metro/2022/07/09/2194117/babaeng-nagtangkang-tumalon-sa-curbside-ng-naia-nasagip
Tig-5K na ayuda bigay sa 674 stude sa Maynila,"Nasa 674 estudyante sa Maynila ang pinagkalooban ng tig-P5,000 tulong pinansyal sa pangunguna ni Manila City Mayor Honey Lacuna-Pangan. Pawang mga estud­yante mula sa mahihirap na pamilya ang inabutan ng tulong pinansyal ni Lacuna at ng mga opisyal ng Manila Social Welfare and Development (MSWD) sa San Andres Sports Complex. 
Nabatid na umaabot sa kabuuang P3,370,000 ang naipamahagi ni Lacuna sa may 674 benepisyaryo na nagmula sa iba›’t ibang distrito ng lungsod, sa ilalim ng kanilang Educational Assistance Program (EAP). Ang EAP ay isang locally-funded regular program sa ilalim ng MSWD, na ang layunin ay magkaloob ng tig-P5,000 financial assistance para sa mga edukasyunal na pangangailangan ng mag-aaral na nabibilang sa marginalized families sa Maynila. Ayon kay Lacuna, kabilang sa mga recipients na tumanggap ng ayuda ay 388 beneficiaries mula sa District 1 na umabot sa P1,940,000; District 4 na may 150 be­neficiaries na nabigyan ng kabuuang P750,000; at District 6 na may 136 beneficiaries o kabuuang P680,000 ayuda. Samantala, pinaalalahan din ni Lacuna ang mga Manilenyo na mahigpit pa ring ipinatutupad ang mandatoryong pagsusuot ng face mask sa mga pampublikong lugar makaraang mapansin na marami na ang hindi sumusunod dito. Sinabi ni Lacuna na ma­rami nang nasisita na taga-Maynila na lumalabas ng bahay na wala nang suot na face mask. Ipinaalala niya na mayroon pa ring COVID-19 at umiiral pa rin ang Ordinance No. 8627 (Mandatory Use of Face mask in Public places). Sa mga lalabag sa nasabing ordinansa ay pagmumultahin ng P1,000 para sa first offense, P2,000 para sa second offense, at P5,000 o isang buwan na pagkakabilanggo o parehong parusa para sa ikatlo at magkakasunod na paglabag.","Nasa 674 estudyante sa Maynila ang pinagkalooban ng tig-P5,000 tulong pinansyal sa pangunguna ni Manila City Mayor Honey Lacuna-Pangan.","July 8, 2022  12:00am",https://www.philstar.com/pilipino-star-ngayon/metro/2022/07/08/2193940/tig-5k-na-ayuda-bigay-sa-674-stude-sa-maynila
"Big-time rollback sa petrolyo asahan: Higit P6 sa diesel, higit P5 sa gasolina","Posibleng magkaroon ng bigtime rollback sa presyo ng petrolyo sa susunod na linggo. Ayon sa tantiya ng ilang oil companies, posibleng matapyasan ng nasa P6.30 hanggang P6.50 sa kada litro ng diesel, habang nasa P5.70 hanggang P5.90 naman sa kada litro ng gasolina. Kinumpirma naman ng Department of Energy (DOE) ang inaasahang malakihang oil price rollback.  Posibleng anumang araw mula ngayon ay iaanunsyo na ito ng mga oil companies at simulang ipatupad sa araw ng Martes.",Posibleng magkaroon ng bigtime rollback sa presyo ng petrolyo sa susunod na linggo.,"July 9, 2022  12:00am",https://www.philstar.com/pilipino-star-ngayon/metro/2022/07/09/2194123/big-time-rollback-sa-petrolyo-asahan-higit-p6-sa-diesel-higit-p5-sa-gasolina
"Dengue cases sa Metro Manila, halos 4K na!","Patuloy ang pag-akyat ng mga kaso ng dengue sa Metro Manila na naitala na sa 3,975 mula Enero 1 hanggang Hunyo 18, ayon sa Department of Health (DOH). 
Sa naturang bilang, nasa 533 kaso ang naiulat sa pagitan ng Mayo 22 hanggang Hunyo 4, mas mataas ng 458 kaso sa sinundan nitong dalawang linggo. Karamihan ng mga kaso ng dengue ay mula sa ­Quezon City, Caloocan City, Manila, Taguig City at Valenzuela City. Mula Mayo 22 hanggang Hunyo 18, 844 kaso naman ang naitala. May 13 na ang naiulat na nasawi o 0.3% ng mga kaso sa NCR ngayong taon. Sa buong bansa, nasa 51,622 na ang kabuuang kaso mula Enero 1 hanggang Hunyo 18. Mas mataas ito ng 58% kumpara sa 32,610 na naitala noong 2021 sa kaparehong period. Maliban sa Ilocos region at Caraga, halos lahat ng rehiyon sa bansa ay lu­magpas na sa ‘alert/epidemic threshold’ sa mga kaso ng dengue sa nakalipas na apat na linggo.","Patuloy ang pag-akyat ng mga kaso ng dengue sa Metro Manila na naitala na sa 3,975 mula Enero 1 hanggang Hunyo 18, ayon sa Department of Health (DOH). 
Sa naturang bilang, nasa 533 kaso ang naiulat sa pagitan ng Mayo 22 hanggang Hunyo 4, mas mataas ng 458 kaso sa sinundan nitong dalawang linggo.","July 7, 2022  12:00am",https://www.philstar.com/pilipino-star-ngayon/metro/2022/07/07/2193555/dengue-cases-sa-metro-manila-halos-4k-na
"120 loose firearms, nasamsam ng EPD","Umaabot sa 120 iba’t ibang uri ng loose firearms ang nakumpiska ng mga tauhan ng Eastern Police District (EPD) sa ikinasa nilang ‘Oplan Kontra Boga’ na ang layunin ay maiwasang magamit ang mga naturang hindi rehistradong armas sa mga krimen at iba pang ilegal na gawain. Mismong sina National Capital Regional Police Office (NCRPO) Director MGEN. Felipe Natividad at EPD Director BGEN Orlando Yebra Jr. ang nanguna sa pagpiprisinta ng mga naturang nakumpiskang loose firearms sa isang pulong balitaan sa EPD headquarters kahapon. Ayon kay Yebra, ang mga naturang armas ay nakumpiska sa mga operasyon ng pinagsamang puwersa ng kapulisan ng EPD, sa loob ng mahigit isang taon o mula Enero 2021 hanggang sa kasalukuyan. Anang EPD, ang mga nakumpiskang iba’t ibang klase at kalibre ng baril ay mula sa magkakaibang police operation, sa apat na siyudad na nasasakupan ng EPD, gaya nang checkpoint operation, anti-drug operation, search warrant at maagap na pagresponde at pag-aksyon sa sumbong ng mga residente. Nabatid na ang Pasig City Police Station ay nakapagtala ng 72 kumpiskadong mga baril habang ang Mandaluyong CPS naman ay may naitalang 18 piraso ng mga baril. Ang Marikina CPS naman ay nakakumpiska ng 22 loose firearms habang ang San Juan CPS naman ay nakakumpiska ng walong piraso ng baril. Samantala, napag-alaman na bukod sa pinaigting na ‘Oplan Kontra Boga’ ay pinalakas din ng EPD ang implementasyon ng ‘Oplan Katok’ ng PNP. Sa ilalim ng ‘Oplan Katok’, umaabot sa kabuuang 1,044 short at long firearms na hindi pa nairehistro, ang boluntaryong naisurender ng mga may-ari nito mula Enero 2022 hanggang sa kasalukuyan. Kaugnay nito, tiniyak din ng EPD na ang mga operasyon nila laban sa loose firearms ay mas lalo pang paiigtingin upang mapigilan ang pag-abuso dito at hindi na humantong na magamit ang mga ito sa iba’t ibang krimen sa Metro-East at iba pang karatig na siyudad.",Umaabot sa 120 iba’t ibang uri ng loose firearms ang nakumpiska ng mga tauhan ng Eastern Police District (EPD) sa ikinasa nilang ‘Oplan Kontra Boga’ na ang layunin ay maiwasang magamit ang mga naturang hindi rehistradong armas sa mga krimen at iba pang ilegal na gawain.,"July 8, 2022  12:00am",https://www.philstar.com/pilipino-star-ngayon/metro/2022/07/08/2193941/120-loose-firearms-nasamsam-ng-epd
"2.5 kilo ng shabu, kumpiskado sa drug suspect sa Pasay","Nasabat ng mga tauhan ng Philippine Drug Enforcement Agency (PDEA) ang may 2.5 kilo ng shabu sa isang controlled delivery operation, na nagresulta rin sa pagkaaresto ng isang drug suspect sa Pasay City, kamakalawa ng hapon. Kinilala ni PDEA General Director Wilkins Villanueva ang suspek na si Angel Paul Larimer Felismenia, alyas Rocky Reyes Marasigan, 24, at residente ng  M. Dela Cruz St., Pasay City. Batay sa ulat, dakong alas-4:00 ng hapon nang maganap ang operasyon sa harap ng Cuneta Astrodome, sa Roxas Boulevard, Service Road, Pasay City. Nabatid na nagsagawa ng operasyon ang pinagsanib na puwersa ng PDEA RO III-Pampanga PO, PDEA RO IV-A RSET 1&2,PDEA Clark Inter Agency Drug Interdiction Task Group, BOC Port of Clark, Pasay City Police Station-SDEU, DID at DDEU ng Southern Police District (SPD) na nag­resulta ng pagkakaaresto sa suspek. Narekober mula sa suspek ang isang pakete na naglalaman ng may 2.5 kilo ng hinihinalang shabu na tinatayang nagkakahalaga ng P17.2 milyon. Ang suspek ay nakapiit na at sasampahan ng kasong paglabag sa Republic Act 9165 o The Comprehensive Dangerous Drugs Act of 2002. — Ludy Bermudo","Nasabat ng mga tauhan ng Philippine Drug Enforcement Agency (PDEA) ang may 2.5 kilo ng shabu sa isang controlled delivery operation, na nagresulta rin sa pagkaaresto ng isang drug suspect sa Pasay City, kamakalawa ng hapon.","July 10, 2022  12:00am",https://www.philstar.com/pilipino-star-ngayon/metro/2022/07/10/2194287/25-kilo-ng-shabu-kumpiskado-sa-drug-suspect-sa-pasay
"Mas mabilis na transaksyon, pangako ng bagong OIC ng LTO","Nangako ang naitalagang OIC ng Land Transportation Office (LTO) na si Atty. Romeo Vera Cruz na higit na pabibilisin ang serbisyo ng ahensiya. “We need to make the processing faster-licensing, registration and all the tran­sactions dito sa Land Transportation Office,” pahayag ni Vera Cruz. Si Vera Cruz ay itinalaga ni Transportation Secretary Jaime Bautista na maging OIC ng LTO hanggang July 31 o hangga’t  wala pang pormal na naitatalagang LTO Chief ang DOTr para dito. Bago maitalagang OIC ng LTO, si Vera Cruz ay nagsisilbing executive director ng LTO. Bilang OIC, may kapangyarihan si Vera Cruz na aksiyonan ang administrative issues sa LTO at araw-araw na tungkulin bilang pinuno ng ahensiya.",Nangako ang naitalagang OIC ng Land Transportation Office (LTO) na si Atty. Romeo Vera Cruz na higit na pabibilisin ang serbisyo ng ahensiya.,"July 8, 2022  12:00am",https://www.philstar.com/pilipino-star-ngayon/metro/2022/07/08/2193939/mas-mabilis-na-transaksyon-pangako-ng-bagong-oic-ng-lto
Misis itinumba sa Navotas,"Patay ang isang 50-anyos na ginang makaraang malapitang pagbabarilin ng hindi pa nakikilalang armadong  suspect, kahapon ng madaling araw sa Navotas City. Dead-on-the-spot sanhi ng tinamong tama ng bala ang biktimang si Jenny Ladisla ng A. Cruz St., Brgy. Tangos South habang mabilis namang tumakas ang suspect patungo sa hindi pa malamang direksiyon. Sa ulat ni PCpl Dandy Sargento kay Navotas police chief Col. Dexter Ollaging, dakong alas-12:45 ng mada­ling araw nang maganap ang insidente sa kahabaan ng A. Cruz St., Brgy. Tangos South ng lungsod. Sa pahayag sa pulisya ng isang saksi, nagulat na lamang sila ng makarinig ng putok ng baril at kasunod nito ay isang lalaki na nasa 5’5 ang taas, katamtaman ang katawan, nakasuot ng itim na jacket na may hood, itim na pantalon, tube face mask  na mabilis na tumalilis sa lugar. Nang tunguhin ang pinanggalingan ng putok  ay dito na nakita ang biktima na duguan at wala ng buhay na nakahandusay sa semento. Sa pahayag ng live-in partner ng biktima na si Ramon Macavile, 56, sinabi nito na  umalis sa kanilang bahay dalawang araw na ang nakalipas ang nasawi dahil sa alitan nila hinggil sa  bisyo nito sa ilegal na droga. Kasalukuyan nang inaalam ng mga awtoridad ang motibo ng krimen habang patuloy naman ang pagtugis sa mga suspect.","Patay ang isang 50-anyos na ginang makaraang malapitang pagbabarilin ng hindi pa nakikilalang armadong  suspect, kahapon ng madaling araw sa Navotas City.","July 10, 2022  12:00am",https://www.philstar.com/pilipino-star-ngayon/metro/2022/07/10/2194289/misis-itinumba-sa-navotas
Huwes sa Maynila sinuspinde ng SC,"Sinuspinde at pinagmumulta pa ng Supreme Court (SC) ang isang huwes sa Maynila dahil sa ‘homophobic remarks’ o hindi magandang pananalita laban sa ‘third sex’ at paggamit ng relihiyon sa pagganap niya sa tungkulin. Sa 18-pahinang desis­yon, sinuspinde ng mataas na korte si Manila Metropolitan Trial Court Branch 26 Presiding Judge Jorge Emmanuel Lorredo ng 30 araw ng walang suweldo nang matagpuang guilty sa ‘sexual harassment’. Pinagmumulta rin siya ng P40,000 dahil sa ‘simple misconduct’ at panibagong P10,000 dahil sa ‘conduct unbecoming of a judge’, ayon sa SC Public Information Office. Ayon sa SC, dapat iwasan ng mga huwes at mahistrado ang diskriminasyon sa mga minorities at panatilihin ang pagiging impartial o walang kinakampihan. Ang parusa laban kay Lorredo ay base sa reklamo nina Marcelino Espejon at Erickson Cabonita, na kapwa nagreklamo sa huwes ng pagiging ‘biased’ sa kanila at sa kanilang ‘sexual orientation’. Sinabi ng dalawa na ginamit ng huwes ang paniniwala niya laban sa ‘homosexuality’ na ginamit niya sa kasong kinakaharap nila. Itinanggi naman ito ni Lorredo at iginiit na bilang isang Kristiyano ay ginagawa lamang niya ang pinakamakakaya na i-guide ang mga abogado at litigants sa pagkakaroon nang pagkakaayos sa tulong ng Bibliya.  Nasa 101 kaso na umano ang naresolba niya sa pamamagitan ng naturang pamamaraan. 
Nagbigay lang umano siya ng babala kina Espejon at Cabonita sa parusa ng Diyos sa paglabag sa kautusan at ipinaalala na galit umano ang Panginoon sa ‘homosexuality’. Base sa transcript ng korte, sinabihan ni Lorredo ang dalawa sa gitna ng preliminary investigation na galit ang Diyos sa mga bakla at. 
Ngunit ayon sa SC, walang lugar ang naturang mga komento sa ‘courts of law’ at nilabag ni Lorredo ang New Code of Judicial Conduct.",,"July 8, 2022  12:00am",https://www.philstar.com/pilipino-star-ngayon/metro/2022/07/08/2193935/huwes-sa-maynila-sinuspinde-ng-sc
"Binata tinaniman ng bala sa ulo at batok, patay","Utas ang isang binata nang malapitang barilin sa ulo at batok ng hindi pa nakikilalang gunman sa  Quezon City, kahapon ng madaling araw. Nakilala ang nasawi na si Abir Gali Aslafal, 27, at residente ng  San Miguel St., Payatas B, Quezon City. Blangko pa ang pulisya sa pagkakakilanlan sa  nakatakas na suspek. Batay sa ulat ng Quezon City Police District (QCPD) Payatas Bagong Silangan Police Station (PS 13), nabatid na dakong alas-3:15 ng madaling araw nang maganap ang insidente sa San Miguel Extension St., sa Brgy. Payatas A. Ayon kay Cpl. Claire Benavidez, ng PS 13, nakarinig ang mga kapitbahay ng biktima nang magkakasunod na putok ng baril sa labas ng kanilang tahanan. Nang alamin ang pinagmulan ng putok ay nakita na lamang nila na nakabulagta ang biktima at umaagos ang dugo sa ulo nito. Namataan pa umano ng mga kapitbahay ang suspek habang papatakas dala ang armas na ginamit sa pamamaslang sa biktima. Nagsasagawa pa ng masusing imbestigasyon ang pulisya para agad na maresolba ang krimen.","Utas ang isang binata nang malapitang barilin sa ulo at batok ng hindi pa nakikilalang gunman sa  Quezon City, kahapon ng madaling araw.","July 7, 2022  12:00am",https://www.philstar.com/pilipino-star-ngayon/metro/2022/07/07/2193548/binata-tinaniman-ng-bala-sa-ulo-batok-patay
"Paglusaw sa excise tax sa langis, giit ng transport group","Nanawagan sa pamahalaan ang transport group na Pinagkaisang Samahan ng mga Tsuper at Operators Nationwide (PISTON) na tanggalin na ang excise sa langis upang mapababa ang halaga ng petroleum products. Ayon sa Piston, dulot ng excise tax sa langis lalong tumataas ang halaga ng mga produktong pet­rolyo sa bansa. Anila dahil sa taas ng presyo ng gasolina at krudo ay hindi na nila maram­­­daman ang kabutihang dulot ng P3 rollback sa presyo ng petrolyo  at ang dagdag na P2 sa minimum na pasahe sa jeep. Kung maaalis anila ang buwis sa langis, magkakaroon ng dahilan para maibaba pa ang presyo ng petroleum products sa bansa. Anila kulang na kulang ang kita na naiuuwi nila sa pamilya na halos wala na maipambibili ng panggastos sa pamilya dahil mataas din ang presyo ng bilihin. Ang grupo ng Piston ang humihiling sa pamahalaan na gawing P15 ang minimum fare sa jeep para makabangon mula sa matinding epekto ng oil price hike at mataas na bilihin. Sa ngayon ay P11 ang minimum na pasahe sa jeep at P13 sa airconditioned jeep.",Nanawagan sa pamahalaan ang transport group na Pinagkaisang Samahan ng mga Tsuper at Operators Nationwide (PISTON) na tanggalin na ang excise sa langis upang mapababa ang halaga ng petroleum products.,"July 9, 2022  12:00am",https://www.philstar.com/pilipino-star-ngayon/metro/2022/07/09/2194113/paglusaw-sa-excise-tax-sa-langis-giit-ng-transport-group
"PNP-HPG pinaigting ang kampanya vs gumagamit ng blinkers, wang-wang","Inatasan ni Philippine Natiobl Police-Officer in Charge Lt.Gen Vicente Danao ang  PNP-HPG na paigtingin ang kampanya laban sa mga motorista na gumagamit ng blinkers at wawang. Ayon kay  PMGen. Valeriano De Leon, dapat na maipatupad ng batas laban sa paggamit ng mga emergency device ng mga private vehicles. Nakasaad sa Presidential Decree No. 96 na pirmado ng yumaong Pangulong Ferdinand Marcos, ng mga ­blinkers o wangwang ay pinapahintulutan lamang sa Armed Forces of the Philippines, National Bureau of Investigation, Land Transportation Office,  Philippine National Police, Bureau of Fire Protection at mga ambulansiya. Umapela si De leon sa mga may- ari ng  sasakyan na tanggalin na ang mga wangwang at blinkers dahil hindi nila papayagan ang mga ito na labagin ang batas. Makikipag-ugnayan ang PNP-hpg  sa Land Transportation Office, Metropolitan Manila Development Authority at mga local government units (LGUs) sa pamamagitan ng kanilang  traffic enforcement bureaus upang  sabay-sabay at tuluy-tuloy ang implementasyon nito sa buong bansa. Nagbabala rin si De Leon  sa mga nagbebenta at nagkakabit  ng wang wang at blinker na maging sila ay aarestuhin at mananagot sa batas. Dahil dito, inalerto rin ni De Leon ang mga police commanders  na imonitor ang mga establisimyento na nagbebenta at nagkakabit ng mga emergency device sa kani-kanilang  nasasakupan na posibleng sampahan ng kaso.",Inatasan ni Philippine Natiobl Police-Officer in Charge Lt.Gen Vicente Danao ang  PNP-HPG na paigtingin ang kampanya laban sa mga motorista na gumagamit ng blinkers at wawang.,"July 7, 2022  12:00am",https://www.philstar.com/pilipino-star-ngayon/metro/2022/07/07/2193554/pnp-hpgpinaigting-ang-kampanya-vs-gumagamit-ng-blinkers-wang-wang
"Surprise visit sa mga bilangguan, tututukan ni Abalos","Tiniyak ni Department of the Interior and Local Government (DILG) Secretary Benhur Abalos na ang pagsasagawa ng ‘surprise visits’ sa mga bilangguan ay kabilang sa kanyang mga prayoridad sa unang 100 araw niya sa puwesto. Ayon kay Abalos, nais niyang masigurong ang lahat ng bilangguan ay hindi napapasok ng ilegal na droga. Matatandaang bukod sa jail congestion, isa pa sa problema ng Bureau of Jail Ma­nagement and Penology (BJMP), na attached agency ng DILG, ay ang pagpupuslit ng ilegal na droga sa mga selda. Sinabi ni Abalos na kabilang sa mga pangunahing layunin ng kanyang pamumuno ay ang mapigilang makapasok ang ilegal na droga sa mga bilangguang pinangangasiwaan ng BJMP, bilang pagpapatuloy na rin ng war on drugs na unang inilunsad ng nakalipas na administrasyong Duterte. Idinagdag pa nito na magsasagawa siya ng mga unannounced visits sa ilang cell facilities at ipapasailalim sa drug tests ang mga bilanggo o persons deprived of liberty (PDL) doon, upang matiyak na hindi nakakagamit ang mga ito ng ilegal na droga.Pagtiyak pa ng DILG chief, “The war against drugs will be as intensive as before on the basis on my oath as a public official in accordance with the Constitution.’’",Tiniyak ni Department of the Interior and Local Government (DILG) Secretary Benhur Abalos na ang pagsasagawa ng ‘surprise visits’ sa mga bilangguan ay kabilang sa kanyang mga prayoridad sa unang 100 araw niya sa puwesto.,"July 8, 2022  12:00am",https://www.philstar.com/pilipino-star-ngayon/metro/2022/07/08/2193936/surprise-visit-sa-mga-bilangguan-tututukan-ni-abalos
"Emergency reservoirs, Inihanda ng Manila Water","Bilang pag-obserba sa National Disaster Consciousness Month, pinasigla ng Manila Water ang walong emergency re­servoirs ng kompanya na naitayo nito upang makatulong na mai-promote ang disaster risk reduction and preparedness sa mga munisipalidad at lungsod sa  Metro Manila. Ang naturang mga emergency reservoirs (ER) ay naglalaan ng malinis na tubig sa mga  evacuation centers at tumutugon sa pangangailangan ng suplay ng tubig sa panahon ng kalamidad tulad ng bagyo at lindol. Ang emergency re­servoirs ay matatagpuan sa Amoranto Stadium, Pinyahan Elementary School, Project 6 Elementary School, Quirino Elementary School, Emilio Aguinaldo sa ­Quezon City; Cainta Elementary School sa Barangay San Roque, Cainta; Mayamot ­Elementary School sa Antipolo City at sa  San Juan Elementary School sa San Juan. Ang mga ERs ay dinesensyo  na hindi masisira ng  baha at lindol.  Ang undergropund  tanks ay may holding capa­city na 50 hanggang 100 cubic meters na kayang magkaloob ng potable water hanggang sa 10,000 evacuees sa loob ng tatlong araw.","Bilang pag-obserba sa National Disaster Consciousness Month, pinasigla ng Manila Water ang walong emergency re­servoirs ng kompanya na naitayo nito upang makatulong na mai-promote ang disaster risk reduction and preparedness sa mga munisipalidad at lungsod sa  Metro Manila.","July 7, 2022  12:00am",https://www.philstar.com/pilipino-star-ngayon/metro/2022/07/07/2193549/emergency-reservoirs-inihanda-ng-manila-water
"Bagitong pulis, patay sa Caloocan","Pinagbabaril hanggang sa mapatay ng hindi pa nakikilalang suspek ang isang bagitong  pulis  kamakalawa ng umaga sa Caloocan City. Kinilala ang biktima na si Pat. Jefferson Valencia, 24, residente ng Gen. Luna, Zaragoza Nueva Ecija at nakatalaga sa Bulacan PPO, 1st Bulacan Provincial Mobile Force Company. Nangyari ang insidente  dakong alas-7:30 ng umaga habang  minamaneho ni Valencia ang isang silver gray na sasakyan sa kahabaan ng Clamor Avenue, Brgy. 171, Bagumbong, Caloocan City nang harangin at pagbabarilin ng  gunman na nasa 5’5 ang taas, nakasuot ng itim at pulang cap, itim na jacket, itim shorts . Kaagad binawian ng buhay ang biktima sanhi ng mga tinamong tama ng bala sa katawan habang rumampa pa  sa poste ng kuryente ang sasakyan nito matapos mawalan ng control. Base sa pahayag sa pulisya ng isang saksing 56-anyos na liason officer at residente sa lugar, matapos ang pamamaril ay tumakas ang suspek patungong Bankers Village, Brgy. 171. Narekober ng mga tauhan ng NPD Forensic Unit sa pangunguna ni P/Capt. Romar Quilang sa crime scene ang anim na basyo ng bala at isang bala ng caliber .9mm pistol. Agad namang nagsagawa ng follow-up operation ang mga tauhan ng Caloocan Police Sub-Station 9 subalit nabigo silang matukoy ang pagkakilanlan at maaresto ang suspek habang inaalam pa ang motibo sa pagpatay sa biktima.",Pinagbabaril hanggang sa mapatay ng hindi pa nakikilalang suspek ang isang bagitong  pulis  kamakalawa ng umaga sa Caloocan City.,"July 7, 2022  12:00am",https://www.philstar.com/pilipino-star-ngayon/metro/2022/07/07/2193553/bagitong-pulis-patay-sa-caloocan
"2,700 native tree seedlings itinanim sa La Mesa Watershed","Pinangunahan ng Department of Environment and Natural Resources-National Capital Region (DENR-NCR) ang 400 volunteers mula sa iba’t ibang ahensiya ng gobyerno at non-government organizations (NGOs)  para sa  sabay-sabay na tree-planting acti­vity sa La Mesa Watershed Reservation (LMWR) sa ­Quezon City, bilang bahagi ng pagdiriwang sa Philippine Arbor Day . Ayon kay DENR-NCR ­Executive Director Jacquline A. Caancan, binigyang halaga ng aktibidad ang kahalagahan ng “partnership” at “volunteerism” sa mga career professionals mula sa national government agencies, kabilang na dito ang NGOs at private sectors sa selebrasyon ng  Philippine Arbor Day para sa pagsasagawa ng tree planting activities upang isulong ang malusog na ecosystem para sa mga tao. Ngayong taon, umabot sa 2,700 native tree seedlings ang naitanim sa tatlong lugar sa paligid ng La Mesa Watershed bilang pangangalaga dito.","Pinangunahan ng Department of Environment and Natural Resources-National Capital Region (DENR-NCR) ang 400 volunteers mula sa iba’t ibang ahensiya ng gobyerno at non-government organizations (NGOs)  para sa  sabay-sabay na tree-planting acti­vity sa La Mesa Watershed Reservation (LMWR) sa ­Quezon City, bilang bahagi ng pagdiriwang sa Philippine Arbor Day .","July 7, 2022  12:00am",https://www.philstar.com/pilipino-star-ngayon/metro/2022/07/07/2193551/2700-native-tree-seedlings-itinanim-sa-la-mesa-watershed
"Bautista nagpanggap na pasahero, nag-surprise inspection sa MRT-3","Nagsagawa si Department of Transportation (DOTr) Secretary Jaime Bautista ng surprise inspection sa Metro Rail Transit Line 3 (MRT-3) upang personal na maranasan ang daily commute ng mga pasahero. Nabatid na walang kasamang entourage, at nagpanggap na pasahero si Bautista nang sumakay sa MRT-3 kamakalawa at binisita ang ilan sa pinakamataong istasyon ng naturang rail line. Nakipag-kwentuhan din umano ang kalihim sa mga pasahero mula sa Kamuning station sa Quezon City hanggang sa Taft Avenue, Pasay City upang matukoy ang mga saloobin ng mga ito hinggil sa mga pasilidad at serbisyong ipinagkakaloob ng MRT-3. Ani Bautista, tiniyak sa kanya ng mga pasahero na sasakay pa rin sila sa MRT-3 kahit pa tapos na ang libreng sakay na ipinagkakaloob nito. Ayon pa umano sa mga pasahero, kahit mahaba ang pila bago makasakay, ay sulit naman ito dahil mabilis naman at kumportable ang kanilang biyahe. Ilan pa sa mga naobserbahan ni Bautista ay ang pagkakaroon ng malilinis na restroom ng mga istasyon ng MRT-3 na may sapat na suplay ng tubig. Inirekomenda rin naman ni Bautista ang pagda­ragdag ng mga waiting seats para sa mga se­nior citizen, mga buntis at mga pasaherong may kapansanan; accessibility sa Consumer Welfare Desks ng lahat ng pasahero; karagdagang mga X-ray machines; pangangailangan para sa full ticket counter complement; availability ng Emergency Medical Technicians (EMT) sa lahat ng istasyon; pagsusulong ng stored value tickets (Beep Card) sa halip na single journey tickets upang mabawasan ang pila; at pagpapahusay pa ng mga onboard announcements nito.",Nagsagawa si Department of Transportation (DOTr) Secretary Jaime Bautista ng surprise inspection sa Metro Rail Transit Line 3 (MRT-3) upang personal na maranasan ang daily commute ng mga pasahero.,"July 7, 2022  12:00am",https://www.philstar.com/pilipino-star-ngayon/metro/2022/07/07/2193546/bautista-nagpanggap-na-pasahero-nag-surprise-inspection-sa-mrt-3
Barangay/SK polls idaos sa May 2023 - Tulfo,"Inirekomenda ni 2nd District Quezon City Rep. Ralph Tulfo  na idaos ang Barangay at Sanggunian Kabataan (SK) polls sa Mayo 2023. Sinabi ni Tulfo na magkakaloob pa siya ng free rides sa kaniyang mga constituents sa Brgy. Payatas, Commonwealth, Bagong Silangan, Batasan Hills at Holy Spirit sa Quezon City  para magpatala sa Comelec Office. “Good governance must be repaid with new mandates, poor governance must not be allowed to persist. 
‘I favor holding the Barangay and Sangguniang Kabataan elections in May 2023’, ayon sa solon. Una nang itinakda ng Comelec ang pagdaraos ng Brgy. at SK elections sa darating na Disyembre 5, 2022. Sinabi ng Kongresista na ilang buwan lamang naman ang gagawing pagpapaliban para makapaghanda ang Comelec lalo na at katatapos lamang nang ginanap na national/ local elections sa bansa.",Inirekomenda ni 2nd District Quezon City Rep. Ralph Tulfo  na idaos ang Barangay at Sanggunian Kabataan (SK) polls sa Mayo 2023.,"July 7, 2022  12:00am",https://www.philstar.com/pilipino-star-ngayon/metro/2022/07/07/2193697/barangaysk-polls-idaos-sa-may-2023-tulfo
"P102 milyong shabu, nakumpiska: 2 Chinese arestado ng PDEA","Nasa 15 kilo ng hinihinalang shabu na tinatayang nagkakahalaga ng P102 mil­yon ang nakumpiska ng mga tauhan ng Philippine Drug Enforcement Agency (PDEA) sa isinagawang buy-bust ­operation sa Malate, Manila kamakalawa ng gabi, na nag­resulta rin sa pagkakaaresto ng dalawang Chinese natio­nals. Ayon kay PDEA Director General Wilkins Villanueva, ang mga dayuhang suspek ay nakilalang sina Bin Hu, 42, tubong Hunan, China at residente ng Ecoland Phase 1, Matina, Davao City, Davao del Sur at Jiankang Liang, 40, tubong Hunan, China at residente ng Filmore St., cor Gil Puyat Ave., Palanan, Makati City. Batay sa ulat, nabatid na dakong alas-6:45 ng gabi nang ikasa ng mga tauhan ng PDEA RO National Capital Region (NCR), katuwang ang mga tauhan ng Manila Police District (MPD)-Malate Police Station 9 (PS-9) ang buy-bust operation laban sa mga suspek sa CCP Bay Terminal Parking Lot, sa Malate, na sakop ng Barangay 720. Bago ang pag-aresto ay nakatanggap ng tip ang mga awtoridad hinggil sa ilegal na aktibidad ng mga dayuhan kaya’t kaagad na tinarget ang mga ito sa isang buy-bust operation. Nang magpositibo ang operasyon ay kaagad nang inaresto ang mga suspek na nakumpiskahan ng kabuuang 15 kilo ng hinihinalang shabu na nagkakahalaga ng P102,000,000. Sina Hu at Liang ay kapwa nakapiit na at sasampahan ng mga kasong paglabag sa Republic Act 9165 o The Comprehensive Dangerous Drugs Act of 2002. — Danilo Garcia","Nasa 15 kilo ng hinihinalang shabu na tinatayang nagkakahalaga ng P102 mil­yon ang nakumpiska ng mga tauhan ng Philippine Drug Enforcement Agency (PDEA) sa isinagawang buy-bust ­operation sa Malate, Manila kamakalawa ng gabi, na nag­resulta rin sa pagkakaaresto ng dalawang Chinese natio­nals.","July 6, 2022  12:00am",https://www.philstar.com/pilipino-star-ngayon/metro/2022/07/06/2193341/p102-milyong-shabu-nakumpiska-2-chinese-arestado-ng-pdea
"Maliliit na negosyante sa Quezon City, aayudahan ng Quezon City LGU","Binuksang muli ng lokal na pamahalaan ng Quezon City ang financial grant application para sa mga micro entrepreneurs o maliliit na negosyante. Ayon kay Quezon City Mayor Joy Belmonte, maari nang mag-apply sa Pangkabuhayang QC program ang mga maliliit na negosyante para makakuha ng financial grant o livelihood training. Sa pangunguna ng Small Business and Cooperatives Development and Promotion Office (SBCDPO), maaring makakuha ng ?10,000 hanggang ?20,000 na additional capital ang mga displaced/resigned employees, micro entrepreneurs/vendors, laid-off OFWs, unemployed solo parents, persons with disabilities, at indigent residents ng Quezon City. “The capital assistance that we are providing can help our QCitizens start small businesses such as a sari-sari store, small eatery, or even an online retail shop. Its goal is to give them a sustainable source of income through entrepreneurship,” pahayag ni Mayor Joy  Belmonte. Maari rin ang on-site application sa QC-Eservices Website (www.qceservices.QuezonCity.gov.ph). Nabatid na sa unang implementasyon ng Pangkabuhayang QC program, aabot sa 25,000 QCitizens ang nakatanggap ng ayuda kung saan umabot sa ?260 milyon ang inilaang pondo. Nasa ?200 milyong bud­get ang nakalaan sa natu­rang programa kada taon sa 20,000 beneficiaries.",Binuksang muli ng lokal na pamahalaan ng Quezon City ang financial grant application para sa mga micro entrepreneurs o maliliit na negosyante.,"July 6, 2022  12:00am",https://www.philstar.com/pilipino-star-ngayon/metro/2022/07/06/2193342/maliliit-na-negosyante-sa-quezon-city-aayudahan-ng-quezon-city-lgu
"Ex-Batangas vice governor., huli sa mga boga","Inaresto ng mga pulis ang dating bise gobernador ng Batangas na si Richard ‘Ricky’ Recto matapos umanong mahulihan ng iba’t ibang uri ng mga baril, na pawang hindi lisensyado, sa isang operasyong ikinasa sa Pasig City. Batay sa ulat, nabatid na si Recto ay dinakip nang pinagsanib na puwersa ng Anti-Cybercrime Group (ACG) ng Philippine National Police (PNP) at ng Eastern Police District (EPD) noong Linggo, sa bisa ng isang Warrant to Search, Seize, and Examine Computer Data (WSSECD). Nag-ugat ang operasyon nang ireklamo si Recto ng kanyang dating nobya nang paglabag sa Republic Act No. 9262 o Anti-Violence Against Women and their Children Act, in relation to RA 10175 o Cybercrime Prevention Act of 2012. Matapos ang isinagawang pagsusuri, kaagad na kumuha ng WSSECD ang mga awtoridad noong Hulyo 1 at kaagad itong isinilbi kay Recto noong Linggo. Kaagad namang inaresto ng pulisya si Recto matapos na makumpiskahan ng mga digital devices, gayundin ng limang hindi rehistradong mga baril, na kinabibilangan ng isang 12-gauge shotgun, dalawang .9mm pistola, isang caliber .25 revolver, at isang caliber .40 pistola. Isang operatiba pa umano ang nasugatan sa braso matapos itong atakehin ng dating bise gobernador habang sinisiyasat ang mga nakumpiskang items. Ang suspek ay dinala na sa headquarters ng ACG at sasampahan ng mga kasong paglabag sa Article 148 o Direct Assault Against an Agent of Person In Authority ng Revised Penal Code at Republic Act No. 10591 o The Comprehensive Firearms and Ammunition Regulation Act.","Inaresto ng mga pulis ang dating bise gobernador ng Batangas na si Richard ‘Ricky’ Recto matapos umanong mahulihan ng iba’t ibang uri ng mga baril, na pawang hindi lisensyado, sa isang operasyong ikinasa sa Pasig City.","July 6, 2022  12:00am",https://www.philstar.com/pilipino-star-ngayon/metro/2022/07/06/2193343/ex-batangas-vice-governor-huli-sa-mga-boga
"8 inmates ng NBP, walang sintomas ng COVID-19 bago namatay","Wala umanong sintomas ng COVID-19 ang walong ‘high-profile inmates’ sa New Bilibid Prisons (NBP) ilang araw bago sila mamatay dahil umano sa virus, ayon sa National Bureau of Investigation (NBI). Isa ito sa ipinalabas na resulta ng imbestigasyon ng NBI na ipinag-utos ng Department of Justice (DOJ) makaraang matagpuang patay si Jaybee Sebastian sa NBP na nasa kontrol noon ng National Capital Regional Police Office (NCRPO). Dito isinailalim din sa imbestigasyon ang pagkamatay nina Francis Go, Shuli Lim Zhang, Jimmy Ang, Eugene Chua, Benajamin Marcelo, Sherwin Sanchez, Amin Boratong, at Willy Yang. Base sa resulta ng imbestigasyon ng NBI natagpuan na: 1) ang room assignment ng walo sa Bldg. 4 ay ayon sa uri ng kaso sa ilegal na droga; 2) matapos na ihiwalay sila at ilipat sa umano’y mas komportableng kuwarto ay agad na silang namatay; 3) walang nakitang anumang kahina-hinalang sitwasyon ang mga saksi kaugnay ng COVID-19 kahit na plywood lang ang pagitan ng mga selda; at 4) ang nakita lamang nilang iregular ay nang unti-unting naglaho sa Bldg. 4 ang mga inmates. Nabatid pa na hindi ito tugma sa alegasyon ng mga tauhan ng NCRPO na inalagaan umano nila ang mga inmates at nakaalerto habang may COVID-19;  natagalan umano bago nadala ang mga inmates sa pagamutan;  lahat ng inmates ay idineklarang ‘dead-on-arrival’ dahil sa ‘cardiac o pulmonary arrest, ngunit sa pagsusuri ay walang nakitang sintomas ng COVID-19 sa kanila ilang araw bago sila namatay. “They availed the situation that in case of COVID-19 ca­ses, cadavers should imme­diately be cremated. Cremation, for this case, was the final act to consummate and effectively cover-up the scheme to kill the victims,” ayon sa NBI. Natagpuan nila na ‘natural cause’ ang ikinamatay ni Jaybee Sebastian. Dahil dito ay sinampahan ng walong counts ng murder ng NBI  ang 22 tauhan ng NCRPO na direktang may pananagutan o partisipasyon sa pagkamatay ng mga inmates.","Wala umanong sintomas ng COVID-19 ang walong ‘high-profile inmates’ sa New Bilibid Prisons (NBP) ilang araw bago sila mamatay dahil umano sa virus, ayon sa National Bureau of Investigation (NBI).","July 6, 2022  12:00am",https://www.philstar.com/pilipino-star-ngayon/metro/2022/07/06/2193344/8-inmates-ng-nbp-walang-sintomas-ng-covid-19-bago-namatay
Inhinyero natagpuang patay sa lodging house,"Natagpuang wala nang buhay ang isang inhinyero sa loob ng kuwarto ng isang lodging building sa may Sampaloc, Maynila nitong Lunes ng hapon. Nakilala ang nasawi na si Engr. John Cris Tamayo, 30, isang site engineer at nakatira sa Banna, Ilocos Norte. Sa ulat ng Manila Police District (MPD), dakong alas-1 ng hapon nang madiskubre ang wala nang buhay na si Tamayo sa Room 4E ng isang hotel sa may P. Margal Street, Sampaloc. Nabatid na alas-8 ng ­umaga nang tinawagan ng staff ng hotel ang biktima sa kaniyang kuwarto ngunit walang sumasagot.  Inakala ng staff na mahimbing lamang ang pagkakatulog ng guest nila at binalikan ng ala-1 ng hapon. Ngunit nang wala pa ring sumasagot sa kanilang tawag, dito na sila humingi ng tulong sa barangay at ginamitan ng duplicate key ang kuwarto.  Nahirapan pa silang buksan ang pinto dahil sa nakaharang ang nakahandusay na biktima sa likuran nito. Blangko naman ang pulisya sa sanhi ng pagkamatay ni Tamayo na isasailalim sa awtopsiya para mabatid ito.","Natagpuang wala nang buhay ang isang inhinyero sa loob ng kuwarto ng isang lodging building sa may Sampaloc, Maynila nitong Lunes ng hapon.","July 6, 2022  12:00am",https://www.philstar.com/pilipino-star-ngayon/metro/2022/07/06/2193340/inhinyero-natagpuang-patay-sa-lodging-house
"Bagong water project ng Maynilad, inilunsad","Inilunsad ng West Zone concessionaire Maynilad Water Services, Inc. (Maynilad) ang kanilang bagong  water project na kinapapalooban ng pag-recycle sa ‘used water’ para  gawing malinis na inu­ming tubig. Ang okasyon ay pinangunahan nina Maynilad President at CEO Ramoncito S. Fernandez at Chief Operating Officer Randolph T. Estrellado  na nanguna sa pag-inom ng recycled water para patunayan na malinis na inumin ang tubig mula sa proyekto. Kasama sa launching  sina  Metropolitan Waterworks and Sewerage System (MWSS) Chief Regulator Atty. Patrick Lester N. Ty , Parañaque Mayor Eric L. Olivares, City Environment and Natural Resources Office Head Bernardo Amurao, Department of Health–Environmental and Occupational Health Center (DOH-MMCHD) Head Dr. Wency Blas; Department of Environment and Natural Resources Undersecretary for Field Operations-Luzon, Visayas at Environment Atty. Juan Miguel T. Cun at  MWSS Administrator Engr. Leonor C. Cleofas. Sa kanilang pilot implementation ng bagong Water project, nagtayo ang Maynilad ng may P450-million modular treatment plant  na kokolekta sa treated used water na na-discharged ng Parañaque Water Reclamation Facility at mai-convert itong  drinkable water. May kakayahan itong magbigay ng 10 milyong litro ng malinis na tubig kada araw  na  idaraan  sa distribution system para ihalo sa standard drinking water mula sa  Maynilad’s La Mesa Treatment Plants bago isuplay  sa mga narangays San Isidro at San Dionisio sa Parañaque City. Ang  New Water Project  ng Maynilad  ay nakakuha na ng  Certificate of Potability sa Parañaque City Heath Office.  Ang New Water project ay isa sa inisyatiba ng Maynilad upang madagdagan ang mga alternatibong  raw water source options para isuplay sa dumaraming customer at magamit  itong panuplay sa panahon na may water shortage sa Metro Manila.","Inilunsad ng West Zone concessionaire Maynilad Water Services, Inc. (Maynilad) ang kanilang bagong  water project na kinapapalooban ng pag-recycle sa ‘used water’ para  gawing malinis na inu­ming tubig.","July 6, 2022  12:00am",https://www.philstar.com/pilipino-star-ngayon/metro/2022/07/06/2193338/bagong-water-project-ng-maynilad-inilunsad
Ginang binaunan ng bala sa ulo,"Patay ang isang ginang makaraang baunan ng bala sa ulo ng hindi pa nakikilalang salarin sa may Tondo, Maynila nitong Lunes ng gabi. Kinilala ng pulisya ang nasawi na si Maria Fe Villafrancia, 39, at nakatira sa Aroma Building 14, Brgy. 105, Tondo. Sa ulat ng Manila Police District-Homicide Section, dakong alas-11 ng gabi nang maganap ang pamamaril kay Villafrancia sa tapat ng Helping Building 7 sa Aroma, ng naturang barangay.  Dalawang putok ng baril ang narinig ng mga residente hanggang sa makitang nakabulagta ang duguang biktima. Ayon sa mga saksi, isang lalaki na nakasuot ng puting t-shirt, itim na pantalon, sumbrero at may taas na 5’7  ang gunman. Agad na nadakip siya ng mga pulis sa ikinasang follow-up operation ngunit hindi muna pinangalanan hanggang hindi natatapos ang kanilang imbestigasyon at operasyon. Kasama ring inaalam sa imbestigasyon ang motibo sa pamamaslang at ang posibilidad na may ibang mastermind sa pagpatay.","Patay ang isang ginang makaraang baunan ng bala sa ulo ng hindi pa nakikilalang salarin sa may Tondo, Maynila nitong Lunes ng gabi.","July 6, 2022  12:00am",https://www.philstar.com/pilipino-star-ngayon/metro/2022/07/06/2193336/ginang-binaunan-ng-bala-sa-ulo
"Bodega ng pekeng sigarilyo, nilusob","Sinalakay ng mga tauhan ng Bureau of Customs (BOC) ang isang bodega sa lalawigan ng Cavite na nagresulta sa pagkakadiskubre sa tinatayang P256.5 milyong halaga ng ‘cigarette-making paraphernalia’  kung saan nadakip din ang apat na Chinese na nagpapatakbo nito. Sa ulat, nagsagawa ng inspeksyon ang mga tauhan ng Customs Intelligence and Investigation Service-Manila International Container Port (CIIS-MICP) katuwang ang Armed Forces of the Philippines (AFP) at National Bureau of Investigation, nitong Hunyo 28 sa bodega sa may Tanza-Trece Martires Road sa Brgy. De Ocampo sa Trece Martires, Cavite. 
Armado ng Letter of Authority (LOA) at Mission Order (MO) mula kay Customs Commissioner Rey Leonardo Guerrero, dito nadiskubre ang mga “raw materials” sa paggawa ng sigarilyo tulad ng mga tabako, filter paper, at paper rod na nagkakahalaga ng P105 milyon. Natuklasan din ang isang filter maker, dalawang cigarette makers, at anim na packing machines na nagkakahalaga ng P75 milyon; apat na kahon ng tax stamps na may halagang P18 milyon o kabuuang P72 milyon; at 81 master cases ng Marvel cigarette na may halagang P50,000 bawat isa o kabuuang P4.05 milyon. Nakadiskubre rin ng mga finished cigarette products tulad ng Marfels, Two Moon, Mighty, at iba pa sa loob ng naturang bodega. Hindi naman makapagpakita ng kaukulang mga dokumento at permits ang mga dinakip na Chinese nationals para sa produksyon ng sigarilyo. 
Nakatakdang magpalabas ang BOC ng “warrant of seizure and detention” at magsasampa ng kaukulang kaso laban sa mga naarestong da­yuhan.",Sinalakay ng mga tauhan ng Bureau of Customs (BOC) ang isang bodega sa lalawigan ng Cavite na nagresulta sa pagkakadiskubre sa tinatayang P256.5 milyong halaga ng ‘cigarette-making paraphernalia’  kung saan nadakip din ang apat na Chinese na nagpapatakbo nito.,"July 5, 2022  12:00am",https://www.philstar.com/pilipino-star-ngayon/metro/2022/07/05/2193082/bodega-ng-pekeng-sigarilyo-nilusob
Carousel bus vs motorsiklo: Rider patay,"Isang rider ang patay nang makasagian ng kanyang sinasakyang motorsiklo ang isang Carousel bus sa EDSA, Quezon City kamakalawa ng gabi. Nakilala ang biktima na  si Fernando Bullo Baltazar Jr., 37, residente ng Area C, Parola, Binondo, Manila na nagtamo matinding pinsala sa ulo at katawan. Samantala, arestado naman ang driver ng Ca­rousel bus na si Ramil de Guzman, 48, at residente ng Mahogany St., Fines Village Subdivision, Brgy. San Isidro, Taytay, Rizal. Batay sa ulat ng Quezon City Police District (QCPD) Traffic Sector 1, nabatid na dakong alas-9:30 ng gabi nang maganap ang aksidente sa kahabaan ng EDSA Southbound Carousel Bus Line, sa harapan ng Trinoma, sa Brgy. Philam, Quezon City. Lumilitaw sa paunang ulat ni PCMS Edward Rimand na bago ang aksidente ay binabaybay ng biktima, sakay ng kanyang Honda motorcycle, ang kahabaan ng southbound lane ng EDSA, ga­ling sa Muñoz patungong Cubao, nang pagsapit sa Carousel Bus Line sa harapan ng Trinoma, ay bigla nitong makasagian ang minamanehong Volvo City Bus (CAS-588) ni De Guzman. Dahil dito, sumemplang ang motorsiklo, at bumagsak ang rider nang una ang ulo sa sementandong kalye, na nagresulta sa kanyang agarang kamatayan. Ang suspek ay sasampahan ng kasong reckless imprudence resulting in homicide sa piskalya.","Isang rider ang patay nang makasagian ng kanyang sinasakyang motorsiklo ang isang Carousel bus sa EDSA, Quezon City kamakalawa ng gabi.","July 5, 2022  12:00am",https://www.philstar.com/pilipino-star-ngayon/metro/2022/07/05/2193087/carousel-bus-vs-motorsiklo-rider-patay
"Kaso ng COVID-19 sa Metro Manila, maaaring bumaba sa loob ng 1 hanggang 2 linggo","Malaki ang posibilidad na bumaba ang kaso ng COVID-19 sa Metro Manila sa susunod na isa hanggang dalawang linggo. Ito ang pagtaya ni Dr. Guido David ng OCTA Research Group dahil sa bumabang reproduction number sa ngayon. Batay sa ulat ng OCTA, pumalo lamang sa 1.5 ang reproduction number ng Covid-19 sa Metro Manila, mas mababa ito sa  8.3 percent positivity rate nitong nagdaang araw at 7.5 percent positivity rate noong  June  29. Anya  maaari  pang bumaba ang reproduction number sa susunod na mga linggo o  maaaring maging daan ng pagkakaroon ng downward trend sa  reproduction number sa ngayon. Gayunman sinabi ni David na ito ay  projections niya lamang at maaaring may maganap na pagbabago . Anya ang bilang  ng COVID-19 cases sa nga­yon ay dulot ng  Omicron subvariants BA.4 at BA.5.",Malaki ang posibilidad na bumaba ang kaso ng COVID-19 sa Metro Manila sa susunod na isa hanggang dalawang linggo.,"July 5, 2022  12:00am",https://www.philstar.com/pilipino-star-ngayon/metro/2022/07/05/2193085/kaso-ng-covid-19-sa-metro-manila-maaaring-bumaba-sa-loob-ng-1-hanggang-2-linggo
Bagong NBI OIC,"May bago nang officer-in-charge ang National Bureau of Investigation (NBI) makaraang italaga ni Justice Secretary Jesus Crispin Remulla si Assistant Dir. Atty. Medardo de Lemos. Sa inilabas na Department Order ni Remulla, papalitan ni De Lemos si dating OIC Eric Distor na nagsilbing acting Director ng NBI sa panahon ng pandemya. Nabatid na mula noong 1985 ay nasa NBI na si de Lemos at Assistant Director sa nakalipas na 12 taon. Nakipag-pulong na rin kahapon si Remulla kay de Lemos at pangunahing tinalakay ang isyu sa  kinukwestyong pagkamatay ng ilang inmates ng New Bilibid Prison o NBP. Ayon kay Atty. Mico Clavano, mula sa Office of the Secretary ng DOJ, nais kasi ni Remulla na ma-validate o mapatunayan ang mga impormasyon na naiprisinta na ukol sa pagkasawi ng walong high-profile inmates ng Bilibid. Nais din ni Remulla na malaman ang iba pang detalye ukol sa pagkamatay ng mga inmates na itinurong dahilan ay COVID-19. Maaalala na nagsampa ang NBI sa DOJ ng reklamong murder laban sa 22 pulis ng National Capital Region Police Office  (NCRPO) na nakatalaga sa Bureau of Corrections, kaugnay sa pagkamatay ng mga inmates. Batay kasi sa imbestigasyon ng NBI, maaaring ginamit lamang ang COVID-19 para pagtakpan ang pagkamatay ng mga inmate.",May bago nang officer-in-charge ang National Bureau of Investigation (NBI) makaraang italaga ni Justice Secretary Jesus Crispin Remulla si Assistant Dir. Atty. Medardo de Lemos.,"July 6, 2022  12:00am",https://www.philstar.com/pilipino-star-ngayon/metro/2022/07/06/2193334/bagong-nbi-oic
"Kelot nagtangkang magpalunod, nasagip","Nasagip ng mga tauhan ng Philippine Coast Guard (PCG) ang isang lalaki na tumalon sa Ilog Pasig mula sa Mabini Bridge sa Maynila,kahapon ng umaga.  Kinilala ang lalaki na si Jessie Ang, residente ng Barangay 814, Mindoro Street, Paco, Maynila. Nabatid na unang iniulat sa PCG ng SK Chairman ng Barangay 830, Zone 90, District 6 na si Rhesty Aguilar, ang napansin niyang lalaki na kahina-hinala ang kilos sa Mabini bridge. Rumesponde ang mga tauhan ng PCG Malacañang Station at inabutan ang naturang lalaki na nakaupo sa tulay. Tinangka nilang kausapin si Ang pero tuluyan siyang tumalon sa Mabini Bridge. Agad namang nagkasa ng rescue operation ang mga tauhan ng PCG at nasagip ang lalaki. Nang masagip, isinakay siya sa PCG aluminum boat at dinala sa PCG Sub-Station Hospicio de San Jose para malaman ang kanyang pagkakakilanlan. Binigyan din siya ng first aid, damit, pagkain, at inumin habang isinasailalim sa profiling. Ipinasa rin kinalaunan ang kustodiya kay Ang sa mga opisyal ng barangay. Inaalam pa ng mga awtoridad ang dahilan ng tangka nitong pagpapakamatay.","Nasagip ng mga tauhan ng Philippine Coast Guard (PCG) ang isang lalaki na tumalon sa Ilog Pasig mula sa Mabini Bridge sa Maynila,kahapon ng umaga.","July 5, 2022  12:00am",https://www.philstar.com/pilipino-star-ngayon/metro/2022/07/05/2193079/kelot-nagtangkang-magpalunod-nasagip
"Bus routes sa ‘Libreng Sakay’, posibleng dagdagan","Pinag-aaralan na ng Department of Transportation (DOTr) ang posibilidad na magdagdag pa ng mga libreng bus rides sa mas maraming ruta, sa ilalim ng kanilang ‘Libreng Sakay Program’. Ayon kay DOTr Undersecretary Cesar Chavez, makikipagpulong si DOTr Secretary Jaime Bautista sa mga pinuno ng mga ahensiyang may kinalaman dito upang talakayin ang isyu. Aniya pa, sa ngayon ay sapat lamang ang budget ng DOTr para sa kasaluku ‘yang mga ruta ng libreng sakay. “Nire-review ‘yan nga­yon sapagkat ‘yung budget na nakalaan, of course through congressional approval at nung nakaraang administrasyon, ay sasapat lang at hindi kasama ‘yung ibang ruta na hinihi­ling nila ngayon,” paliwanag pa ni Chavez, sa panayam sa telebisyon nitong Lunes. Matatandaang noong Biyernes ay inaprubahan na ni Pangulong Ferdinand ‘Bongbong’ Marcos Jr. ang pagpapalawig sa EDSA Carousel bus rides hanggang sa Disyembre 2022, mula sa dating hanggang Hulyo 30, 2022 lamang. Inaprubahan din ng pangulo ang pagkakaloob ng libreng sakay para sa mga estudyante na gumagamit ng Metro Rail Transit Line 3 (MRT-3), Light Rail Transit Line 2 (LRT-2) at Philippine National Railways (PNR) sa pagbubukas ng klase sa Agosto 22. Ipinaliwanag naman ni Chavez na hindi sustai­nable ang libreng sakay para sa lahat sa MRT-3 dahil ang naturang rail line ay mayroon lamang P82 milyong revenue collection noong Enero, habang gumastos ito ng P722 milyon para sa libreng sakay. Hindi rin aniya maaa­ring magkaloob ng libreng sakay ang LRT-1 para sa lahat dahil ito’y nasa ilalim ng isang concession agreement sa Light Rail Manila Corporation (LRMC) at walang kontrol ang pamahalaan sa operasyon at kita nito.","Pinag-aaralan na ng Department of Transportation (DOTr) ang posibilidad na magdagdag pa ng mga libreng bus rides sa mas maraming ruta, sa ilalim ng kanilang ‘Libreng Sakay Program’.","July 5, 2022  12:00am",https://www.philstar.com/pilipino-star-ngayon/metro/2022/07/05/2193088/bus-routes-sa-libreng-sakay-posibleng-dagdagan
"P3 rollback sa diesel ipapatupad, walang paggalaw sa gasolina","Bahagyang mapapahinga sa serye ng oil price hike ang mga motorista, ito’y dahil ipapatupad sa araw na ito ang rollback sa presyo ng diesel at kerosene habang walang namang paggalaw sa presyo ng gasolina. Batay sa abiso ng  Pilipinas Shell Petroleum Corp., magbababa sila ng P3 sa kada litro ng diesel at P3.40 naman kerosene simula alas-6 ng umaga ngayong Martes. Wala namang pagbabago sa presyo ng gasolina. Nag-abiso rin ang mga kompanyang Cleanfuel at Petro Gazz na magpapatupad din sila ng ganitong pagbaba sa presyo ng diesel lamang hindi kasama ang kerosene. Alas-8:01 ng umaga naman ngayong Martes ang pagpapatupad ng Cleanfuel. Wala namang sinabing oras ang  ibang kompanya ng langis sa price rollback ng petroleum products. Ang rollback ay dahil sa naging pagbaba ng bentahan ng naturang produkto sa merkado. Mayroon ding sunud- sunod na apat na linggo ang naganap na pagtaas sa halaga ng gasolina at limang linggong sunod naman ang naganap na pagtaas sa presyo ng diesel at kerosene. —  Ludy Bermudo","Bahagyang mapapahinga sa serye ng oil price hike ang mga motorista, ito’y dahil ipapatupad sa araw na ito ang rollback sa presyo ng diesel at kerosene habang walang namang paggalaw sa presyo ng gasolina.","July 5, 2022  12:00am",https://www.philstar.com/pilipino-star-ngayon/metro/2022/07/05/2193084/p3-rollback-sa-diesel-ipapatupad-walang-paggalaw-sa-gasolina
BuCor tutulong sa NBI probe vs Bilibid deaths,"Tiniyak ng Bureau of Corrections (BuCor) na makikipagtulungan sila sa National Bureau of Investigation (NBI) sa imbestigasyon sa tunay na dahilan ng pagkamatay ng mga inmates ng New Bilibid Prisons (NBP) na unang sinabing dahil sa COVID-19. Ito ay makaraang magsampa ang NBI ng kasong murder laban sa 22 pulis ng National Capital Regional Police Office (NCRPO) na itinurong may kaugnayan sa pagkamatay sa walong high-profile inmates sa Bilibid. Sa kabila nito, sinabi ni BuCor spokesperson Gabriel Chaclag na dapat pinag-uusapan na lamang sa korte ang naturang ­usapin. “There is no conspi­rancy or collusion to hide the details of what is going on behind the scene,” giit ni Chaclag. Kabilang sa mga nasa­wing inmates ang notoryus na si Jayvee Sebastian na isa sa tumestigo laban kay dating Sen. Leila de Lima. Inilagay sa mga ulat na nasawi ang mga inmate dahil umano sa COVID-19. “Mayroong natuklasan ‘yung ating Death Investigation Division agents na mukhang mayroong sistema o mayroong pamamaraan sila paanong magkaroon nga ng COVID o kaya ay palabasin na namatay ito sa COVID. May criminal intent,“ ayon kay NBI Deputy Director at spokesperson Ferdinand Lavin. ”Kahina-hinala dahil ‘yung iba walang…hindi nagmanifest ng sintomas. Sinasabi nilang nag-positive. At noong napatay na, noong swinab-test, ito ay nag-negative,” dagdag ni Lavin. Mula Mayo hanggang Hulyo noong 2020, nasa walong inmate sa Maximum Security Compound at Building 14 ang nasawi.",Tiniyak ng Bureau of Corrections (BuCor) na makikipagtulungan sila sa National Bureau of Investigation (NBI) sa imbestigasyon sa tunay na dahilan ng pagkamatay ng mga inmates ng New Bilibid Prisons (NBP) na unang sinabing dahil sa COVID-19.,"July 4, 2022  12:00am",https://www.philstar.com/pilipino-star-ngayon/metro/2022/07/04/2192854/bucor-tutulong-sa-nbi-probe-vs-bilibid-deaths
"P1.7 bilyong shabu sa tea bag nakumpiska, 2 Chinese tiklo","Nakakumpiska ng 260 kilo ng hinihinalang shabu na nakasilid sa tea packs at nagkakahalaga ng kabuuang P1.768 bilyon, ang mga tauhan ng Philippine Drug Enforcement Agency (PDEA), katuwang ang Philippine National Police (PNP), sa dalawang sabayang buy-bust operation sa Quezon City at Cavite kahapon. Batay sa ulat ni PDEA Director General Wilkins Villanueva, unang naaresto ang suspek na si Cai Jia Zhu alyas Anson Chua, 41, ng Durian St., Cuevas Ville Subdivision, Molino III, Bacoor, Cavite. Ayon kay Regional Director Christian Frovaldo, ng PDEA-National Capital Region (NCR), dakong alas-10:30 ng umaga nang isagawa ang operasyon laban kay Chua, sa kahabaan ng Maria Clara St., sa Banawe, Quezon City. Kaagad na inaresto ang suspek at nakumpiskahan ng 40 kilo ng hinihinalang shabu na nagkakahalaga ng P272 milyon, isang unit na android phone; dalawang COVID-19 vaccination ID; driver’s license, at isang Toyota Corolla. Samantala, dakong alas-11:30 ng umaga naman nang maaresto ang suspek na si Hai Lin, 41, sa kanyang tahanan sa Fullana St. corner Soriano St., Avida Residences, Santa Catalina, Molino-Paliparan Road, sa Dasmariñas, Cavite. Kaagad na inaresto si Lin na nakumpiskahan naman ng 220 kilo ng hinihinalang shabu na nagkakahalaga ng P1.496 bilyon, tatlong Unit na Android phone; isang analog na telepono; isang IOS phone; isang COVID-19 vaccination ID at driver’s license. Ang mga suspek ay nakapiit na at kapwa sasampahan ng mga kasong paglabag sa Republic Act 9165 o The Comprehensive Dangerous Drugs Act of 2002.","Nakakumpiska ng 260 kilo ng hinihinalang shabu na nakasilid sa tea packs at nagkakahalaga ng kabuuang P1.768 bilyon, ang mga tauhan ng Philippine Drug Enforcement Agency (PDEA), katuwang ang Philippine National Police (PNP), sa dalawang sabayang buy-bust operation sa Quezon City at Cavite kahapon.","July 4, 2022  12:00am",https://www.philstar.com/pilipino-star-ngayon/metro/2022/07/04/2192859/p17-bilyong-shabu-sa-tea-bag-nakumpiska-2-chinese-tiklo
"P3 rollback sa diesel, inaasahan sa susunod na linggo    ","Makaraan sunud-sunod na oil price hike, may inaasahan namang rollback sa susunod na linggo. Sa pagtaya ng mga oil companies, nasa P2.50 hanggang P3.00 sa kada litro ang ibabawas sa ­presyo ng diesel; P0.20 sa kada litro sa gasolina; at sa kerosene na P3.00 hanggang P3.40 sa kada litro. Bumagsak ang presyo ng langis kasunod ng anunsyo ng 13-bansa na kasapi sa  Organization of the Petroleum Exporting Countries (OPEC) na pinamumunuan ng Saudia Arabia at ng 10 kasosyo nito sa pamumuno ng Russia. Ang mga pangunahing producer ng langis na pinamumunuan ng Saudi Arabia at Russia ay nananatili sa naunang napagpasyahan na pagpapalakas ng output ngayong linggo, sa kabila ng mga panawagan para sa mas malaking pagtaas upang mapalambot  ang  presyo ng krudo. Pangunahing nagpalala sa problema sa suplay ng petrolyo at patuloy na pagtaas ng presyo ang giyera sa pagitan ng Russia at Ukraine.","Makaraan sunud-sunod na oil price hike, may inaasahan namang rollback sa susunod na linggo.","July 3, 2022  12:00am",https://www.philstar.com/pilipino-star-ngayon/metro/2022/07/03/2192636/p3-rollback-sa-diesel-inaasahan-sa-susunod-na-linggo-
‘War on drugs’ mas paiigtingin - Abalos,"Tiniyak kahapon ng bagong talagang kalihim ng Department of the Interior and Local Go­vernment (DILG) na magpapatuloy ang kampanya ng pamahalaan laban sa ilegal na droga. Sinabi  ni Abalos na personal pa siyang sasama sa mga drug raids upang ipakita sa mga mamamayan na seryoso sila sa layuning masugpo ang illegal drug trade sa bansa. Nais din aniya niyang mabigyan ng motibasyon ang mga pulis upang tiyakin ang lahat ng operasyong gagawin ay alinsunod sa itinatakda ng batas. “The drug war will be pursued relentlessly in ­accordance with the oath I will be taking and the basis of the Constitution. That’s it.  I would like to mention to everyone in some of the drug raids sasama ako, sasama talaga ako rito to show people and to give motivation to our police and to show them ang gagawin mga raids is in accordance with the law. ‘Yun ang sinabi ko sa ating kapulisan,” ayon pa kay Abalos. Tiniyak din naman ni Abalos na gagawin nila ang kanilang makakaya upang maging matagumpay ang kanilang kampanya laban sa ilegal na droga. Sisiguruhin din aniya nila na matibay ang mga isasampang kaso laban sa mga mahuhuling drug suspects upang hindi ito mabalewala at matiyak na mapapanagot ang mga ito sa batas. “We will try our best, we will really do our best. Siguro I will give emphasis aside from the police, ‘yung sinasabi ko kanina. We will make sure na airtight ang kaso kasi maski manghuli ka na manghuli pero kung karamihan dismissed, balewala ito,” aniya pa.",Tiniyak kahapon ng bagong talagang kalihim ng Department of the Interior and Local Go­vernment (DILG) na magpapatuloy ang kampanya ng pamahalaan laban sa ilegal na droga.,"July 5, 2022  12:00am",https://www.philstar.com/pilipino-star-ngayon/metro/2022/07/05/2193081/war-drugs-mas-paiigtingin-abalos
"COVID-19 vaccination sa 12-17 anyos sa Valenzuela, araw-araw na","Araw-araw nang bukas ang vaccination site laban sa COVID-19 sa Valenzuela City. Ito ang tiniyak ng Valenzuela LGU para sa mga nasa edad 12-17 na nais na magpaturok ng additional dose at booster shots. Sa abiso ng Valenzuela City Hall, hindi na sila kailangang kumuha ng appointment at sa halip ay dumiretso na sa Valenzuela City Astrodome vaccination site. Kailangan lamang nilang dalhin ang kanilang vaccination card at iba pang requirements. Bukas din sa mga immunocompromised individuals ang bakunahan, na pasisimulan ng alas-8 ng umaga hanggang alas-5 ng hapon.",Araw-araw nang bukas ang vaccination site laban sa COVID-19 sa Valenzuela City.,"July 4, 2022  12:00am",https://www.philstar.com/pilipino-star-ngayon/metro/2022/07/04/2192838/covid-19-vaccination-sa-12-17-anyos-sa-valenzuela-araw-araw-na
"Rider, nag-‘dive’ sa tunnel lasog!","Isang motorcycle rider ang nasawi nang bumangga ang kanyang sinasakyang motorsiklo sa center island ng ­Quezon Avenue, na ­nagresulta upang mag-‘dive’ siya at bu­magsak sa tunnel sa Brgy. Pinyahan, Quezon City kahapon ng madaling araw. Dead-on-the-spot ang biktimang si Gerald Bolasoc, 45, security guard at residente ng Tumana, Marikina City bunsod nang matinding pinsalang tinamo sa ulo at mga bali sa mga buto sa iba’t ibang parte ng kanyang katawan. Ayon sa ulat ng ng Traffic Sector 6, ng Quezon City Police District (QCPD), nabatid na dakong alas-3:00 ng madaling araw nang maganap ang insidente sa Quezon ­Avenue sa kanto ng EDSA sa Brgy. Pinyahan. Sakay ang biktima ng kanyang Yamaha Mio Gravis Motorcycle na may plakang 961QBM at binabagtas ang Quezon Avenue patungong Quezon City Memorial Circle, nang pagtawid sa kanto ng EDSA ay bigla na lang itong mawalan ng kontrol sa motorsiklo. Sumalpok ang motorsiklo sa center island, na nasa kanyang kaliwang bahagi, sanhi upang mag-dive ang biktima pabagsak sa tunnel ng ­Quezon Avenue, na tinata­yang nasa 20 talampakan ang taas habang ang kanyang motorsiklo ay naiwanan naman sa ibabaw ng Quezon Avenue. Tumalsik pa umano ang helmet ng biktima sanhi upang bumagok ang kanyang ulo sa sementadong kalsada ng tunnel at magtamo ng matinding pinsala, na nagresulta sa kanyang agarang kamatayan.","Isang motorcycle rider ang nasawi nang bumangga ang kanyang sinasakyang motorsiklo sa center island ng ­Quezon Avenue, na ­nagresulta upang mag-‘dive’ siya at bu­magsak sa tunnel sa Brgy. Pinyahan, Quezon City kahapon ng madaling araw.","July 3, 2022  12:00am",https://www.philstar.com/pilipino-star-ngayon/metro/2022/07/03/2192635/rider-nag-dive-sa-tunnel-lasog
Flood control project ng MMDA nakumpleto na,"Natapos na ngayong taon ang kabuuang proyekto sa flood control ng Metropolitan Manila Development Autho­rity (MMDA) na una nang binanggit ng Commission on Audit (COA) na naantala noong 2021. Ipinaliwanag ni Engineer Baltazar Melgar, pinuno ng MMDA Flood Control and Sewerage Management Office (FCSMO), at kasalukuyang officer-in-charge ng MMDA, ang naka-program na 59 flood control projects sa Metro Manila para sa 2021 ay hindi natapos dahil sa pandemya at iba pang kadahilanan gaya ng mga isyu sa right-of-way; relokasyon ng mga pamilyang informal settler; pagbabago sa pagkakasunud-sunod dahil sa karagdagang mga item/realignment ng mga aktibidad batay sa kasalukuyang sitwasyon/kondisyon sa site sa pagpapatupad; at mga paghihigpit sa mobility ng manggagawa at kagamitan na dala ng pandemya. Tiniyak ni Melgar na ­‘operational and serviceable’ na ngayong taon na unti-unti nang bumabalik sa normal ang sitwasyon. Ngayong tag-ulan na, ang lahat na 77 pumping stations ng ahesnya sa Metro Manila ay gumagana sa full capacity, aniya pa. Gayundin, ang flood-mi­tigation activities para sa declogging at paglilinis ng daluyan ng tubig tulad ng mga estero at sapa na buong taon ginagawa.",Natapos na ngayong taon ang kabuuang proyekto sa flood control ng Metropolitan Manila Development Autho­rity (MMDA) na una nang binanggit ng Commission on Audit (COA) na naantala noong 2021.,"July 4, 2022  12:00am",https://www.philstar.com/pilipino-star-ngayon/metro/2022/07/04/2192841/flood-control-project-ng-mmda-nakumpleto-na
COVID-19 vaccines isasama sa ‘routine immunization’,"Pinag-aaralan ngayon ng National COVID-9 Vaccination Operations Center (NVOC) ang pagsasama na sa CO­VID-19 vaccines sa “routine immunization” ng pamahalaan kada taon para magtuluy-tuloy ang pagbibigay ng proteksyon sa mga Pilipino. Sinabi ni Department of Health (DOH) Undersecretary Maria Rosario Vergeire na magtutuluy-tuloy ang operasyon ng NVOC at mga vaccination centers sa pagpasok ng bagong administrasyong Marcos. Opisyal na humalili si Vergeire bilang bagong director ng NVOC kapalit ni Dr. Myrna Cabotaje. “During this transition period, the National COVID-19 Vaccination Operations Center (NVOC) and vaccination sites will still continue with current operations in administering vaccines and boosters to the eligible population,” ayon kay Vergeire. “NVOC is also reviewing existing policies to identify possible points for revision, one of which is the integration of covid-19 vaccines to routine immunization,” dagdag niya. Bukod dito, nakatutok din sila sa pagtiyak na lahat ng datos na mula sa mga operations nila sa mga regional at local vaccination centers ay updated. Kasama rin ang pagpapalakas sa vaccination sa mga lugar na nananatiling mababa ang vaccination sa “primary at booster series”.",Pinag-aaralan ngayon ng National COVID-9 Vaccination Operations Center (NVOC) ang pagsasama na sa CO­VID-19 vaccines sa “routine immunization” ng pamahalaan kada taon para magtuluy-tuloy ang pagbibigay ng proteksyon sa mga Pilipino.,"July 4, 2022  12:00am",https://www.philstar.com/pilipino-star-ngayon/metro/2022/07/04/2192852/covid-19-vaccines-isasama-sa-routine-immunization
"Ilang kostumer ng Manila Water sa Makati at Quezon City, pansamantalang mawawalan ng suplay ng tubig","Ilang kostumer ng Manila Water Company, Inc. sa Makati City at Quezon City ang pansamantalang mawawalan ng suplay ng tubig mula ngayong Hulyo 4, Lunes, hanggang sa Hulyo 6, 2022, Miyerkules. Sa isang paabiso sa kanilang Twitter account, sinabi ng Manila Water na magpapatupad sila ng water service interruption sa ilang barangay ng Makati at Quezon City sa mga naturang araw dahil sa isasagawang line maintenance activities doon. Kabilang sa mga apektadong lugar ay ang bahagi ng Brgy. Pembo, Makati City na makakaranas ng service interruption mula alas-10:00 ng gabi ng Hulyo 4 hanggang alas-4:00 ng madaling araw ng Hulyo 5. Ang bahagi naman ng Brgy. Blue Ridge B, Quezon City ay mawawalan ng suplay ng tubig mula alas-10:00 ng gabi ng Hulyo 4 hanggang alas-5:00 ng madaling araw ng Hulyo 5 habang ang bahagi ng Brgy. Horseshoe, Quezon City ay mawawalan ng suplay ng tubig mula alas-10:00 ng gabi ng Hulyo 5 hanggang alas-5:00 ng madaling araw ng Hulyo 6. Kaugnay nito, pinapayuhan ng Manila Water ang mga residente na mag-ipon ng sapat na tubig upang mayroon silang ma­gamit sa mga naturang araw. Dapat ding magsagawa ang mga residente ng flushing sa sandaling maibalik na ang serbisyo ng tubig sa kanilang lugar. Maaari anila itong isagawa sa pamamagitan nang pagpapatulo muna ng tubig sa mga gripo ng ilang minuto hanggang sa tuluyan itong luminaw muli.","Ilang kostumer ng Manila Water Company, Inc. sa Makati City at Quezon City ang pansamantalang mawawalan ng suplay ng tubig mula ngayong Hulyo 4, Lunes, hanggang sa Hulyo 6, 2022, Miyerkules.","July 4, 2022  12:00am",https://www.philstar.com/pilipino-star-ngayon/metro/2022/07/04/2192846/ilang-kostumer-ng-manila-water-sa-makati-quezon-city-pansamantalang-mawawalan-ng-suplay-ng-tubig
"Lider ng crime group, timbog","Nasukol ng mga tauhan ng Manila Police District (MPD) ang itinuturong lider ng Duero Crie Group sa isang buy-bust operation sa Sta. Cruz, Maynila nitong Sabado ng gabi. Kinilala ang nadakip na si Jessie Duero, nasa hustong gulang, habang tatlong iba pa ang dinampot at isinasailalim sa berepikasyon. Sa inisyal na ulat, dakong alas-7:30 ng gabi nang magkasa ng operasyon ang Sta. Cruz Police Station 3- Drug Enforcement Unit sa may Oroquiea Street malapit sa Lope De Vega Street, sa Brgy. 312 Sta. Cruz. Hindi na nakapalag si Duero nang posasan siya ng mga armadong pulis makaraan na magbenta ng ilegal na droga sa ipinain na buyer. Nakumpiska sa suspek ang nasa 800 gramo ng shabu na nagkakahalaga ng P54,400.00. Ayon sa pulisya, bukod sa pagbebenta ng ilegal na droga ay sangkot din si Duero at ang kaniyang grupo sa mga insidente ng panghoholdap sa Sta. Cruz at iba pang panig ng Maynila. Nahaharap ngayon si ­Duero sa kasong paglabag sa RA 9165 o Comprehensive Dangerous Drugs Act of 2002 sa Manila City Prosecutor’s Office.","Nasukol ng mga tauhan ng Manila Police District (MPD) ang itinuturong lider ng Duero Crie Group sa isang buy-bust operation sa Sta. Cruz, Maynila nitong Sabado ng gabi.","July 4, 2022  12:00am",https://www.philstar.com/pilipino-star-ngayon/metro/2022/07/04/2192845/lider-ng-crime-group-timbog
"Muay Thai instructor binoga sa ulo, patay","Dead-on-the-spot ang isang Muay Thai intructor na binaril ng hindi pa kilalang gunman sa Las Piñas City, kamakalawa ng gabi. Kinilala ni  Las Piñas Police Station P/Colonel Jaime Santos ang biktima na si Alvin Garcia, 36, na nagtamo ng isang tama ng bala sa ulo. Sa ulat, dakong alas-7:15 ng gabi nang maganap ang insidente sa panulukan ng St. Anne St. at Tramo Road, Zapote. Habang sakay ng motorsiklo ang biktima ay lumutang ang gunman at pinuntiryang barilin sa ulo ang biktima. Nahulog mula sa motorsiklo ang biktima na duguan ang ulo na namatay noon din. Blangko pa ang pulisya sa motibo at pagkakilanlan ng salarin. “Pinag-aaralan pa namin ‘yung footage, may CCTV at ‘yung cellphone ng biktima, dun muna kami magre-rely,” ani Col. Santos.","Dead-on-the-spot ang isang Muay Thai intructor na binaril ng hindi pa kilalang gunman sa Las Piñas City, kamakalawa ng gabi.","July 3, 2022  12:00am",https://www.philstar.com/pilipino-star-ngayon/metro/2022/07/03/2192633/muay-thai-instructor-binoga-sa-ulo-patay
"Mister nasita sa face mask, huli sa shabu na tinangkang lunukin","Nagsilbing susi ang hindi pagsusuot ng face mask ng isang 44-anyos na mister  matapos na mahulihan ng shabu na tinangka pa nitong lunukin nang sitahin ng mga awtoridad sa Caloocan City kahapon ng madaling araw. Kinilala ni Caloocan City Police Chief P/ Col. Samuel Mina Jr., ang naarestong suspect na si  Benjamin Cabintoy ng Diam St., Brgy. Gen. De Leon, Valenzuela City. Sinabi ni Mina, kasaluku­yang  nagsasagawa ng anti-criminality operation at pagpapatrulya ang mga tauhan ng Sta. Quiteria Police Sub-Station 6 sa kahabaan ng Apple Ville, Brgy. 162, Caloocan City dakong alas-12:30 ng madaling araw nang maispatan ng mga pulis ang suspect na walang suot na face mask habang gumagala sa lugar. Nang lapitan at hinanapan ng kanyang identification ay tinangkang tumakas ng suspect subali’t nagawa  itong makorner ng mga pulis at ­inaresto dahil sa paglabag sa Art 151 ng Revised Penal Code. Ang pagsusuot ng face mask ay bahagi ng health protocols ng Department of Health (DOH) habang nagpapatuloy pa ang COVID- 19 pandemic sa bansa. Samantalang bukod dito , nahalata ng mga pulis na tila may kung anong itinatago ang nasabing suspect. Narekober sa suspect ang tinangka nitong lunukin na isang transparent plastic sachet na naglalaman ng hinihinalang shabu na nasa P2,448 ang halaga. Kasalukuyan na ngayong humihimas ng rehas na bakal ang suspect na nahaharap sa kasong paglabag  sa Republic Act (RA) 9165 o ang Comprehensive Dangerous Drug Act of 2002.",Nagsilbing susi ang hindi pagsusuot ng face mask ng isang 44-anyos na mister  matapos na mahulihan ng shabu na tinangka pa nitong lunukin nang sitahin ng mga awtoridad sa Caloocan City kahapon ng madaling araw.,"July 3, 2022  12:00am",https://www.philstar.com/pilipino-star-ngayon/metro/2022/07/03/2192629/mister-nasita-sa-face-mask-huli-sa-shabu-na-tinangkang-lunukin
"Empleyado ng Pasig City Hall, huli sa pangongotong","Nadakip ng pulisya sa isang entrapment operation ang isang empleyado ng Pasig City Hall, matapos na ireklamo ng pangongotong ng isang complainant na nag-aaplay ng building permit. Sa ulat na inilabas ng Pasig City Police nitong Sabado, hindi pinangalanan ang 47-anyos na suspek, na empleyado ng Building Permit and Licen­sing Office (BPLO) ng Pasig City Hall, at residente ng Dr. Pilapil St., Brgy. San Miguel Pasig City. Siya ay nakatakdang sampahan ng mga kasong Robbery Extortion, paglabag sa Republic Act 9485 o Anti Red Tape Act at RA 3019 o Anti-Graft and Corrupt Practices at Code of Ethical Standard of Public Employee sa piskalya. Ang kanyang kasabwat naman, na hindi rin pinangalanan ay nasa kustodiya na rin ng Pasig Police, at nangakong tetestigo laban sa suspek. Ayon sa Pasig City Police, dakong alas-3:40 ng hapon kamakalawa nang maaresto ang empleyado ng Pasig City Hall sa isang entrapment operation na ikinasa sa ikalawang palapag ng isang kilalang fast food chain na matatagpuan sa Caruncho Avenue, Brgy. Malinao, Pasig City. Nauna rito, nagtungo umano ang complainant sa Office of the Building Official upang asikasuhin ang kinukuha niyang mga permit, ngunit kulang ito sa mga kinakailangang dokumento. Dito na umano nagpakilala sa complainant ang suspek na empleyado ng BPLO at nag-alok na tutulungan siya para mabilis na matapos ang kanyang transaksiyon sa pagproseso at pagkuha ng building permit, occupancy permit, electrical installation at iba pang permit, kapalit ng P600,000. Kinuha pa umano ng suspek ang cellphone number ng complainant at nakipagtransaksiyon sa kanya sa text, upang makuha ang hinihingi nitong halaga, kapalit nang pag-aayos ng kanyang mga kinakailangang permit. Kaagad namang dumulog ang complainant kay Pasig City Hall Administrator, Atty. Jeronimo Manzanero, na mabilis na ipinag-utos ang pag-iimbestiga sa reklamo. Nang makumpirma ang reklamo, kaagad ring nagkasa ang mga intelligence operatives  na nagresulta sa pagkakaaresto sa suspek. Ang kanyang umano’y kasabwat naman ay tumestigo hinggil sa katotohanan ng modus ng suspek at nangakong magiging testigo ng prosekusyon.","Nadakip ng pulisya sa isang entrapment operation ang isang empleyado ng Pasig City Hall, matapos na ireklamo ng pangongotong ng isang complainant na nag-aaplay ng building permit.","July 3, 2022  12:00am",https://www.philstar.com/pilipino-star-ngayon/metro/2022/07/03/2192631/empleyado-ng-pasig-city-hall-huli-sa-pangongotong
"Jackpot prize ng Grand Lotto 6/55, aabot na sa P335 milyon sa Monday draw","Inaasahang aabot na sa mahigit P335 milyon ang jackpot prize ng Grand Lotto 6/55 ng Philippine Charity Sweepstakes Office (PCSO) sa susunod na bola nito ngayong Lunes ng gabi, Hulyo 4. Sa paabiso ng PCSO kahapon, wala pa ring nakahula sa six-digit winning combination ng Grand Lotto 6/55 na 13-31-41-35-09-25 na binola nitong Sabado ng gabi, kaya’t wala pa ring pinalad na manalo sa katumbas na jackpot prize na P320,667,244.80. Sa jackpot estimates naman ng PCSO, inaasahang madaragdagan pa ang naturang premyo at aabot na sa mahigit P335 milyon sa susunod na lotto draw. Mayroon namang 56 mananaya ang nakapag-uwi ng tig-P100,000.00 na second prize sa Grand Lotto 6/55 para sa limang tamang numero; 3,260 na nanalo ng tig-P1,500.00 na third prize para sa apat na tamang numero at 65,897 na nanalo ng tig-P60.00 na fourth prize para sa tatlong tamang numero. Samantala, sinabi rin ng PCSO na ang premyo ng Mega Lotto 6/45 na bobolahin din sa Lunes ng gabi ay aabot na sa P15 milyon habang ang jackpot prize naman ng Lotto 6/42 na bobolahin sa Martes ng gabi ay aabot na sa P31 milyon.","Inaasahang aabot na sa mahigit P335 milyon ang jackpot prize ng Grand Lotto 6/55 ng Philippine Charity Sweepstakes Office (PCSO) sa susunod na bola nito ngayong Lunes ng gabi, Hulyo 4.","July 4, 2022  12:00am",https://www.philstar.com/pilipino-star-ngayon/metro/2022/07/04/2192848/jackpot-prize-ng-grand-lotto-655-aabot-na-sa-p335-milyon-sa-monday-draw
"Manila City Hall Clock Tower Museum, tourist spot na!","Bago matapos ang kanyang termino ay nilagdaan ni dating Mayor Isko Moreno na ngayon ay citizen Isko, ang isang executive order na nagdedeklara bilang  tourist spot sa lungsod, ang iconic Manila City Hall Clock Tower Museum. Mismong si Moreno ang nanguna sa ribbon-cutting ng nasabing museum kasama sina secretary to the mayor at ngayon ay city administrator Bernie Ang, National Museum Director Jeremy Barns, National Historical Commission of the Philippines Chairman Rene Escalante, National Anti-Poverty Commission Undersecretary Penelope Belmonte at Intramuros Administrator Guiller Asido. Matatandaan na noon pa ay may panawagan na nai-rehabilitate ang nasabing  clock tower pero nagawa lamang ito matapos ang 25 taon. Sa Manila Clock Tower Museum ay makikita ang iba’t-ibang  multisensory exhibit ng mga historical events sa Maynila. Ang “Battle for Manila” portion ay dinesenyo at ­maingat na pinili at inayos nina Ohm David at Elba Cruz. Samantala ang visual artist na si Maestro Rene Robles, kasama ang  international artists na sina Sherwin Paul Gonzales at Nante Carandang ay itinampok ang kanilang international art movement na may titulong “Assertionism. Makikita rin sa nasabing museum ang iba pang si­ning tulad ng  award-winning artworks.","Bago matapos ang kanyang termino ay nilagdaan ni dating Mayor Isko Moreno na ngayon ay citizen Isko, ang isang executive order na nagdedeklara bilang  tourist spot sa lungsod, ang iconic Manila City Hall Clock Tower Museum.","July 3, 2022  12:00am",https://www.philstar.com/pilipino-star-ngayon/metro/2022/07/03/2192632/manila-city-hall-clock-tower-museum-tourist-spot-na
"P30 milyong smuggled frozen chicken, nakumpiska ng BOC","Aabot sa mahigit P30 milyong halaga ng mga smuggled agricultural at poultry products ang nakumpiska at napigilang makapasok sa bansa ng mga tauhan ng Bureau of Customs sa Manila International Container Port (MICP). Nabatid na ang naturang shipment ay naka-consigned sa Lycan Consumer Goods Trading at nakalagay sa limang 40-footer containers. Kaagad na isinailalim sa 100% examination ang naturang shipment matapos makatanggap ang Customs Intelligence and Investigation Service-MICP (CIIS-MICP) ng “derogatory information” na naglalaman ang mga ito ng frozen chicken products. Si Customs De­puty Commissioner for Intelligence Raniel Ramiro ang nakatanggap ng impormasyon na naging daan para sa paglalabas ng Pre-Lodgement Control Orders (PLCOs) ni District Collector Romeo Allan Rosales. “We need to act fast if we want to catch up to these groups. My standing order is to not delay the issuance of needed documents that will allow our agents to do their jobs well,” ayon kay Customs Commissioner Rey Leonardo B. Guerrero, na kumondena sa pinakahuling smear campaign laban sa BOC. Ang CIIS-MICP ang nangasiwa sa eksaminasyon sa shipment, na malaunan ay nakumpirmang naglalaman nga ng mga frozen peeled chicken breast, frozen skinless chicken breast, frozen skinless cut chicken, frozen peeled chicken breast, at frozen chicken skinless big breast. Ang pagkakasabat sa shipment ay naganap sa gitna ng mga ulat na nagkakaroon ng kakapusan sa suplay ng karne ng manok sa pampublikong pamilihan at mga restaurant. Inaasahan namang kaagad na magpapalabas si Rosales ng Warrant of Seizure and Detention (WSD) laban sa shipment, habang ang Lycan Consumer Goods Trading at broker nito ay sasampahan ng kaukulang kaso ng bureau. Anang BOC, ang naturang pinakahuling operasyon ay bahagi ng kanilang tuluy-tuloy na operasyon laban sa agricultural smuggling, kahit bago pa man isinumite ang report kay da­ting Se­nate President Vicente “Tito” Sotto III kung saan pinapangalanan ang mga matataas na opisyal ng Customs bilang mga protektor ng agricultural smugglers. Una nang binatikos ng isang opisyal ng BOC, na tumangging magpakilala, ang timing ng naturang ulat at ikinalungkot kung paano sinusubukang pabagsakin ng ilang grupo ang ahensiya, gayung matagumpay nitong napaganda ang imahe ng BOC, sa ilalim ng pamumuno ni Guerrero.",Aabot sa mahigit P30 milyong halaga ng mga smuggled agricultural at poultry products ang nakumpiska at napigilang makapasok sa bansa ng mga tauhan ng Bureau of Customs sa Manila International Container Port (MICP).,"July 2, 2022  12:00am",https://www.philstar.com/pilipino-star-ngayon/metro/2022/07/02/2192463/p30-milyong-smuggled-frozen-chicken-nakumpiska-ng-boc
Libreng sakay pinalawig!,"Magandang balita para sa mga commuters. Pinalawig ng pamahalaan ang libreng sakay sa ilang pampublikong transportasyon. Base sa inilabas na memo ng Department of Transportation (DOTr), inaprubahan ni Pangulong Ferdinand Marcos Jr. ang kanilang rekomendasyon para mapalawig ang libreng sakay. Ayon sa DOTr, pinalawig hanggang Disyembre ang libreng sakay sa EDSA bus carousel na dapat sana ay magtatapos sa ka­tapusan ng Hulyo. Inaprubahan din ng Palasyo ang libreng sakay sa MRT-3, LRT- 2 at PNR para sa mga magbabalik sa face- to-face classes na mga estudyante sa Agosto at magtatapos sa Nobyembre. Una rito, nakipagpulong kay Pangulong Bongbong ang transport officials sa pa­ngunguna ni DOTr Secretary Jaime Bautista kasama si Executive Secretary Atty. Vic Rodriguez para pag-usapan ang pagkakaloob ng free rides. Hindi pa man nauupo si Pangulong Marcos, matindi na ang hirit ng mga commuters na sana ay mapalawig ang libreng sakay na malaki ang naitulong sa kanila sa ilan buwang pagpapatupad hanggang hindi pa stable ang serye nang pagtaas ng presyo ng petrolyo.",,"July 2, 2022  12:00am",https://www.philstar.com/pilipino-star-ngayon/metro/2022/07/02/2192465/libreng-sakay-pinalawig
"Positivity rate ng COVID sa NCR, 9 pang lugar tumaas - OCTA","Tumaas ang positi­vity rate o bilang ng mga indibiduwal na may COVID-19. Sinabi ni Dr. Guido David ng OCTA Research Group, tumaas sa 7.5 percent ang positivity rate sa National Capital Region (NCR) mula sa dating 6.0 percent. Mas malaki ang itinaas ng positi­vity rate ng lalawigan ng Cavite na umabot sa 13.2 percent nitong June 29   mula sa 5.9 percent noong June 25. Batay sa World Health Organization’s (WHO), ang benchmark positive rate ay dapat hanggang 5 percent lamang. Anya, nagpakita rin ng pagtaas ng kaso ng COVID-19 sa Laguna, Batangas, Benguet, Bulacan, Cebu, Davao del Sur, Iloilo, at Pampanga. Pero bumaba naman ang positivity rate sa Rizal na naging 9.7 percent na lamang mula sa da­ting 11.9 percent. Sa latest record, may 1,309 bagong kaso ng COVID-19 infections sa bansa.",Tumaas ang positi­vity rate o bilang ng mga indibiduwal na may COVID-19.,"July 2, 2022  12:00am",https://www.philstar.com/pilipino-star-ngayon/metro/2022/07/02/2192462/positivity-rate-ng-covid-sa-ncr-9-pang-lugar-tumaas-octa
2 bebot timbog sa P2 milyong droga,"Timbog ang dalawang babae na nakumpiskahan ng mahigit P2-milyong halaga ng ilegal na droga sa isinagawang buy-bust operation, sa Las Piñas City, nitong Biyernes (Hulyo 1). Kinilala ni Southern Police District (SPD) Director P/Brig. General Jimili Macaraeg ang mga suspek na sina Charmaine Ann Escarlan, 28  at Airene Ramos, 26.a Sa ulat, dakong alas-9:30 ng gabi ng Biyernes nang ikasa ang operasyon ng Station Drug Enforcement Unit ng Las Piñas Police laban sa mga suspek sa Zapote River Drive Barangay Zapote, Las Piñas City, kung saan nakabili ang mga awtoridad ng ilegal na droga at narekober ang kabuuang 300 gramo ng shabu na nagkakahalaga ng mahigit sa dalawang milyon. Nasa kustodiya na ngayon ng Las Piñas City Police ang mga naarestong suspek habang ang mga nakumpiskang ilegal na droga ay itinurn-over sa SPD Forensic Unit para sa chemical analysis.","Timbog ang dalawang babae na nakumpiskahan ng mahigit P2-milyong halaga ng ilegal na droga sa isinagawang buy-bust operation, sa Las Piñas City, nitong Biyernes (Hulyo 1).","July 3, 2022  12:00am",https://www.philstar.com/pilipino-star-ngayon/metro/2022/07/03/2192628/2-bebot-timbog-sa-p2-milyong-droga
"Mahuhusay na programa sa Muntinlupa, itutuloy ni Biazon","Nangako si Muntinlupa Mayor Ruffy Biazon na ipagpapatuloy ang magagandang programa para sa ka­unlaran at serbisyo sa mamamayan ng kanilang lungsod. Nitong Huwebes ay nanumpa na bilang bagong alkalde ng lungsod si Biazon sa harap ni Muntinlupa City Executive Judge Myra Quiambao kasama ang ilang lokal na opisyal sa The Filinvest Tent, Alabang, Muntinlupa City. Namayagpag sa nakaraang local elections ang partido ni Biazon na tanging COMELEC-registered local party sa lungsod. Kasama sa mga nanumpa sa bagong tungkulin sina Congressman Jaime Fres­nedi, Vice Mayor Artemio Simundac, at mga konsehal. Sa kanyang mensahe, sinabi ni Biazon na pag-iibayuhin ang pundasyong iniwan ni Mayor Fresnedi para sa kaunlaran ng mga taga-Muntinlupa at magpapatupad ng political reforms at ng tinawag nitong “new brand of politics.” Isinusulong ng One Muntinlupa sa ilalim ni Biazon ang 7K Agenda (Katarungan, Karunu­ngan, Kalusugan, Kaunlaran, Kapayapaan/Kaayusan, Kabuhayan, Kalikasan) bilang pandemic response at recovery.",Nangako si Muntinlupa Mayor Ruffy Biazon na ipagpapatuloy ang magagandang programa para sa ka­unlaran at serbisyo sa mamamayan ng kanilang lungsod.,"July 2, 2022  12:00am",https://www.philstar.com/pilipino-star-ngayon/metro/2022/07/02/2192458/mahuhusay-na-programa-sa-muntinlupa-itutuloy-ni-biazon
5 dayuhan kalaboso sa P3.4 milyong shabu,"Apat na Chinese at isang Taiwanese ang nasakote ng mga awtoridad matapos masamsaman ng mahigit P3-milyon na halaga ng shabu, sa isang buy-bust operation, sa Marina Seaview Pacific Avenue, Barangay Dongalo, Parañaque City. Sa ulat ni Philippine Drug Enforcement Agency (PDEA) Director General Wilkins Villanueva, kinilala ang mga suspek na sina Stephen George Liu, 76; Julian Wei Tang Yao; Chi Wai Cheung, 56; Qinglong Liu at  isang alyas Lele. Ayon sa PDEA, isang buwang casing at surveillance muna sa ilegal na operasyon ang pinagtiyagaang gawin ng mga ope­ratiba bago isinagawa ang pag-aresto sa mga suspek. Nakuha sa mga naarestong dayuhan ang isang (1) asul na kahon na naglalaman ng 500 gramo ng shabu na may halagang P3,450,000;  tatlong  Identification Card;  dalawang  cellphone, pitaka at marked money na ginamit ng poseur buyer. Ang operasyon ay magkatuwang na isinagawa ng mga ­operatiba sa pangunguna ng PDEA Central Luzon, PDEA-NCR,  PDEA-SES, Parañaque Police at SPD DEU-DID. Paglabag sa section 5 (sale of dangerous drugs) kaugnay sa Section 26 B (conspiracy to sell drugs) ng Republic Act 9165 ang isasampa laban sa mga naarestong banyaga.","Apat na Chinese at isang Taiwanese ang nasakote ng mga awtoridad matapos masamsaman ng mahigit P3-milyon na halaga ng shabu, sa isang buy-bust operation, sa Marina Seaview Pacific Avenue, Barangay Dongalo, Parañaque City.","July 3, 2022  12:00am",https://www.philstar.com/pilipino-star-ngayon/metro/2022/07/03/2192630/5-dayuhan-kalaboso-sa-p34-milyong-shabu
782 Pasay police ipinoste sa PICC sa antigen testing ng VIPs,"Nasa kabuuang 782 tauhan ng Pasay City Police Station ang nakaposte sa Philippine International Convention Center (PICC) para i-secure ang antigen testing ng mga VIP guest para sa inagurasyon ni President-elect Ferdinand “Bongbong” Marcos, Jr. (PBBM) ngayong Huwebes (Hunyo 30). Sinabi ni Pasay City Police chief, P/Colonel Cesar Paday-os ang  PICC Forum Hall na ginawang health facility sa panahon kailangang  dumaan ang mga bisita para sumailalaim sa antigen tests ng Department of Health, at kung negatibo ay saka lamang sila mabibigyan ng ‘pass’ para makadalo sa inagurasyon ni BBM. Pahihintulutan lamang ­aniya ang mga bisita na tumuloy sa Pambansang Museo upang dumalo sa inagurasyon ni Marcos kapag sila ay negatibo sa COVID-19. “The guests must secure first negative antigen test results before they will be given a pass to attend PBBM’s inauguration at the National Museum,”ani Paday-os. Nabatid na kahapon pa lamang ay idineploy na sa PICC ang mga tauhan ng Pasay City Police.","Nasa kabuuang 782 tauhan ng Pasay City Police Station ang nakaposte sa Philippine International Convention Center (PICC) para i-secure ang antigen testing ng mga VIP guest para sa inagurasyon ni President-elect Ferdinand “Bongbong” Marcos, Jr. (PBBM) ngayong Huwebes (Hunyo 30).","June 30, 2022  12:00am",https://www.philstar.com/pilipino-star-ngayon/metro/2022/06/30/2191928/782-pasay-police-ipinoste-sa-picc-sa-antigen-testing-ng-vips
"P2 taas pasahe sa jeep, aprub na ng LTFRB","Inaprubahan na ng Land Transportation Franchi­sing and Regulatory Board (LTFRB) ang hirit ng mga drayber na P2 dagdag na pasahe sa jeep sa buong bansa. Ito ay sa gitna ng patuloy na pagtaas ng presyo ng produktong petrolyo. Dahil dito, nasa P11 na ang minimum na pasahe sa traditional jeep, habang nasa P13 naman ang minimum na pasahe sa modern jeep. Hindi na isinama sa taas pasahe ang provisional na P1 taas pasahe na pansamantala lamang at maaaring mabago imbes P2 taas pasahe lamang ang idinagdag  sa orihinal na P9 minimum na pasahe . Magiging epektibo ang dagdag pasahe sa July 1. Patuloy namang bibigyan ng 20 percent discount ang mga pasahero na senior citizens at persons with disabilities at mga estudyante.(Angie dela Cruz) Naglagay na ng 13 checkpoints ang Manila Police District (MPD) sa iba’t ibang lugar at hangganan ng lungsod bilang bahagi ng ipinatutupad na seguridad sa inagurasyon ni president-elect Ferdinand Marcos Jr. Sa abiso ng MPD-Public Information Office, kabilang sa mga lugar na lalagyan ng checkpoints ang: Brgy 101 sa Mel Lopez Blvd; H. Lopez Blvd. sa Tondo; Juan Luna St. sa Tondo; Blumentritt malapit sa kanto ng Dimasalang St. sa Sta. Cruz; España Blvd. cor Blumentritt Extn.; at R.M. Blvd. corner Altura Street sa Sampaloc. Maglalagay rin ng checkpoints sa: New Panaderos St.; Rizal Avenue corner R. Papa; Lubiran Bridge, Lubiran St., Bacood; Pinaglaban bridge; Roxas Blvd., malapit sa kanto ng P. Ocampo St.; Taft Ave., Corner P. Ocampo; at 2nd street Brgy. 649 Baseco Compound, Port Area. Una nang nagpatupad ng pagsasara ng mga lansangan at pagtatatag ng mga traffic re-routing scheme ang Metropolitan Manila Development Authority (MMDA). Maging sa mga miyembro ng media na magko-kober ng inagurasyon ay naging mahigpit din dahil sa kinailangan pa ng akreditasyon at negatibong RT-PCR test.",Inaprubahan na ng Land Transportation Franchi­sing and Regulatory Board (LTFRB) ang hirit ng mga drayber na P2 dagdag na pasahe sa jeep sa buong bansa.,"June 30, 2022  12:00am",https://www.philstar.com/pilipino-star-ngayon/metro/2022/06/30/2191931/p2-taas-pasahe-sa-jeep-aprub-na-ng-ltfrb
P6 milyong ipupuslit na sibuyas nahadlangan ng BOC,"Umaabot sa P6 milyong halaga ng mga misdeclared fresh white onions ang nakumpiska ng mga tauhan ng Bureau of Customs (BOC) at napigilang makapasok sa bansa, bilang bahagi ng kanilang anti-smuggling efforts. Nabatid na ang naturang kontrabando ay naka-consigned sa Silverpop Dry Goods Trading at nakum­piska sa International Container Port (MICP) noong Hunyo 28 lamang. Ayon kay Customs Commissioner Rey Leonardo B. Guerrero, na nagsalita laban sa mga pagtatangkang dungisan ang reputasyon ng ahensiya at ng mga opisyal nito, ang naturang operasyon ay patunay ng pagsusumikap at sakripisyo ng BOC na tuparin ang kanilang commitment na protektahan ang mga borders ng Pilipinas. Naisagawa rin ang operasyon sa kasagsagan ng mga alegasyon ng ilang grupo na ang mga opisyal ng Customs ay naging protektor na ng mga smugglers ng agricultural products. Ikinalungkot ng mga tauhan ng BOC  ang pagtatangka ng ilan na hilahin pababa ang ahensiya. Ayon naman kay Customs Deputy Commissioner for Intelligence Raniel Ramiro, naalerto ang kanilang tanggapan matapos makatanggap ng “derogatory information” na ang mga shipments mula sa naturang consignee ay naglalaman ng mga agricultural products at misdeclared at undeclared items.","Umaabot sa P6 milyong halaga ng mga misdeclared fresh white onions ang nakumpiska ng mga tauhan ng Bureau of Customs (BOC) at napigilang makapasok sa bansa, bilang bahagi ng kanilang anti-smuggling efforts.","July 1, 2022  12:00am",https://www.philstar.com/pilipino-star-ngayon/metro/2022/07/01/2192141/p6-milyong-ipupuslit-na-sibuyas-nahadlangan-ng-boc
"Mobile jail, inihanda ng PNP vs pasaway na protesters ","Magde-deploy  ang Philippine National Police (PNP) ng Mobile Jail sa  Maynila para sa mga pasaway at manggugulo sa gaganaping inagurasyon ngayon ni incoming president Ferdinand ‘Bongbong’ Marcos Jr. Sa ginanap na press conference sa Camp Crame, sinabi ni NCRPO Director Major General Felipe Natividad ng Subcommittee on Security, Traffic and Communications for the Presidential Inauguration, kailangan nilang gawin ito upang agad na mapigil ang sinumang nais idiskaril ang okasyon. Ayon kay Natividad naki­pag-ugnayan na sila sa  Bureau of Jail Management and Penology (BJMP) at  isang bus ang nakaantabay at idedeploy  malapit sa inauguration site para magsilbing holding area kung may mga maaresto dahil sa panggugulo. Gayunman, tiniyak ni Natividad, ipatutupad nila ang maximum tolerance. Nilinaw naman  ni Manila Police District Director  Brig. Gen. Leo Francisco na ang pag-aresto sa mga manggu­gulo ay last resort lamang. Una nang sinabi ng PNP na papayagan nila ang protesta  sa freedom parks at hiniling na isagawa ito nang maayos. Kung may magtatangkang lumabas sa designated area, o manggugulo, pakikiusapan muna ito ng mga pulis, at kung magmatigas ay saka lang aniya aarestuhin.",Magde-deploy  ang Philippine National Police (PNP) ng Mobile Jail sa  Maynila para sa mga pasaway at manggugulo sa gaganaping inagurasyon ngayon ni incoming president Ferdinand ‘Bongbong’ Marcos Jr.,"June 30, 2022  12:00am",https://www.philstar.com/pilipino-star-ngayon/metro/2022/06/30/2191939/mobile-jail-inihanda-ng-pnp-vs-pasaway-na-protesters
"5 major agenda, palalakasin pa ni Mayor Joy","Limang major agenda ang higit na palalakasin ni Quezon City Mayor Joy Belmonte sa ikalawang termino  nito bilang alkalde sa lungsod. Inihayag ito ng alkalde sa ginanap na inagural ceremony ng mga nanalong  opisyal ng QC. Pinangunahan ni Mayor Joy ang okasyon kasama sina Vice Mayor Gian Sotto  at anim na kongresista sa lungsod at mga konsehal na ginanap sa Eduardo V. Manalo Convention Center sa lungsod. Sa ikalawang termino ni Mayor Belmonte ay sinabi nito lalo pa niyang palalakasin  ang social services, kalusugan, edukasyon, digitalization  at economic programs na  higit na pakikinabangan ng mga taga-lunsod Sa kanyang inagural speech sinabi niya na sa social services pa lamang mula P9.8 Bilyong pondo noong 2019 ay dinoble  ngayong 2022 na umabot sa P16.1 bilyon upang matulungang maiangat ang buhay ng mga nasa laylayan Kasama din anya  na makikinabang dito ang mga jeepney drivers at iba pang driver na higit na naapektuhan ng pagtaas ng halaga ng gasolina. Magkakaroon ng dagdag na itatayong LGU owned hospital sa ibang distrito at palalakasin pa ang mga programang pangkalusugan sa mga barangay. Higit pa anyang palalawakin ang mga programa sa edukasyon at pagpapasigla ng ekonomiya dahil sa mga nagawa ng mga programa para sa mga taga-QC. Pinasalamatan din ni Mayor Belmonte ang mga taga-QC sa muling pagtitiwala sa kanya na mapangasiwaan ang lungsod na patunay lamang na walang katiwalian at walang nasasayang na pondo sa ilalim ng kanyang pangasiwaan.",Limang major agenda ang higit na palalakasin ni Quezon City Mayor Joy Belmonte sa ikalawang termino  nito bilang alkalde sa lungsod.,"June 30, 2022  12:00am",https://www.philstar.com/pilipino-star-ngayon/metro/2022/06/30/2191935/5-major-agenda-palalakasin-pa-ni-mayor-joy
"Pediatric group, nababahala sa dengue","Nababahala na rin ang Pediatric Infectious Disease Society of the Philippines sa mataas na kaso ng dengue sa bansa na kasamang dinadapuan ang mga kabataan. Sinabi ni PIDSP President  Dr. Fatima Gimenez na nagkukulang ang mga Pilipino sa kaugalian na palaging unahin ang kalusugan. Kasabay ng umiiral pa rin na pandemya, sinabi ni Gimenez maaaring malito ang publiko sa sintomas ng COVID-19 at ng dengue na halos magkapareho lang. Ayon sa Department of Health (DOH), kabilang sa sintomas ng dengue ang biglaang lagnat, sakit ng ulo, panghihina, sakit ng kalamnan at kasu-kasuan, pananakit sa likod ng mata, walang gana sa pagkain, pagsusuka, diarrhea, at rashes sa balat. “Ang pinakaimportante dyan ay vigilant kayo, kahit nasa bahay kayo you need to be aware that pwedeng hindi yan simpleng lagnat, kailangan i-monitor. Importante yon. Its starts with us. Hindi mo kailangan maging doktor,” giit ni Gimenez. “Ang mga nanay, they are very good at saying may sinat, may lagnat ang anak ko mukhang ayaw kumain ngayon. Sa dengue ganyan usually unang araw pa lang bagsak na bagsak na ang bata walang appetite, they are highly febrile, these are the signs,” paliwanag pa niya. Sa tala ng DOH, nasa 45,416 na ang kaso ng dengue sa bansa mula Enero 1 hanggang Hunyo 11. Mas mataas ito ng 45% kumpara sa 31,320 kaso na naitala sa parehong panahon noong nakaraang taon.",Nababahala na rin ang Pediatric Infectious Disease Society of the Philippines sa mataas na kaso ng dengue sa bansa na kasamang dinadapuan ang mga kabataan.,"July 1, 2022  12:00am",https://www.philstar.com/pilipino-star-ngayon/metro/2022/07/01/2192145/pediatric-group-nababahala-sa-dengue
"‘No contact apprehension’, umarangkada na sa Quezon City","Binalaan ng Department of Public Order and Safety (DPOS) ng Quezon City  ang mga pasaway na motorista na sundin ang batas trapiko sa lansa­ngan para hindi mahuli at maparusahan. Ang babala ay ginawa ng DPOS nang pormal nang simulan kahapon ang implementasyon ng ‘No Contact Apprehension’ sa lungsod na may katapat na kaukulang parusa sa mga motoristang mahuhu­ling lalabag sa batas trapiko at ordinansa hinggil dito. Magugunitang matapos aprubahan ng QC Council ang pagpapairal ng ‘No Contact Apprehension’ sa QC kamakailan ay apat na buwan munang isinagawa ang trial period na tuluyan na ngang sinimulan kahapon, Hulyo 1. Ipatutupad  ang naturang programa partikular sa anim na lugar sa QC sa bahagi ng P. Tuazon – 13th, P. Tuazon – 15th, E. Rodriguez – Hemady, E .Rodriguez – Tomas Morato, Kamias – Kalayaan, at East Avenue – BIR. Padadalhan na lamang ang mga may-ari ng sasakyan ng notice of violation 14 na araw matapos makunan sa CCTV ang ginawang paglabag. Kinakailangan na mabayaran ang traffic violation ticket sa loob ng 30 araw matapos matanggap ang notice of violation at kung hindi agad mababayaran ay magkakaroon ng dagdag na 5 percent surcharge hanggang sa mabayaran. Bibigyan naman ng QC LGU ang LTO ng kopya ng traffic violation ng motorista na hindi magbabayad ng penalty at palalagyan ng alarm para maimpormahan bago mairehistro ang sasakyan.",,"July 2, 2022  12:00am",https://www.philstar.com/pilipino-star-ngayon/metro/2022/07/02/2192457/no-contact-apprehension-umarangkada-na-sa-quezon-city
"Pag-IBIG Fund, naglabas ng record-high na P40.41 bilyong home loans mula sa Enero-Mayo","Nalampasang muli ng Pag-IBIG Fund ang kanilang sariling rekord matapos makapag-release ng mahigit sa P40 bilyong home loans sa unang limang buwan ng taong 2022. Batay sa datos, mula Enero hanggang Mayo, 2022, nakapaglabas ang ahensiya ng home loans na nagkakahalaga ng P40.41 bilyon, na pinakamalaking halaga na nai-release nila sa loob ng unang limang buwan ng taon, sa buong kasaysayan nito. Nabatid na mas mataas ito ng 15% mula sa P35.28 bilyong home loans lamang na nai-released nila sa kaparehong panahon noong 2021. “Pag-IBIG has once again set a new record in the amount of home loan releases to begin the first five months of the year. We are happy that the number of Filipino workers who are able to become homeowners through the Pag-IBIG home loan programs continue to grow. Our consistent performance also indicates that the home loan policies we have set in place have been effective, and we expect that these would continue to enable even more Filipino workers to have decent and affordable homes in safe, sustainable and resilient communities,” ayon kay Secretary Eduardo D. del Rosario, na siyang pinuno ng Department of Human Settlements and Urban Development (DHSUD) at ng 11-member Pag-IBIG Fund Board of Trustees. Samantala, sinabi naman ni Pag-IBIG Fund Chief Executive Officer Acmad Rizaldy P. Moti na ang halagang ini-release nila hanggang noong Mayo ay ginamit para sa pagbili at konstruksiyon ng 36,865 tahanan para sa miyembro ng Pag-IBIG. Ito aniya ay mas malaki ng 5% kumpara sa 34,979 tahanan lamang na nai-finance ng Pag-IBIG Fund sa kahalintulad na petsa ng nakaraang taon. Idinagdag pa niya na mula sa kabuuang bilang ng mga tahanan na kanilang pinondohan, 6,787 o 18% ang socialized hou­sing units, na ngayon ay pagmamay-ari na ng mga minimum-wage at low- income workers at kanilang mga pamilya. Ayon pa kay Moti, kung magpapatuloy ang kasalukuyang trend, inaasahan nilang makapagre-release sila ng hanggang P105 bilyong home loans sa pagtatapos ng taong ito.",Nalampasang muli ng Pag-IBIG Fund ang kanilang sariling rekord matapos makapag-release ng mahigit sa P40 bilyong home loans sa unang limang buwan ng taong 2022.,"July 1, 2022  12:00am",https://www.philstar.com/pilipino-star-ngayon/metro/2022/07/01/2192139/pag-ibig-fund-naglabas-ng-record-high-na-p4041-bilyong-home-loans-mula-sa-enero-mayo
"MOA sa data at info sharing ng traffic violators nilagdaan ng LTO, MMDA","Mas mapapabilis na ang pagkuha ng impormasyon at datos ng mga lumalabag sa batas-trapiko sa pagitan ng Metropolitan Manila Deve­lopment Authority (MMDA) at Land Transportation Office (LTO). Ito’y matapos malagdaan kahapon  ang memorandum of agrrement (MOA)  sa pagitan nina MMDA Chairman Atty. Romando Artes at LTO Chief Assistant Secretary Edgar Galvante   na nag-uugnay sa kanilang data system para sa mas mabilis na pagbabahagi ng impormasyon sa mga motorista at sasakyang sangkot sa traffic violations at apprehensions. Ang LTO-MMDA System Interconnectivity Project ay may layuning mas mapabilis ang data-sharing accord, na magpapalakas sa pagpapatupad ng batas at traffic apprehension function ng dalawang ahensya. Sa pamamagitan ng mas aktibo at napapanahong pagbabahagi ng data at makakatulong na palakasin ang kaligtasan sa kalsada sa pamamagitan ng agarang  pagtukoy sa mga driver at pagtanggal sa sasakyang sangkot sa maraming paglabag at insidente ng trapiko. Ayon kay Artes, gagawin nitong mas effecient ang traffic enforcement at apprehension system ng MMDA, na may real-time na access sa mga nauugnay na talaan ng LTO sa loob ng LTMS. Ang Land Transport Ma­nagement System (LTMS) ay ang sariling data repository at backbone ng mga serbisyo ng LTO na online at nakabatay sa kliyente, na nagbibigay-daan sa access sa mga stakeholder 24/7. Bukod sa mga lisensya sa pagmamaneho, pagpaparehistro ng sasakyan, at mga rekord ng inspeksyon sa kaligtasan ng sasakyan, ang LTMS ay magkakaugnay na ngayon sa mga kaalyadong partido tulad ng mga nagbebenta ng sasakyan,­in surance companies, at mga ahensya ng gobyerno tulad ng Government Service Insurance System (GSIS) at Baureau of Customs.",Mas mapapabilis na ang pagkuha ng impormasyon at datos ng mga lumalabag sa batas-trapiko sa pagitan ng Metropolitan Manila Deve­lopment Authority (MMDA) at Land Transportation Office (LTO).,"June 30, 2022  12:00am",https://www.philstar.com/pilipino-star-ngayon/metro/2022/06/30/2191920/moa-sa-data-info-sharing-ng-traffic-violators-nilagdaan-ng-lto-mmda
"Bodega ng sigarilyo, sinalakay","Naaresto ng mga ahente ng Bureau of Customs (BOC) ang apat na Chinese natio­nals matapos na salakayin ang isang warehouse ng sigarilyo sa Cavite, na nagresulta rin sa pagkakakumpiska ng mga tobacco products at iba pang cigarette-making paraphernalia na tinatayang nagkakahalaga ng P256.5 milyon. Nabatid na ang raiding team, na binubuo ng mga personnel mula sa Customs Intelligence and Investigation Service-Manila International Container Port (CIIS-MICP) at Armed Forces of the Philippines (AFP), ay armado ng Letter of Authority (LOA) at Mission Order (MO) na inisyu ni Customs Commissioner Rey Leonardo Guerrero, nang salakayin ang naturang bodega na matatagpuan sa Tanza-Trece Martires Road,  Brgy. De Ocampo, Trece Martirez, Cavite. Sa tulong ng National Bureau of Investigation Special Action Unit (NBI SAU), naaresto rin ng mga awtoridad ang mga naturang dayuhan, na nakatakdang sampahan ng mga kasong may kaugnayan sa smuggling. Nabatid na doble-kayod ngayon ang BOC sa pagtatrabaho kahit pa nakatakda nang mag-take over ang susunod na administrasyon, at sa gitna ng well-funded efforts para madungisan ang mga accomplishment ng kawanihan. Tiniyak din ni Guerrero na ang ginagawang smear campaign laban sa kanila ay hindi hadlang upang gampanan nila ang kanilang tungkulin. “The smear campaign against us will not deter us from doing our work. The goal remains the same, and that’s to pursue criminals who make a mockery of our laws,” dagdag pa niya. Samantala, iniulat naman ni MICP chief Alvin Enciso na nakadiskubre ang kanilang grupo ng mga raw materials sa paggawa ng cigarette pro­ducts sa naturang operasyon. Sinabi naman ni Customs Deputy Commissioner for Intelligence Raniel Ramiro, na siyang nangasiwa sa operas­yon, na kaagad na umaksiyon ang composite team matapos na makatanggap ng derogatory information at makakuha ng LOA/MO mula sa commissioner.","Naaresto ng mga ahente ng Bureau of Customs (BOC) ang apat na Chinese natio­nals matapos na salakayin ang isang warehouse ng sigarilyo sa Cavite, na nagresulta rin sa pagkakakumpiska ng mga tobacco products at iba pang cigarette-making paraphernalia na tinatayang nagkakahalaga ng P256.5 milyon.","June 30, 2022  12:00am",https://www.philstar.com/pilipino-star-ngayon/metro/2022/06/30/2191917/bodega-ng-sigarilyo-sinalakay
"Protesta ng mga militante, naging payapa","Naging mapayapa ang kilos-protesta na ikinasa ng iba’t ibang militanteng grupo sa Plaza Miranda sa Quiapo, Maynila kahapon kasabay sa isinagawang panunumpa ni Pres. Ferdinand Marcos Jr. Sa pagtataya ng Manila Police District (MPD), nasa 1,000 militante ang nakilahok sa programa. Kabilang sa mga grupo ay ang Karapatan, Kilusang Mayo Uno, Ba­yan Muna at Anakpawis. Isinigaw na mga isyu nila ang pagsusulong sa Press Freedom, Coco Levy Fund, at pagpapanagot sa mga sangkot sa korapsyon at paglabag sa human rights. Inokupahan naman ng mga pro-Marcos ang Liwasang Bonifacio na mas malapit sa National Museum na ginanapan ng inagurasyon ni Marcos Jr. Habang isinusulat ito, patuloy ang pagbabantay ng mga pulis sa galaw ng mga raliyista na hindi na nagtangkang lumapit sa venue ng inagurasyon. Higit 15,000 tauhan ng pulisya, sundalo at Coast Guard maging mga force multipliers ang nagbantay sa bisinidad ng inagurasyon.","Naging mapayapa ang kilos-protesta na ikinasa ng iba’t ibang militanteng grupo sa Plaza Miranda sa Quiapo, Maynila kahapon kasabay sa isinagawang panunumpa ni Pres. Ferdinand Marcos Jr.","July 1, 2022  12:00am",https://www.philstar.com/pilipino-star-ngayon/metro/2022/07/01/2192147/protesta-ng-mga-militante-naging-payapa
"Sindikato ng human trafficking, nagbabalik – BI","Kasabay nang pagba­balik ng deployment ng mga Overseas Filipino Workers (OFWs), nagbabalik na rin ang mga sindikato ng human trafficking na nambibiktima ng mga bata, babae, at manggagawa na patungo ng Middles East at Gul regions, ayon sa Bureau of Immigration (BI). Dahil dito, nagbabala muli si BI Commissioner Jaime Morente sa mga nais magtrabaho sa ibang bansa na iwasan ang mga pagpapaloko sa mga illegal recruiter. Ito ay makaraan ang isang balita ng trafficking ng mga babaeng Indian national na nailigtas mula sa hindi makataong kondisyon sa Kuwait. Nananatili umano ang human trafficking sa isa sa pangunahing “global issue” na kailangang maresolba ng bawat bansa. “It is important that we do not take the issue of human trafficking lightly. This modern-day slavery is still very rampant, and it is happening both here and in other parts of the world,” ayon kay Morente. Kabilang sa mga dapat iwasan ng mga nais magtrabaho sa ibang bansa ang pangako na malaking sahod ng mga recruiter, agarang trabaho pagda­ting sa ibang bansa, at hindi pagsailalim sa pormal na proseso ng pagkuha ng mga dokumento sa pamahalaan. Noong 2021, nasa 491 biyahero ang inendorso ng BI sa Inter-Agency Council Against Trafficking (IACAT) na hinihinalang mga biktima ng human trafficking sa bansa.","Kasabay nang pagba­balik ng deployment ng mga Overseas Filipino Workers (OFWs), nagbabalik na rin ang mga sindikato ng human trafficking na nambibiktima ng mga bata, babae, at manggagawa na patungo ng Middles East at Gul regions, ayon sa Bureau of Immigration (BI).","June 29, 2022  12:00am",https://www.philstar.com/pilipino-star-ngayon/metro/2022/06/29/2191622/sindikato-ng-human-trafficking-nagbabalik-bi
Chinese national timbog sa kidnapping,"Natimbog ng mga tauhan ng Southern Police District (SPD) ang isang Chinese national na sangkot sa insidente ng pagdukot sa kababayan niyang isang grocery owner, sa Makati City. Kinilala ni SPD Director PBGen Jimili Macaraeg ang nadakip na si Cai Guijia, 26, ng Ponte St. Brgy. Tejeros, Makati City. Sa ulat, unang dumulog sa Makati City Police ang 35-anyos na si Lou Chen Chen, at iniulat ang pagdukot sa kapatid niyang si Chao Fang, 24, nitong Hunyo 25. Sinabi niya na nakatanggap siya ng isang video message sa Telegram application na pinapakita na sinasaktan ang kaniyang kapatid. Nitong Hunyo 27, nakatanggap siya ng mensahe na nanghihingi ng P3 milyon para palayain ang kaniyang kapatid at ide-deliber ang pera sa isang malaking hotel-casino (Okada) sa Parañaque City. Dito nagsagawa ng operasyon ang pulisya sa hotel dakong alas-10 ng gabi na nagresulta ng pagkakatukoy sa suspek nang tawagan gamit ang cellphone ni Lou. Agad siyang pinosasan ng mga pulis habang nailigtas naman ang biktima. Nahaharap ngayon ang suspek sa kasong Kidnapping at Serious Illegal Detention sa Makati City Prosecutor’s Office.","Natimbog ng mga tauhan ng Southern Police District (SPD) ang isang Chinese national na sangkot sa insidente ng pagdukot sa kababayan niyang isang grocery owner, sa Makati City.","June 29, 2022  12:00am",https://www.philstar.com/pilipino-star-ngayon/metro/2022/06/29/2191628/chinese-national-timbog-sa-kidnapping
"Libreng sakay at antigen testing ng MRT-3, tapos na","Nagtapos na kahapon (Hunyo 30) ang ipinagkakaloob na libreng sakay at libreng antigen testing ng Metro Rail Transit Line 3 (MRT-3). Ayon sa MRT-3, libre pa ring nakasakay ang kanilang mga commuters sa kanilang tren mula alas-4:40 ng madaling araw hanggang alas-10:10 ng gabi kahapon, ngunit simula ngayong Hulyo 1, 2022, Biyernes, ay kinakailangan na nilang muling magbayad kung nais nilang gamitin ang serbisyo ng mga tren. Matatandaang Marso 28, 2022, nang simulang ipatupad ng MRT-3 ang libreng sakay sa MRT-3, sa kautusan na rin nina dating Pang. Rodrigo Duterte at dating Department of Transportation (DOTr) Secretary Arthur Tugade. Bilang pagdiriwang ito nang pagtatapos ng malawakang rehabilitasyon ng linya at sa layuning matulungan ang mga pasahero sa gitna ng mataas na presyo ng gasolina at mga bilihin. Ayon sa MRT-3, noong Hunyo 10, 2022 ay umabot sa 381,814 ang mga pasaherong kanilang napagsilbihan, na siyang pinakamaraming bilang ng mga commuters na sumakay ng linya mula nang magbalik-operas­yon ito noong Hunyo 2020. Sa pagtatapos ng libreng sakay, umaasa ang pamunuan ng MRT-3 na nakapagdulot ito ng kahit bahagyang ginhawa sa mga pasahero at mas marami pa ang naengganyo na gamitin ang mas maayos, mas komportable, at mas pinabuting serbisyo ng rail line. Samantala, umarangkada na rin nitong Huwebes ang huling araw ng pamamahagi ng pamunuan ng MRT-3 ng libreng antigen testing para sa mga boluntaryong pasahero nito.",Nagtapos na kahapon (Hunyo 30) ang ipinagkakaloob na libreng sakay at libreng antigen testing ng Metro Rail Transit Line 3 (MRT-3).,"July 1, 2022  12:00am",https://www.philstar.com/pilipino-star-ngayon/metro/2022/07/01/2192143/libreng-sakay-antigen-testing-ng-mrt-3-tapos-na
Rider patay sa semplang,"Lasog ang isang rider makaraang mawalan ng kontrol sa minamanehong motorsiklo at sumemplang dulot ng madulas na kalsada sa Sta. Cruz, Maynila nitong Lunes ng gabi. Nalagutan ng buhay sa loob ng Jose Reyes Memorial Medical Center ang biktimang si Jonjon Catubag, 34, ng Sta Cita St., Tondo. Sa ulat ng Manila District Traffic Enforcement Unit, naganap ang aksidente dakong alas-11:15 ng gabi sa may westbound lane ng Claro M. Recto Avenue sa Sta. Cruz, Maynila. Binabagtas ng biktima ang naturang kalsada nang biglang mawalan ng kontrol sa motorsiklo at sumemplang. Humampas din siya sa isang nakaparadang Kia Pregio van na dahilan ng matinding pinsala sa katawan. Agad namang rumesponde ang mga tauhan ng Manila Disaster Risk Reduction Management Office (MDRRMO) at isinugod si Catubag sa ospital ngunit tuluyan na rin siyang nalagutan ng buhay.","Lasog ang isang rider makaraang mawalan ng kontrol sa minamanehong motorsiklo at sumemplang dulot ng madulas na kalsada sa Sta. Cruz, Maynila nitong Lunes ng gabi.","June 29, 2022  12:00am",https://www.philstar.com/pilipino-star-ngayon/metro/2022/06/29/2191633/rider-patay-sa-semplang
"Alert Level 1 sa Metro Manila, hanggang Hulyo 15 – Malacañang","Mananatili ang Metro Manila sa ilalim ng Alert Level 1 simula Hulyo 1 hanggang Hulyo 15, ayon sa Malacañang. Ginawa ni acting presidential spokesperson at Communications Secretary Martin Andanar ang pahayag matapos i-update ng Inter-Agency Task Force (IATF) ang mga matrice na gagamitin para sa Alert Level System, at sa alert level classification ng mga probinsya, highly urba­nized cities (HUCs), independent. component city (ICCs), component cities, at munisipyo. Aalisin sa bagong ma­trix ang dalawang linggong growth rate sa pagtukoy sa mga “case risk classifi­cation.” Ang case risk classification ay ibabase sa average daily attack rates at kanilang kasalukuyang limitasyon o thresholds. Gayunman, pinanatili ng IATF ang total bed utilization rate at main metric para health system capacity. Ang pagtatalaga ng alert level ay ibabase sa revised cross-tabulation ng total bed utilization rate at ave­rage daily attack rate. Sa kabuuan nasa 85 sa 121 probinsiya, HUCs at ICCs at  166 sa 744 iba pang component cities at municipalities ang inilagay sa Alert Level 1 simula Hulyo 1 hanggang Hulyo 15, ayon sa Malacañang.","Mananatili ang Metro Manila sa ilalim ng Alert Level 1 simula Hulyo 1 hanggang Hulyo 15, ayon sa Malacañang.","June 29, 2022  12:00am",https://www.philstar.com/pilipino-star-ngayon/metro/2022/06/29/2191638/alert-level-1-sa-metro-manila-hanggang-hulyo-15-malacaang
"PCG, sinimulan na ang pagpapatrol sa Manila Bay at Pasig River","Sinimulan na ng Philippine Coast Guard (PCG) ang paglilibot sa Manila Bay at Pasig River bilang bahagi ng  security measures para sa  ingurasyon ni President-elect Ferdinand Marcos Jr. sa June 30. Ayon kay PCG Spokesperson Commodore Armand Balilo, ngayon pa lamang ay kailangang tiyakin ang seguridad ni Marcos, ng mga dadalo at  ang mismong lugar  na pagdarausan ng inagurasyon, ang National Museum. Sinabi ni Balilo na nakatakda silang mag-deploy ng mas marami pang tauhan bukas. Dagdag niya, mayroon ding Multi-Role Response Vessels (MRRV) na itatalaga sa magkakaibang shift. Una nang sinabi ng PCG na magpapatupad ito ng no-sail zone sa bahagi ng Pasig River malapit sa Malacañang sa naturang araw. Sinabi rin ni Lieutenant Commander Michael Encina na ang pagsasara ng Malacañang Restricted Area ay magmumula sa Hospicio De San Jose hanggang sa Pureza, Santa Mesa, Manila.",Sinimulan na ng Philippine Coast Guard (PCG) ang paglilibot sa Manila Bay at Pasig River bilang bahagi ng  security measures para sa  ingurasyon ni President-elect Ferdinand Marcos Jr. sa June 30.,"June 28, 2022  12:00am",https://www.philstar.com/pilipino-star-ngayon/metro/2022/06/28/2191434/pcg-sinimulan-na-ang-pagpapatrol-sa-manila-bay-pasig-river
"Pagsasara ng EDSA-Timog flyover, nagdulot sa mabigat na daloy ng trapiko","Nagdulot nang mabigat na daloy ng trapiko malapit sa EDSA-Timog flyover sa  ­Quezon City kahapon ng umaga, dahil sa  isinarang southbound lane nito. Batay sa ulat, pasado alas-4:00 pa lamang ng madaling araw ay kapansin-pansing bumper-to-bumper na ang mga sasakyan sa bahagi ng EDSA-Timog pa-Makati at Maynila. Kaagad namang nagsagawa ng assessment at pag-i-inspeksiyon sa lugar ang mga tauhan ng Metropolitan Manila Development Authority (MMDA). Nakatakda na rin umanong magtalaga ng nasa 100 personnel, kasama na ang augmentation mula sa Highway Patrol Group, lokal na pamahalaan ng Quezon City, at Inter-Agency Council for Traffic, para magtulungan sa traffic management. Matatandaang isinara ang EDSA-Timog flyover southbound simula Sabado para sa isang buwan na pagkukumpuni nito. Tiniyak na ng public works department na gagawin nila ang lahat para matapos nang mas maaga ang rehabilitasyon ng tulay at kaagad itong mabuksan sa mga motorista. —  Ludy Bermudo","Nagdulot nang mabigat na daloy ng trapiko malapit sa EDSA-Timog flyover sa  ­Quezon City kahapon ng umaga, dahil sa  isinarang southbound lane nito.","June 28, 2022  12:00am",https://www.philstar.com/pilipino-star-ngayon/metro/2022/06/28/2191436/pagsasara-ng-edsa-timog-flyover-nagdulot-sa-mabigat-na-daloy-ng-trapiko
"Road closure sa Maynila, nagsimula na","Nagpatupad na nang pagsasara ng mga kalsada ang mga awtoridad sa bisinidad ng National Museum sa Maynila kaugnay ng inagurasyon ni President-elect Ferdinand Marcos Jr. sa Hunyo 30. Alas-11 ng Linggo ng gabi nang umpisahang isara ang Padre Burgos Avenue, Finance Road, Maria Orosa Street mula Kalaw hanggang Padre Burogs, at General Luna St. mula Padre Burgos-Muralla Streets.  Hindi muna padaraanan ang nabanggit na mga kalsada hanggang alas-11 ng gabi sa Hunyo 30.   Isasara rin sa trapiko sa Hunyo 30 mula alas-4 ng madaling araw hanggang alas-11 ng gabi ang Ayala Boulevard at Victoria Street mula Taft Avenue hanggang Muralla Street. Inabisuhan din ang mga motorista na iwasan ang mga naturang kalsada o kung hindi maiiwasan ay sumunod sa itinakdang traffic re-routing ng Metropolitan Manila Development Authority (MMDA). Ang nasa  Roxas Blvd. northbound, maaring kumanan sa UN Avenue o TM Kalaw Avenue at kumaliwa sa Taft Avenue. Ang mga nasa Roxas Blvd. eastbound ay maaaring kumaliwa sa TM Kalaw o UN Avenue at kumanan sa Taft Avenue. Samantala, isasara rin ang iba pang mga kalsada kabilang ang: Mendiola Street mula Hunyo 29, alas-12:01 ng hatinggabi hanggang Hunyo 30, alas-11 ng gabi; Jalandoni St., PICC, Pasay City mula Hunyo 30 alas-4 ng madaling araw hanggang alas-11 ng gabi; at Legarda Street mula San Rafael hanggang Figueras St., mula Hunyo 30 ala-1 ng hapon hanggang alas-11 ng hapon.",Nagpatupad na nang pagsasara ng mga kalsada ang mga awtoridad sa bisinidad ng National Museum sa Maynila kaugnay ng inagurasyon ni President-elect Ferdinand Marcos Jr. sa Hunyo 30.,"June 28, 2022  12:00am",https://www.philstar.com/pilipino-star-ngayon/metro/2022/06/28/2191437/road-closure-sa-maynila-nagsimula-na
Kelot itinumba sa Caloocan,"Patay ang isang lalaki nang pagbabarilin ng dalawang hindi pa kilalang mga suspek kamakalawa ng gabi sa Caloocan City. Dead-on-the-spot ang biktimang si Ricardo Perol, 44, residente ng Brgy. 176 Bagong Silang, Caloocan City sanhi ng tinamong tama ng mga bala ng baril sa katawan. Mabilis namang tumakas ang mga suspek matapos ang pamamaslang. Sa pahayag ng ilang saksi sa insidente, dakong alas-11 ng gabi nang makarinig sila ng dalawang putok ng baril hanggang sa makita na lamang ang biktima na duguang nakahandusay sa kahabaan ng Bagumbong Road, Brgy. 176, Bagong Silang. Napag-alaman na dati na umanong nakulong ang biktima dahil sa ilegal na droga habang narekober ng pulisya sa pinangyarihan ng insidente ang dalawang basyo ng bala mula sa hindi pa matukoy na kalibre ng baril. Patuloy naman ang follow up imbes­tigasyon ng pulisya para sa posibleng pagkakilanlan at pagkakaaresto sa mga suspek habang inaalam pa ang motibo sa pagpatay sa biktima.",Patay ang isang lalaki nang pagbabarilin ng dalawang hindi pa kilalang mga suspek kamakalawa ng gabi sa Caloocan City.,"June 29, 2022  12:00am",https://www.philstar.com/pilipino-star-ngayon/metro/2022/06/29/2191629/kelot-itinumba-sa-caloocan
"Pasay City, nagdeklara rin ng holiday sa inagurasyon ni Marcos","Upang makabawas sa abala na posibleng idulot ng mga pagsasara ng kalye, nagpasiya na rin kahapon ang Pasay City government na ideklarang special non-working holiday sa lungsod ngayong Hunyo 30. Sa executive order na pirmado ni Pasay City Mayor ­Imelda Calixto-Rubiano, binanggit na ang pangangailangan para ma­bigyang proteksyon ang mga mamamayan, ma­ging ang mga residente at yaong mga nagtatrabaho sa lungsod na maaapektuhan ng road closures. Inatasan din ng alkalde  ang lahat ng concerned LGU departments na i-monitor ang pagsunod sa nasabing kautusan at mahigpit na ipatupad ang mga hakbang pang-seguridad. Ngayong Hunyo 30 ang inagurasyon ng ika-17 Pa­ngulo ng Republika ng Pilipinas na si Ferdinand ‘Bongbong’ Marcos Jr. na gaganapin sa National Museum  sa Lungsod ng Maynila.","Upang makabawas sa abala na posibleng idulot ng mga pagsasara ng kalye, nagpasiya na rin kahapon ang Pasay City government na ideklarang special non-working holiday sa lungsod ngayong Hunyo 30.","June 30, 2022  12:00am",https://www.philstar.com/pilipino-star-ngayon/metro/2022/06/30/2191913/pasay-city-nagdeklara-rin-ng-holiday-sa-inagurasyon-ni-marcos
"Tangkang pagpupuslit ng P85 milyong frozen Meat, napigilan ng BOC","Tinatayang aabot sa P85 milyong halaga ng mga illegally imported na agricultural at poultry products ang nakumpiska at nahadla­ngan ng Bureau of Customs (BOC) na makapasok sa Manila International Container Port (MICP). Tiniyak naman ng BOC na sasampahan nila ng kasong smuggling at iba pang kaukulang kaso ang consignee ng naturang smuggled products na Jeroce Consumer Goods Trading at ang broker nito na si Gilbert Gucilatar Lopez, para sa naturang limang shipment na dumating noong Hunyo 15. Kabilang umano sa mga naturang kaso ay ang paglabag sa Sections 117 (regulated importation and exportation) at 1400 (misdeclaration) in relation to Section 1113 (property subject to seizure and forfeiture) ng Customs Mo­dernization and Tariff Act (CMTA). “The shipments undergone 100 percent examination and found to contain frozen chicken thigh, frozen chicken breast, frozen chicken skinless breast, frozen chicken peeled breast, and frozen pork rectum with estima­ted value of P85 million,” ayon kay Customs Deputy Commissioner for Intelligence Raniel Ramiro. Sinaksihan ng mga customs agents ang 100% examination ng limang 40-foot containers na naka-consigned sa Jeroce Consumer Goods Trading kamakalawa sa MICP at natuklasang ang mga ito ay pawang misdeclared goods. Ang Alert Order o 100% examination ay inisyu bunsod ng kahilingan ng Customs Intelligence Group (IG) at ng Customs Intelligence and Investigation Service (CIIS) ng MICP. Kapwa nakatanggap ang IG at CIIS ng derogatory information na ang naturang shipments, na idineklarang naglalaman ng hotpot balls at steamed buns, ay naglalaman pala ng frozen meat products mula sa China.",Tinatayang aabot sa P85 milyong halaga ng mga illegally imported na agricultural at poultry products ang nakumpiska at nahadla­ngan ng Bureau of Customs (BOC) na makapasok sa Manila International Container Port (MICP).,"June 29, 2022  12:00am",https://www.philstar.com/pilipino-star-ngayon/metro/2022/06/29/2191640/tangkang-pagpupuslit-ng-p85-milyong-frozen-meat-napigilan-ng-boc
"P3 provisional increase sa pasahe sa jeep, inihirit","Humirit ang ilang transport group ng dagdag na P3 provisional increase sa minimum na pasahe sa pampasaherong jeep sa Land Transportation Franchising and Regulatory Board (LTFRB) dulot ng patuloy na pagtaas ng presyo ng produktong petrolyo. Kabilang na sa ini­hirit na P3 provisio­nal increase ang P1 naitaas kamakailan ng LTFRB sa passenger jeepneys sa Metro Manila, Central Luzon at sa Calabarzon (Cavite, Laguna, Batangas, Rizal Quezon) gayundin sa Mimaropa (Oriental Min­doro, Occidental Mindoro, Marinduque, Romblon and Palawan). Ang petisyon ay inihain sa LTFRB ng 1UTAK, Pasang-Mada, ALTODAP at ACTO. Isinusulong din ng mga ito na gawing nationwide ang P1 provisional increase mula sa LTFRB noong Hun­yo 8 para Metro Manila, Calabarzon, Mimaropa at Central Luzon at ang P2 provisional increase sa lahat ng public utility jeepney (PUJs) sa buong Pilipinas. Nakasaad sa kani­lang petisyon na dahil tumaas na ang sahod ng mga manggagawa ay marapat lamang na maitaas na rin ang sapat na taas na pasahe sa mga pampasaherong jeep. Sinasabing  ilang transport operators at drivers ang napilitang magtigil-pasada dahil halos lahat ng kinikita nila umano ay napupunta lamang sa pagkakarga ng gasolina.",Humirit ang ilang transport group ng dagdag na P3 provisional increase sa minimum na pasahe sa pampasaherong jeep sa Land Transportation Franchising and Regulatory Board (LTFRB) dulot ng patuloy na pagtaas ng presyo ng produktong petrolyo.,"June 29, 2022  12:00am",https://www.philstar.com/pilipino-star-ngayon/metro/2022/06/29/2191643/p3-provisional-increase-sa-pasahe-sa-jeep-inihirit
"6 na tauhan ng MMDA, kinuyog, binugbog sa clearing operations","Sugatan ang anim na tauhan ng Metropolitan Manila Development Authority (MMDA) nang pagtulungang bugbugin ng isang grupo ng   e-trikes drivers at mga vendor na apektado sa isinagawang clearing operations, sa Pasay City, Linggo ng hapon. Iniharap ni MMDA chairman Romando Artes ang mga biktima sa pangunguna ng clearing operation team leader na si (Retired military  Master Sgt.) Jose Zabala Sr., at mga tauhan na sina Adrian Nidua, Jericho Fabella, Mario Martin, Jimmy Valencia, at Eddie Boy Garas, na nakatakdang maghain ng reklamong physical injury at assault in person of authority laban sa mga suspek. Naganap na insidente dakong alas-2:50 ng hapon noong Linggo sa harapan ng Dexin Building na matatagpuan sa panulukan ng EDSA at Don Carlos Revilla St., Pasay City. Nag-viral sa social media ang video, kung saan makikita kung paano kinuyog ang mga tauhan ng MMDA at pagbubugbugin. Mariing kinondena naman ni MMDA Task Force Special Operations (TFS) head Bong Nebrija ang naganap na pambubugbog sa MMDA enforcers. Tinutugis na ng Pasay Police ang mga suspek, na ayon sa hepe na si P/Colonel Desar Paday-os, mayroon na silang person of interest. Ayon kay Zabala, ikinagalit ng mga e-trike drivers ang pagkumpiska nila sa mga e-trikes na lumabag sa ipinatutupad na pagbabawal na dumaan sa Edsa. Nakasakay na umano sa truck ng MMDA ang e-trikes na sapilitang binawi ng mga suspek. Ani Zabala, bukod sa isang e-trike, natangay din ang apat pang e-trikes na sakay ng kanilang truck nang pwersahang bawiin ng mga kumuyog sa kanila. Nagbabala naman si Artes na aaraw-arawin na nila ang pagsasagawa ng clearing operation sa lugar at hindi matatakot sa naganap na kaguluhan.","Sugatan ang anim na tauhan ng Metropolitan Manila Development Authority (MMDA) nang pagtulungang bugbugin ng isang grupo ng   e-trikes drivers at mga vendor na apektado sa isinagawang clearing operations, sa Pasay City, Linggo ng hapon.","June 28, 2022  12:00am",https://www.philstar.com/pilipino-star-ngayon/metro/2022/06/28/2191433/6-na-tauhan-ng-mmda-kinuyog-binugbog-sa-clearing-operations
Balik-ruta giit ng jeepney groups sa LTFRB,"Hiniling ng ibat-ibang grupo ng jeepney operators at dri­vers sa Land Transportation Franchising and Regulatory Board (LTFRB) na ibalik na ang dati nilang ruta o biyahe ng mga pampasaherong sasakyan na nakasaad sa kanilang mga prangkisa. Sa kanilang petition letter na isinumite sa LTFRB nina ALTODAP President Boy Vargas, Pasang Masda ng Obet Martin, ACTO President Libay de Luna sinabi ng mga ito na balik na naman ang dami ng bilang ng pasahero dahil nagbukas na ang mga negosyo at opisina  kaya’t marapat lamang na ibalik na ang kanilang mga dating ruta. Sa ngayon ang mga passenger vehicles ay binigyan ng special permit sa panahon ng pandemic. Binigyang diin din ng mga ito na napapanahon na maibalik sa kanila ang kanilang mga dating ruta upang madagdagan ang kanilang kita. Sobrang tindi anila ang epekto sa kanilang hanapbuhay ng patuloy na dagdag presyo ng gasolina kaya’t kailangan na ang ganitong paraan para kahit papaano ay may maiuwi sila sa kanilang mga pamilya.",Hiniling ng ibat-ibang grupo ng jeepney operators at dri­vers sa Land Transportation Franchising and Regulatory Board (LTFRB) na ibalik na ang dati nilang ruta o biyahe ng mga pampasaherong sasakyan na nakasaad sa kanilang mga prangkisa.,"June 28, 2022  12:00am",https://www.philstar.com/pilipino-star-ngayon/metro/2022/06/28/2191438/balik-ruta-giit-ng-jeepney-groups-sa-ltfrb
Mister binoga patay,"Nakauwi pa ng bahay bago bumulagta ang isang 28-anyos na lalaki nang  pagbabarilin ng isa sa tatlong hindi pa nakikilalang salarin  Linggo ng madaling araw sa Tondo, Maynila. Sa loob na ng Tondo Medical Center nalagutan ng buhay ang biktimang nakilalang si Angelo Genese, residente ng Barangay 163 sa Tondo.  Nagtamo siya ng ilang tama ng bala sa katawan. Sa ulat ng Manila Police District-Homicide Section, dakong alas-2:45 ng mada­ling araw nang maganap ang krimen sa may Daang Bakal sa Brgy. 163 Tondo.  Nakaupo malapit sa basketball court sa lugar ang biktima nang sumulpot ang tatlong suspek at lumapit ang isa sa kanila. Naglabas ng baril ang gunman at sunud-sunod na pinaputukan ang biktima. Agad na tumakas ang tatlo na kinikilala pa ngayon ng pulisya. Nagawa pa namang makauwi ng bahay ni Ge­nese at kinatok pa ang pinto ng kaniyang bahay.  Nang pagbuksan ng misis ay nagsalita pa na tulungan siya saka nawalan ng malay. Blangko pa ang pulisya sa motibo sa pamamaslang habang patuloy pa rin ang isinasagawang imbestigasyon sa insidente.","Nakauwi pa ng bahay bago bumulagta ang isang 28-anyos na lalaki nang  pagbabarilin ng isa sa tatlong hindi pa nakikilalang salarin  Linggo ng madaling araw sa Tondo, Maynila.","June 28, 2022  12:00am",https://www.philstar.com/pilipino-star-ngayon/metro/2022/06/28/2191432/mister-binoga-patay
"Misis, hinambalos sa ulo, patay!","Patay na ang isang misis, na hinihinalang hinataw ng matigas na bagay sa ulo, nang matagpuan ng kanyang anak sa loob ng kaniyang silid sa Quezon City kahapon ng umaga. Kinilala ang biktima na si Cherlly Duero Vivo, 38, at residente ng Road 6, Sitio Kumunoy, Bagong Silangan, Quezon City. Batay sa initial report nina PCpl. Philip Callejo at Pat. Jonald Landicho ng Payatas Police Station (PS-13), ng Quezon City Police District (QCPD), alas-6:30 ng umaga nang madiskubre ang duguang bangkay ng biktima sa loob ng kaniyang silid. Kagigising lang umano ng 13-anyos na anak ng biktima nang maisipang puntahan ang ina sa silid nito. Laking pagkabigla naman ng anak nang bumulaga sa kanya ang biktima na nakadapa sa kanilang kama at may umaagos pang dugo sa ulo. Agad na humingi ng saklolo ang bata sa kanilang mga kapitbahay at isinugod ang biktima sa East Avenue Medical Center ngunit patay na ito. Anang pulisya, posibleng telescopic shock ng motorsiklo ang inihataw sa ulo ng biktima ng ‘di pa kilalang suspek, na nagresulta sa pagkamatay nito. Masusi pa namang nagsasagawa ng imbestigasyon ang mga otoridad upang matukoy kung sino ang may kagagawan ng krimen, at kung ano ang motibo nito sa pagpatay.","Patay na ang isang misis, na hinihinalang hinataw ng matigas na bagay sa ulo, nang matagpuan ng kanyang anak sa loob ng kaniyang silid sa Quezon City kahapon ng umaga.","June 27, 2022  12:00am",https://www.philstar.com/pilipino-star-ngayon/metro/2022/06/27/2191165/misis-hinambalos-sa-ulo-patay
"Progreso at pagbabago, pamana ni Oreta sa Malabon","Tiniyak ni Malabon City Mayor Lenlen Oreta na matapos man ang kanyang termino, hindi naman malilimutan ang kanyang mga proyekto na binigyang buhay ng kanyang pamamahala.  Ayon kay Oreta, isa sa mga pinagtuunan niya ng pansin ay  ang  programa para sa kalusugan kung saan pinaganda niya ang serbisyo ng Ospital ng Malabon. Lalo pang nasubok ito nang dumating ang pandemya simula noong 2020 at hindi sila nagpatinag. Naglatag, nagsagawa at nagpatupad si Oreta ng mga epektibong solusyon ang lungsod upang matulungan ang mga Malabonian na malabanan at masugpo ang COVID-19. Tinutukan din ni Oreta ang  problema sa malnutrisyon, edukasyon, livelihood, drug rehabilitation, mga batang biktima ng pang-aabuso at in city  housing resettlement. Marami pang naging proyekto si Oreta sa kanyang termino na tiyak na nakatulong sa pagpapaganda at pagsasaayos ng takbo ng pamumuhay sa lungsod. Napaganda rin ang serbisyo ng Lokal na Pamahalaan ng Malabon dahil sa pagpapatupad at pagsunod sa mga regulasyon katulad ng Anti-Red Tape Act at Malabon Citizen’s Charter. Isa sa kanilang mga innovation ay ang online payment system o E-BOSS. Taliwas sa mga naging balita at mga haka-haka nitong nakaraang mga araw, hindi iniwan ni Oreta ang Malabon na walang pera. Nag-iwan ng balanse ang alkalde na nagkakahalaga ng P1,427,755,035.97 upang panimula para sa bagong uupo na administrasyon.","Tiniyak ni Malabon City Mayor Lenlen Oreta na matapos man ang kanyang termino, hindi naman malilimutan ang kanyang mga proyekto na binigyang buhay ng kanyang pamamahala.","June 28, 2022  12:00am",https://www.philstar.com/pilipino-star-ngayon/metro/2022/06/28/2191431/progreso-pagbabagopamana-ni-oreta-sa-malabon
"Dengue sa Metro Manila, tumaas","Tumaas na rin ang mga kaso ng dengue sa Metro Manila na isa pang panibagong banta sa kalusugan sa rehiyon bukod sa CO­VID-19. Sinabi ni Health Undersecretary Maria Rosario Vergeire na umabot na sa 3,408 ang naitalang kaso mula Enero hanggang Mayo ngayong taon sa National Capital Region. Una namang nakapagtala ng mga matataas na kaso ng naturang sakit sa iba’t ibang bahagi ng bansa bago ang Kamaynilaan. “13 out of 17 regions in the country mayroon pong pagtaas ng kaso kung ikukumpara natin from the same time period last year.  Ang nakikita natin medyo mabilis ang pagtaas ng kaso ng dengue would be in Region 7, Region 3 and Region 6,” saad ni Vergeire. Sa kaniyang ulat, umabot na sa 314 ang mga kaso ng dengue sa Region II (Cagayan Valley) mula ­Enero hanggang Hunyo. Nasa 186 sa kabuuang bilang ang tinamaan na may edad isa hanggang 18, habang tatlo na kabilang ang isang bata ang nasawi sa rehiyon. Sa Cebu City, umabot sa 1,254 ang bilang ng mga kaso, kung saan 16 na ang patay at karamihan sa mga nasawi ay mga bata. Sa Isabela, nasa 1,149 ang naitalang dengue cases mula Enero hanggang Mayo. Sa Zamboanga City, 315 ang kaso at sa bilang na ito, 284 ang mga menor-de-edad.",Tumaas na rin ang mga kaso ng dengue sa Metro Manila na isa pang panibagong banta sa kalusugan sa rehiyon bukod sa CO­VID-19.,"June 27, 2022  12:00am",https://www.philstar.com/pilipino-star-ngayon/metro/2022/06/27/2191167/dengue-sa-metro-manila-tumaas
"NCR, may pinakamaraming bagong kaso ng COVID-19","Nanguna ang Metro Manila sa listahan ng mga rehiyon at lalawigan sa bansa na nakapagtala ng pinakamaraming kaso ng COVID-19. Sa ulat ng independent monitoring group na OCTA Research na ibinahagi ni Dr. Guido David sa kanyang Twitter account, nabatid na noong Hunyo 25, 2022, ang National Capital Region (NCR) ay mayroong 353 bagong kaso ng COVID-19. Sinundan ito ng Cavite (62), Iloilo (41) at Cebu (40). Ang Batangas ay mayroong 37 new cases, sumunod ang Rizal (32) at Laguna (25). Ang Bulacan at Pampanga naman ay may tig-15 habang ang Benguet ay may 13. Nakapagtala naman ang Davao del Sur at Nueva Ecija ng tig-11 habang tig-9 cases ang Negros Occidental at Quezon. Ang Isabela at Zamboanga del Sur ay may tig-8 kaso, Pangasinan (7), Misamis Occidental at Misamis ­Oriental tig-6. Batay sa COVID-19 tracker ng Department of Health (DOH), ng makapagtala ang bansa ng 777 bagong kaso ng COVID-19 cases, umakyat na ang total number ng active cases sa 6,425.",Nanguna ang Metro Manila sa listahan ng mga rehiyon at lalawigan sa bansa na nakapagtala ng pinakamaraming kaso ng COVID-19.,"June 27, 2022  12:00am",https://www.philstar.com/pilipino-star-ngayon/metro/2022/06/27/2191161/ncr-may-pinakamaraming-bagong-kaso-ng-covid-19
"‘Tirador’ ng motorsiklo, patay sa shootout",Isang hinihinalang ‘tirador’ ng motorsiklo ang nasawi makaraang makipagpalitan ng putok ng baril sa mga awtoridad kamakalawa sa Quezon City. Walang nakuhang anumang pagkakakilanlan sa suspect. Nabatid na aarestuhin ng mga elemento ng Novaliches Police Station 4 sa harap ng isang subdivision sa Barangay Nagkaisang Nayon alas- 3:20 ng madaling araw ang suspect makaraang tangayin ang isang Yamaha Mio Sporty motorcycle sa Sikatuna Village sa Barangay San Bartolome. Sinasabing nahuli ng mga pulis na minamaneho na ng suspek ang motorsiklo pero sa halip na sumuko ay pi­naulanan nito ng putok ng baril ang mga pulis kaya napilitan silang gumanti ng putok na nagresulta sa kamatayan ng suspect. Nabawi mula sa suspek ang umanoy ninakaw na motorsiklo at isang .38 caliber handgun.,Isang hinihinalang ‘tirador’ ng motorsiklo ang nasawi makaraang makipagpalitan ng putok ng baril sa mga awtoridad kamakalawa sa Quezon City.,"June 26, 2022  12:00am",https://www.philstar.com/pilipino-star-ngayon/metro/2022/06/26/2190997/tirador-ng-motorsiklo-patay-sa-shootout
"‘No contact apprehension’, aarangkada sa Quezon City simula sa Hulyo 1","Sisimulan nang ipatupad sa Quezon City ang ‘no contact apprehension’ program simula sa Hulyo 1, 2022. Sa ilalim ng programang ito, ang sinumang motorista na lalabag sa batas trapiko at ordinansa ng pamahalaang lungsod ay mahuhuli sa pamamagitan ng Traffic Enforcement cameras. Ang mga motoristang mahuhuli sa ilalim ng programa ay makakatanggap ng Notice of Violation at pagmumultahin base sa QC Ordinance No. SP 3052 S-2021. Ayon kay Mayor Joy Belmonte na malaking tulong ang pagkakaroon nito para mapigilan na rin ang korapsyon sa kalsada at magdidisiplina sa mga driver para hindi lumabag sa batas trapiko kahit walang mga nakatalagang traffic enforcers sa isang lugar. Mayroong mga nakakabit na camera sa bawat mga lugar sa QC para matukoy ang mga traffic violator.","Sisimulan nang ipatupad sa Quezon City ang ‘no contact apprehension’ program simula sa Hulyo 1, 2022.","June 26, 2022  12:00am",https://www.philstar.com/pilipino-star-ngayon/metro/2022/06/26/2190990/no-contact-apprehension-aarangkada-sa-quezon-city-simula-sa-hulyo-1
"Jackpot prize ng Grand Lotto 6/55, aakyat sa P275 milyon!","Inaasahang papalo na sa mahigit P275 milyon ang jackpot prize ng Grand Lotto 6/55 na nakatakdang bolahin ng Philippine Charity Sweepstakes Office (PCSO) ngayong Lunes, Hunyo 27, 2022. Sa paabiso ng PCSO, walang nakahula sa six-digit winning combination ng Grand Lotto 6/55 na 22-51-41-31-16-39 na binola nitong Sabado ng gabi, Hunyo 25, 2022. Dahil dito, hindi naiuwi ang katumbas nitong premyo na tumataginting na P265,279,398.00. Nabatid na wala rin namang nakahula sa six-digit winning combination ng Lotto 6/42 na 27-24-40-14-39-04 na binola rin nitong Sabado ng gabi, kaya’t hindi rin naiuwi ang jackpot prize nito na P10,518,111.40. Sa jackpot estimates ng PCSO, aabot na sa mahigit P15 milyon ang jackpot prize ng Lotto 6/42 sa susunod na bola nito sa Hunyo 28, 2022, Martes. Samantala, ang jackpot estimates naman ng PCSO sa Mega Lotto 6/45 na bobolahin rin sa Lunes, ay nasa P8.9 milyon na. Patuloy pa rin namang hinihikayat ng PCSO ang publiko na tumaya na sa lotto upang magkaroon ng pagkakataon na magiging susunod na multi-milyonaryo, at makatulong pa sa kawanggawa.","Inaasahang papalo na sa mahigit P275 milyon ang jackpot prize ng Grand Lotto 6/55 na nakatakdang bolahin ng Philippine Charity Sweepstakes Office (PCSO) ngayong Lunes, Hunyo 27, 2022.","June 27, 2022  12:00am",https://www.philstar.com/pilipino-star-ngayon/metro/2022/06/27/2191164/jackpot-prize-ng-grand-lotto-655-aakyat-sa-p275-milyon
P.7 milyong drug bust: 8 dakma,"Timbog ang isang notoryus na tulak ng ilegal na droga at nalambat din ang pito niyang parokyano sa ikinasang buy-bust operation ng mga tauhan ng Manila Police District (MPD) sa Sta. Cruz, Maynila nitong Sabado ng gabi. Kinilala ang mga nadakip na sina Ferdinand Calaguas, alyas Ferdie, 55, miyembro ng Commando Gang, at residente ng Gagalangin, Tondo. Nadakip din ang hinihinalang mga buyers na sina Roland Opiz, 46; Jeffrey Mariano, 48; Anselmo Avila, 45; Jose Rodriguez, 48; Mark Glenn Gonzales, 22; Anna Marie Aguilar, 31; at Haila Balayanan, 29. Umabot naman sa P788,000 ang halaga ng nasa 116 gramo ng hinihinalang shabu na nasabat sa operasyon na ikinasa dakong alas-7 ng gabi sa may kanto ng Herrera at Lacson Streets sa Brgy. 344, Sta. Cruz. Target ng mga tauhan ng Station Drug Enforcement Unit ng Sta. Cruz Police Station ang suspek na si Calaguas na notoryus sa lugar sa lantarang pagtutulak ng shabu. Natiyempo naman na nakasabay ng poseur buyer ang pitong iba pang buyers na inaresto rin ng mga pulis nang mapalibutan sila. Nahaharap si Calaguas sa kasong paglabag sa Section 5 at Section 11 ng Republic Act 9165 (Distribution and Illegal Possesion of Illegal Drugs) na walang piyansa habang ang iba pa ang nahaharap sa kasong “possesion of illegal drugs”.","Timbog ang isang notoryus na tulak ng ilegal na droga at nalambat din ang pito niyang parokyano sa ikinasang buy-bust operation ng mga tauhan ng Manila Police District (MPD) sa Sta. Cruz, Maynila nitong Sabado ng gabi.","June 27, 2022  12:00am",https://www.philstar.com/pilipino-star-ngayon/metro/2022/06/27/2191152/p7-milyong-drug-bust-8-dakma
"Ilang kalye sa Maynila, isasara simula ngayon","Simula sa araw na ito (Hunyo 26) ay isasara na sa motorista ang ilang kalye kaugnay sa nalalapit na inagurasyon ni president-elect Ferdinand ‘Bongbong’ Marcos Jr. Kaugnay nito, pangungunahan ng Metropolitan Manila Development Authority (MMDA) ang pagpapatupad sa pagsasara ng mga kalsada at traffic re-routing sa palibot ng National Museum, sa Maynila, at iba pang mga lugar kaugnay sa gaganaping inagurasyon. Si Marcos ay nakatakdang manumpa bilang ika-17 Pa­ngulo ng Pilipinas sa Hunyo 30. Sisimulan ngayong araw, ang pagsasara simula alas-12:01 ng madaling araw hanggang alas-11:00 ng gabi sa Hunyo 30, sa Padre Burgos Avenue; Finance Road; Ma. Orosa Street.; - mula TM Kalaw hanggang P. Burgos; General Luna Street – mula P. Burgos hanggang Muralla Street. Sa Huwebes (Hunyo 30), simula alas- 4:00 ng madaling araw hanggang alas-11:00 ng gabi naman ay isasara ang Ayala Boulevard; Victoria Street – mula Taft Avenue hanggang Muralla Street. Samantala, magpapatupad naman ng re-routing ng public utility at private vehicles. Ang mga northbound vehicles na manggagaling sa Roxas Blvd. ay kumanan sa U.N. Avenue o Kalaw ­Avenue, bago kumaliwa sa Taft Avenue upang marating ang destinasyon. Ang mga eastbound vehicles na nagmumula sa Roxas Blvd. ay dapat kumaliwa sa Kalaw Avenue o U.N. Avenue, pagkatapos ay kumanan sa Taft Ave. upang marating ang destinasyon. Gayundin ang re-routing ng mga truck na nagmumula sa South Luzon Expressway (SLEX): dumaan sa Osmeña Highway, kumaliwa sa Quirino Ave. tapos kumanan sa Roxas Blvd., dumiretso sa Bonifacio Drive papunta sa destinasyon. Gayunpaman, ang Roxas Blvd (mula Buendia hanggang P. Burgos) ay isasara sa trapiko sa Hunyo 30 mula alas-5:00 ng umaga hanggang alas-5:00 ng hapon. Isa pang alternatibong ruta para sa northbound trucks: mula SLEX, dumiretso sa Osmeña Highway pagkatapos ay kumanan sa Quirino Avenue, dumiretso sa Nagtahan St. at sa Lacson Avenue, pagkatapos ay kumaliwa sa Yuseco St., dumiretso sa Capulong St. lumiko pakanan sa R-10 Rd. upang maabot ang punto ng patutunguhan. Lahat ng southbound trucks: mula Bonifacio Drive, dumiretso sa Roxas Blvd., kumaliwa sa Quirino Avenue, pagkatapos ay kumanan sa Osmeña Highway at dumiretso sa SLEX para makarating sa destinasyon. Kaugnay pa rin nito ang ipapatupad na road closure sa Mendiola St. sa Hunyo 29, simula alas-12:01 ng madaling araw hanggang alas 11:00 ng gabi ng Hunyo 30. Sa Hunyo 30, alas-4:00 ng madaling araw hanggang alas-11:00 ng gabi naman isasara ang Jalandoni Street, PICC, Pasay City. Sa Hunyo 30 din alas-1:00 ng hapon hanggang alas- 11:00 ng gabi sa Legarda Street – mula San Rafael hanggang Figueras Street.   RE-ROUTING NG PUBLIC UTILITY AT PRIBADONG SASAKYAN Ang lahat ng sasakyang para sa Jalandoni St. ay maaaring dumaan sa Atang Dela Rama o Roxas Blvd. Lahat ng sasakyang manggagaling sa Sampaloc area Earnshaw St. na balak dumaan sa Legarda St. ay dapat kumaliwa sa Manrique St. para makarating sa destinasyon. Lahat ng sasakyan na nagmumula sa Sta. Mesa area sa pamamagitan ng Legarda St. na nagbabalak dumaan sa Mendiola St. ay dapat kumanan sa M.F. Jhocson St., umalis sa ­Lardizabal St. para makarating sa destinasyon. Lahat ng sasakyang manggagaling sa P. Casal St. na balak dumaan sa Mendiola St. ay dapat kumaliwa sa Arlegui St. upang marating ang destinasyon. Lahat ng sasakyan na nagmumula sa Quezon Blvd. at C.M. Ang Recto Ave. na nagbabalak dumaan sa Mendiola St. ay dapat kumaliwa sa N. Reyes St. o kanan sa S. H. Loyola upang marating ang destinasyon.",,"June 26, 2022  12:00am",https://www.philstar.com/pilipino-star-ngayon/metro/2022/06/26/2190999/ilang-kalye-sa-maynila-isasara-simula-ngayon
"‘Hunyo 30, ideklara na ring holiday’","Umapela si Philippine National Police-Director for Operations,PMGen Valeriano T. De Leon sa mga local government units na karatig lungsod ng Maynila na ikonsidera ang pagdedeklarang holiday ng Hunyo 30, araw ng inagurasyon ni President-elect Ferdinand ‘Bongbong’ Marcos. Una nang nagdeklara ang Manila LGU na non- working holiday sa Huwebes, Hun­yo 30 upang mabigyan ng pagkakataon ang mga residente na masaksihan ang panunumpa ng ika-17 pangulo ng Pilipinas Ipinaliwanag ni De Leon na, ang kanilang mungkahi ay upang maiwasan na maabala ang mga motorista at commuters lalo pa at sinimulan na ang re-routing at checkpoints kahapon. Dahil sa road closure at re-routing maapektuhan ang ilang kalsada na papasok at palabas ng Maynila. Ipinatutupad na ang gun ban simula ngayon habang simula na ang Task Force Manila Shield bukas, Hunyo 28. Aniya ang mga nabanggit na security measures ay epektibo hanggang sa Sabado, Hulyo 2. “Malaki ang maitutulong ng pagdeklara ng holiday sa mga karatig na lugar ng Lungsod ng Maynila sa paglalatag ng mga planong pang-seguridad bukod sa mabibigyan ng oportunidad ang kanilang mga constituents na saksihan ang isang historic event na ito,” ani De Leon. Ilan sa mga lungsod na kalapit ng City of Manila ay Quezon City, Caloocan at Pasay.",,"June 27, 2022  12:00am",https://www.philstar.com/pilipino-star-ngayon/metro/2022/06/27/2191155/hunyo-30-ideklara-na-ring-holiday
"‘Task Force Manila Shield’, itinatag ng PNP","Bilang bahagi pa rin ng seguridad sa nalalapit na inagurasyon ni President elect Ferdinand ‘Bongbong’ Marcos Jr., ipatutupad ng Philippine National Police (PNP) ang ‘Task Force Manila Shield’ simula sa Hunyo 28, dalawang araw bago ang okasyon. Ayon kay PNP Director for Operations Maj. General Valeriano de Leon, ang implementasyon ng TF Manila Shield ay dagdag seguridad upang masiguro na walang anumang aberya o gulo sa pagdadaos ng pa­nunumpa ni Marcos sa National Museum sa Hunyo 30. Aminado si De Leon namaximum security ang paiiralin ng PNP sa Maynila para sa makasaysayang okasyon. Kasama sa security measures ang pagsasagawa ng checkpoint operations sa lahat ng entry points ng lungsod tatlong araw bago ang inagurasyon; at pagpapatupad ng gun-ban sa buong National Capital Region simula June 27. Lahat aniya ng papasok na sasakyan sa Maynila sa panahong nabanggit ay dadaan sa mga checkpoint upang mahadlangan ang mga kriminal na elemento at mga balak manggulo. Inabisuhan na rin aniya ang lahat ng police commanders sa Metro Manila at mga karatig lalawigan na palakasin ang kanilang intelligence monitoring sa aktibidad ng mga grupong nagpaplanong isabotahe ang inagurasyon. Mahigit 15,000 pulis, sundalo, coast guard personnel, at force multipliers, ang ide-deploy para sa June 30 inagurasyon.",,"June 25, 2022  12:00am",https://www.philstar.com/pilipino-star-ngayon/metro/2022/06/25/2190804/task-force-manila-shield-itinatag-ng-pnp
"Pagpasok ng P124 milyong puslit na frozen agri products, napigilan ng BOC","Napigilan ng mga tauhan ng Bureau of Customs (BOC) ang pagpasok sa bansa ng mga puslit na agricultural products, na nagkakahalaga ng P124 milyon. Ayon sa BOC, ang natu­rang smuggled goods ay mula sa China at naka-consigned sa Daniry Consumer Goods Trading at Jeroce Consumer Goods Trading. Nabatid na ang Daniry Consumer Goods Trading ay may P75 milyong halaga ng agricultural products sa kanilang containers, habang ang Jeroce Consumer Goods Trading ay may P49 milyon naman. Sinabi ni BOC Deputy Commissioner for Intelligence Raniel Ramiro, ang naturang mga consignees ay mahaharap sa kaukulang legal sanctions at mga kaso. Ang dalawang shipments ay natuklasang naglalaman ng frozen poultry products, na wala sa orihinal na dek-­­ l­arasyon. Idineklara umano ng Daniry Consumer Goods Tra­ding ang kanilang shipment bilang hotpot balls, habang sinabi naman ng Jeroce Consumer Goods Trading na ang kanilang shipment ay naglalaman ng steamed buns. Anang BOC, nagsagawa sila ng eksaminasyon sa dalawang shipment ngayong linggong ito matapos na makatanggap ng tip na posibleng misdeclared ang mga ito. “Derogatory Information received by Intelligence Group (IG) and Customs Intelligence and Investigation Service (CIIS) that above-mentioned shipments were suspected to contain misdeclared agricultural products,” ani CIIS Director Jeoffrey Tacio said. Matapos ang 100 percent examination para sa shipments, natuklasan ng Customs Intelligence agents na ang shipment para sa Daniry Consumer Goods Trading ay naglalaman ng frozen whole duck, frozen chicken thigh, at frozen duck upper leg mula sa China. “The consignee is being strictly monitored by CIIS MICP after said consignee declared shipments as hotpot balls,” ani Tacio. Ang shipment naman para sa Jeroce Consumer Goods Trading ay sumailalim na rin sa 100 percent examination at natuklasang naglalaman ng frozen pork hind feet, frozen chicken mid-joint wing, at frozen pork spareribs. Nagpalabas na si MICP District Collector Romy Allan Rosales ng corresponding Warrant of Seizure and Detention (WSD) at ipinag-utos ang paghahain ng anti-smuggling cases na paglabag sa Section 1400 (misdeclaration) na may kaugnayan sa Section 1113 ng Customs Modernization and Tariff Act (CMTA) at iba pang related laws and regulations. Tiniyak ng kasalukuyang BOC leadership na magpapatuloy ang kanilang anti-smuggling operations sa susunod na administrasyon.","Napigilan ng mga tauhan ng Bureau of Customs (BOC) ang pagpasok sa bansa ng mga puslit na agricultural products, na nagkakahalaga ng P124 milyon.","June 26, 2022  12:00am",https://www.philstar.com/pilipino-star-ngayon/metro/2022/06/26/2190994/pagpasok-ng-p124-milyong-puslit-na-frozen-agri-products-napigilan-ng-boc
Bayolenteng anti-Marcos protesters aarestuhin – PNP,"Binalaan ng Philippine National Police (PNP) ang mga bayolenteng anti-Marcos protesters na aarestuhin kapag nagsimula ng kaguluhan kaugnay ng gaganaping inagurasyon ni President-elect Ferdinand “Bongbong” Marcos Jr. sa darating na Hunyo 30. Ayon kay Major Gen. Valeriano de Leon, PNP Director for Operations paiiralin ng kapulisan ang maximum tole­rance alinsunod sa kautusan ni PNP Officer-in-Charge P/Lt. Gen. Vicente Danao Jr., pero ‘di mangingiming arestuhin ang mga anti-Marcos protesters kung maging bayolente ang mga ito. “They (anti-Marcos rallyist) will be definitely arrested kung sila’y maging bayolente sa isang rally”, pahayag ni de Leon. Sinabi ni de Leon na ang mga anti-Marcos protesters ay maaring magrali sa  freedom parks  at kung lumabas ang mga ito o magprotesta sa mga hindi pinahihintulutang lugar na walang permit sa Local Government Unit (LGUs) ay haharangin at bubuwagin ng mga nakadeploy na /Task Force Manila Shield/ personnels . Sa kasalukuyan, ayon kay de Leon ay nasa 98 % na ang kanilang kahandaan para tiyakin ang seguridad, kaayusan at kaligtasan sa inagurasyon ni BBM. Nasa mahigit 15,000 naman ang idedeploy ng ‘Task Force Manila Shield’ na sisimulang i-activate sa Hunyo 28 o 2 araw bago ang itinakdang inagurasyon ni Marcos. Nilalayon nito na tiyakin ang maximum security sa isa sa pinakamalaking event ng taon. Bahagi pa rin ng paghahanda ang pagtatatag ng checkpoints at chokepoints sa mga entry points sa Manila. Samantala, umpisa rin sa Hunyo 27 ay ipatutupad naman ang gun ban sa buong National Capital Region na tatagal hanggang Hulyo 2.",Binalaan ng Philippine National Police (PNP) ang mga bayolenteng anti-Marcos protesters na aarestuhin kapag nagsimula ng kaguluhan kaugnay ng gaganaping inagurasyon ni President-elect Ferdinand “Bongbong” Marcos Jr. sa darating na Hunyo 30.,"June 26, 2022  12:00am",https://www.philstar.com/pilipino-star-ngayon/metro/2022/06/26/2190982/bayolenteng-anti-marcos-protesters-aarestuhin-pnp
Higit 60 immigration officers idedestino sa NAIA,"Mahigit sa 60 immigration officers ang idaragdag ng Bureau of Immigration (BI) sa Ninoy Aquino International Airport (NAIA) para palakasin ang bilang ng tauhan na nagsasagawa ng inspeksyon sa mga internasyunal na biyahero na pumapasok at lumalabas ng bansa. Sinabi ni BI Commissioner Jaime Morente na 63 immigration officers ang nakatakdang magtapos ng kanilang isang buwang pagsasanay sa immigration laws at rules o procedures sa Philippine Immigration Academy sa Clark, Pampanga. Kabilang ang 63 sa 195 immigration officers na bagong ‘hire’ ng BI. Ilan pa sa kanila ang sasalang sa pagsasanay sa academy sa oras na mai-deploy na ang unang batch sa Hulyo. “We are confident that the deployment of these new immigration inspectors will help address the perennial problem of lack of manpower of BI personnel,” saad ni Morente. Sinabi ni Carlos Capulong, BI acting port operations chief, na tiyempo ang pagdaragdag ng mga tauhan lalo ngayon at tumataas muli ang bilang ng pasahero na dumarating at lumalabas ng bansa makaraan ang mga restriksyon. Sa kasalukuyan, mayroon nang 17,000- 20,000 average daily arraival ng mga pasahero mula nang buksan ng Pilipinas ang borders sa mga turista mula sa dating 4,000- 5,000 lamang.",Mahigit sa 60 immigration officers ang idaragdag ng Bureau of Immigration (BI) sa Ninoy Aquino International Airport (NAIA) para palakasin ang bilang ng tauhan na nagsasagawa ng inspeksyon sa mga internasyunal na biyahero na pumapasok at lumalabas ng bansa.,"June 26, 2022  12:00am",https://www.philstar.com/pilipino-star-ngayon/metro/2022/06/26/2190980/higit-60-immigration-officers-idedestino-sa-naia
"Lumutang sa Piskalya SUV driver na nanagasa ng sekyu, naghain ng counter affidavit","Lumutang na at nag­hain ng counter affidavit sa piskalya ang driver ng sports utility vehicle (SUV) na sangkot sa viral hit-and-run incident sa Mandaluyong City, kamakailan. Nabatid na nagtungo kahapon si Jose Antonio Sanvicente sa Mandaluyong City Prosecutor’s Office upang dumalo sa preliminary investigation hearing sa kaso. Kasama ni Sanvicente sa paghahain ng kanyang counter-affidavit ang kanyang abogadong si Atty. Danny Macalino. Hindi naman nakadalo sa pagdinig ang biktimang si Christian Floralde,  na kinatawan na lamang ng kanyang abogadong si Atty. Federico Biolena. Matatandaang si Sanvicente ay sinampahan ng kasong frustrated murder at abandonment of one’s own victim kaugnay nang ginawang pananagasa at pag-abandona kay Floralde noong Hunyo 5. Nagmamando lamang ng daloy ng trapiko si Floralde nang maganap ang insidente. Nakuhanan naman ng dash cam ang insidente kaya’t natukoy ang pagkakakilanlan ng suspek. Kaugnay nito, kumpiyansa naman si Atty. Biolena na papabor sa kanila ang desisyon ng prosecutors dahil malakas ang ebidensiya nila laban sa suspek.","Lumutang na at nag­hain ng counter affidavit sa piskalya ang driver ng sports utility vehicle (SUV) na sangkot sa viral hit-and-run incident sa Mandaluyong City, kamakailan.","June 24, 2022  12:00am",https://www.philstar.com/pilipino-star-ngayon/metro/2022/06/24/2190501/lumutang-sa-piskalya-suv-driver-na-nanagasa-ng-sekyu-naghain-ng-counter-affidavit
Dolomite Beach permanente nang bubuksan sa publiko - DENR,"Permanente nang bubuksan sa publiko ng Department of Environment and Natural Resources (DENR) ang Manila Bay Dolomite Beach. Ayon sa DENR, mananatiling bukas ang Dolomite Beach kahit matapos na ang termino ni Pangulong Rodrigo Duterte sa June 30. Muling binuksan sa publiko ang Dolomite Beach noong June 12 kasabay ng pagdiriwang ng ika-124 na anibersaryo ng Independence Day kung saan dumalo si Pangulong Rodrigo Duterte. Bukas ang Dolomite Beach mula alas-6 ng umaga hanggang alas-6 ng gabi. Sarado naman ito tuwing araw ng Huwebes para sa paglilinis at pagsasaayos. Pinapayagan ang may 1,500 hanggang 3,500 na bisita na makapasok sa Dolomite Beach.",Permanente nang bubuksan sa publiko ng Department of Environment and Natural Resources (DENR) ang Manila Bay Dolomite Beach.,"June 25, 2022  12:00am",https://www.philstar.com/pilipino-star-ngayon/metro/2022/06/25/2190794/dolomite-beach-permanente-nang-bubuksan-sa-publiko-denr
"Ammonia, sumingaw sa iceplant sa Navotas","Isa na namang ammonia leak sa iceplant sa Navotas City ang naganap kamakalawa ng gabi. Sa report ni PCpl Dandy Sargenton kay Navotas police chief Col. Dexter Olla­ging, dakong alas-9 ng gabi nang maganap ang insidente sa Magsimpan Ice Plant and Cold Storage Inc. na matatagpuan sa kahabaan ng M Naval St., Brgy. NBBS Kaunlaran, Navotas City. Ayon kay Roey Ganzo, in-charge maintenance ng naturang planta ng yelo, nag­lilinis siya ng natitirang liquid sludge nang mapansin niya ang malakas na amoy ng ammonia sa loob ng residential area ng nasabing ice plant. Kaagad silang umalis sa loob ng naturang lugar saka humingi ng tulong sa nagpapatrolyang mga tauhan ng Navotas police. Mabilis namang rumes­ponde sa naturang lugar ang Navotas Police Sub-Station 4, at Navotas Bureau of Fire Protection (BFP) sa pangunguna ni F/Insp. Gabriel Trinidad. Wala namang napaulat na nasaktan o nasawi sa nasabing insidente habang ayon kay BFP investigator SFO2 Junie Bert Mendoza, patuloy ang kanilang imbestigasyon sa insidente.",Isa na namang ammonia leak sa iceplant sa Navotas City ang naganap kamakalawa ng gabi.,"June 27, 2022  12:00am",https://www.philstar.com/pilipino-star-ngayon/metro/2022/06/27/2191157/ammonia-sumingaw-sa-iceplant-sa-navotas
"Publiko binalaan sa paggamit, pagbili ng Victoria’s Secret ‘Sheer Love’","Nagbabala sa publiko ang Food and Drug Aministration (FDA) sa pagbili at paggamit ng isang cosmetic product ng Victoria’s Secret na hindi awtorisadong ibenta sa bansa. Ayon sa FDA Advisory No. 2022-1187, ang Victoria’s Secret Fragrance Mist Sheer Love na isinailalim sa post marketing surveillance ay walang valid Certificate of Product Notification (CPN) noong Hunyo 15, 2022 sa Food and Drug Administration Act of 2009. Hindi magagarantiyahan ng FDA ang kalidad at kaligtasan sa kalusugan ng sinumang kokonsumo ng nasabing produkto dahil hindi ito dumaan sa notification process ng ahensya. Maari umanong may potential hazards ang ingredients ng produkto na hindi pinapayagang ihalo o kontaminado ng heavy metals na maaring magdulot ng panganib sa kalusugan tulad ng iritasyon sa balat, pangangati, anaphylactic shock at organ failure.",Nagbabala sa publiko ang Food and Drug Aministration (FDA) sa pagbili at paggamit ng isang cosmetic product ng Victoria’s Secret na hindi awtorisadong ibenta sa bansa.,"June 27, 2022  12:00am",https://www.philstar.com/pilipino-star-ngayon/metro/2022/06/27/2191153/publiko-binalaan-sa-paggamit-pagbili-ng-victorias-secret-sheer-love
Bebot timbog sa P3.5 milyong shabu,"Umaabot sa P3.5 milyon halaga ng hinihinalang shabu ang nasabat ng mga awtoridad mula sa babaeng ‘tulak’  sa isinagawang buy-bust operation ng pulisya, kamakalawa ng hapon sa Caloocan City. Kinilala ni District Drug Enforcement Unit ng Northern Police District (DDEU-NPD) chief PLt. Col. Renato Castillo ang naarestong suspek na si Meljorie Felix, alyas Tibo, 42, ng Barrio Sta. Rita, Camaito St. Barangay 188, Tala, ng lungsod. Sa report ni Castillo kay NPD Director PBGen. Ulysses Cruz, dakong alas-5 ng hapon nang magsagawa ang mga operatiba ng DDEU ng operasyon sa Riverside St., Phase 12, Brgy. 188, Tala kung saan isang undercover police ang nagawang makipagtransaksyon sa suspek ng P35,000 halaga ng droga. Agad na dinamba ng mga pulis ang suspek nang tanggapin  ang marked money mula sa poseur-buyer. Nakumpiska kay Felix ang humigi’t- kumulang 525 gramo ng hinihinalang shabu na nagkakahalaga ng P3.5 milyon. Sasampahan ang suspek ng kasong pag­labag sa section 5, Article II ng RA 9165 o ang Comprehensive Dangerous Drug Act of 2002.","Umaabot sa P3.5 milyon halaga ng hinihinalang shabu ang nasabat ng mga awtoridad mula sa babaeng ‘tulak’  sa isinagawang buy-bust operation ng pulisya, kamakalawa ng hapon sa Caloocan City.","June 25, 2022  12:00am",https://www.philstar.com/pilipino-star-ngayon/metro/2022/06/25/2190800/bebot-timbog-sa-p35-milyong-shabu
MMDA nagsagawa ng clearing ops sa alternatibong ruta ng mga trak,"Bilang bahagi ng preparasyon sa inagurasyon ni President-elect Ferdinand ‘Bongbong’ Marcos Jr. sa National Museum sa Hunyo 30, nagsagawa simula kahapon ng clearing operations ang Metropolitan Manila Development Authority (MMDA) para walang sagabal sa mga alternatibong ruta para sa mga trak. Nabatid din sa MMDA na magpapatupad na ng road closures sa Hunyo 27 kaugnay sa paghahanda sa inagurasyon ng ika-17 pangulo ng bansa. “Meron na tayong pagsisimula ng pagsasara June 27, ito yung ano na ‘to, yung rehearsals na gagawin, kaya magkakaroon ng pagsasara dyan, mismo sa Padre Burgos na kung saan yung main activity area natin ano, pati yung Plaza Dilao madadamay din,” ani Bong Nebrija ng MMDA Task Force Special Operations. “And then ang main concern po namin is yung truck route, yung manggagaling sa Osmeña to Quirino to Lacson to Yuseco Capulong then lalabas sa R-10. Napakasikip po ng lugar na yan, ang dami pong obstruction dyan. Ang daming illegally parked vehicles at saka yung mga truck, yung mga container po dyan po nakatengga yung iba kaya po kini-clear iniisa-isa na po namin yan,”dagdag pa ni Nebrija.",,"June 25, 2022  12:00am",https://www.philstar.com/pilipino-star-ngayon/metro/2022/06/25/2190796/mmda-nagsagawa-ng-clearing-ops-sa-alternatibong-ruta-ng-mga-trak
"‘Wattah Wattah Festival’ sa San Juan, umarangkada",Muling umarangkada kahapon ang ‘Wattah Wattah Festival’ sa San Juan matapos itong dalawang taong mahinto dahil sa pandemic dulot ng COVID. Pinangunahan ni San Juan City Mayor-elect Francis Zamora  ang pagbasa ng tubig sa  mga tao gamit ang fire hose habang lulan ng fire truck sa pag-ikot sa lungsod. Taunang ipinagdiriwang ang ‘Wattah Wattah Festival’ sa San Juan City sa kapistahan ni St. John the Baptist. Binalot ng saya ang mga lugar na inikutan ni Mayor Zamora nang magsilabasan ang mga residente sa kanilang mga tahanan dahil sa paniwala ng mga tao doon na may magandang blessing ang hatid sa kanila ng pagbasa ng tubig sa araw.,Muling umarangkada kahapon ang ‘Wattah Wattah Festival’ sa San Juan matapos itong dalawang taong mahinto dahil sa pandemic dulot ng COVID.,"June 25, 2022  12:00am",https://www.philstar.com/pilipino-star-ngayon/metro/2022/06/25/2190799/wattah-wattah-festival-sa-san-juan-umarangkada
Fetus itinapon sa eskinita,"Isang fetus ang natagpuan sa isang madilim na eskinita sa Tondo, Maynila nitong Linggo ng umaga. Nakalagay ang fetus sa isang garapon nang madiskubre ng isang residenteng naglilinis sa may eskinita ng Lakandula Street, Barangay 33 sa Tondo. Agad iniulat ng residente sa barangay ang pangyayari, at ito naman ang nag-abiso sa pulisya. Hinihinala ng mga tauhan ng Manila Police District na taga-ibang lugar o barangay ang nagtapon ng fetus dahil sa wala namang naiulat na buntis sa kanilang maliit na barangay. Inaalam pa ng Manila Police District kung sino ang nag-abandona sa fetus sa pag-review sa kuha ng CCTV sa bisinidad.","Isang fetus ang natagpuan sa isang madilim na eskinita sa Tondo, Maynila nitong Linggo ng umaga.","June 27, 2022  12:00am",https://www.philstar.com/pilipino-star-ngayon/metro/2022/06/27/2191150/fetus-itinapon-sa-eskinita
"Wattah! Wattah! Festival’, aarangkada ulit sa San Juan","Aarangkada nang muli ang tradisyunal na Wattah! Wattah! Festival sa San Juan City, kasabay nang pagdaraos ng araw ng kapistahan ni St. John the Baptist, ngayong Biyernes, Hunyo 24. Magugunitang dalawang taong hindi nakapagdaos ng tradisyunal na festival ang lungsod dahil na rin sa CO­VID-19 pandemic. Ayon kay San Juan City Mayor Francis Zamora, pinapayagan naman ang mga ganitong uri ng aktibidad sa ilalim ng COVID-19 Alert Level 1. Pagtiyak pa niya, ligtas din ang pagdaraos ng selebrasyon lalo’t nasa 265% na ang vaccination rate sa lungsod, habang nasa 85% ng populasyon ang nabigyan na ng booster shot. “Dito sa San Juan, napakataas ng vaccination rate. In fact, 265 percent po ang ating fully-vaccinated na at tayo rin po ang nangunguna sa booster shots at 85 percent. ‘Yung ating mga mamamayan ay protektado na ng bakuna,” ani Zamora. Mahigpit din naman ang paalala ni Zamora sa mga constituents na tumalima sa minimum public health standards sa pagdaraos ng aktibidad.","Aarangkada nang muli ang tradisyunal na Wattah! Wattah! Festival sa San Juan City, kasabay nang pagdaraos ng araw ng kapistahan ni St. John the Baptist, ngayong Biyernes, Hunyo 24.","June 24, 2022  12:00am",https://www.philstar.com/pilipino-star-ngayon/metro/2022/06/24/2190478/wattah-wattah-festival-aarangkada-ulit-sa-san-juan
"Mga employer na ‘di nagbabayad ng kontribusyon, hinahabol ng SSS","Nagsagawa ng ‘Run After Contribution Eva­ders Activity’ (RACE) activity ang Social Security System (SSS) sa iba’t ibang establisimento sa Pasig City kahapon para paalalahanan ang mga employer na hindi nagbabayad ng kontribusyon para sa kanilang mga empleyado. Binigyan ng SSS ng ‘show cause order’ ang mga kompanya na contribution evader at ipinaalala na kailangang bayaran ang kontribusyon para sa kanilang mga empleyado. Aabot sa 13 establisimento na may 2 large account sa lungsod ang target i-operate ng SSS. Sinabi ni SSS Executive Vice President Voltaire Agas na ang manggagawa ang lubos na maaapektuhan kapag hindi nahulugan ng kanilang employer ang SSS contribution. Ito ay dahil dito na­ka­base ang kanilang benepisyong makukuha sa SSS tulad ng pension, maternity benefits, loan, at iba pa. Anya marami sa mga establisimento ang kinakatwiran na nakalimot sila sa paghuhulog habang ang iba naman ay nahirapan maghulog dahil sa pandemya. Binigyan ng 15 araw ng SSS ang mga kompanya na binigyan ng show cause order at sakaling hindi nila ma-settle ang kanilang obligasyon ay sasampahan sila ng kaso. Sa kabuan, aabot na sa 73 RACE operations ang nagawa ng SSS sa buong bansa.",Nagsagawa ng ‘Run After Contribution Eva­ders Activity’ (RACE) activity ang Social Security System (SSS) sa iba’t ibang establisimento sa Pasig City kahapon para paalalahanan ang mga employer na hindi nagbabayad ng kontribusyon para sa kanilang mga empleyado.,"June 25, 2022  12:00am",https://www.philstar.com/pilipino-star-ngayon/metro/2022/06/25/2190797/mga-employer-na-di-nagbabayad-ng-kontribusyon-hinahabol-ng-sss
P11 bilyong ilegal na droga winasak,"Winasak na ng pamahalaan ang ilegal na droga na nasabat ng National Bureau of Investigation (NBI) sa operasyon sa Infanta, Quezon noong Marso 15, 2022 na nagkakahalaga ng P11 bilyon. Sinabi ni NBI Director Eric Distor na isinagawa ang pagsira sa ilegal na droga sa pasilidad ng Philippine Drug Enforcement Agency (PDEA) sa Integrated Waste Management Inc. (IWMI) sa Trece Martirez, Cavite kamakailan. Anim na tauhan ng NBI-Forensic Chemisty Division ang nagtungo at sumaksi sa naturang pagsira sa mga ­ilegal na droga na naisagawa sa bisa ng kautusan ng korte. Nakilahok umano ang mga NBI chemists sa paglalagay sa mga ilegal na droga sa loob ng ‘pyrolysis machine’ habang ang ibang tauhan nila ay kumuha naman ng mga litrato at nagmasid. Matatandaang   Marso 15, 2022 nang masabat ng mga operatiba ng NBI- Task Force Against Illegal Drugs (TFAID), NBI-Research and Analysis Division (RAD) at Lucena District Office (LUCDO), ang 10 lalaki sa may Brgy. Comon, Infanta at nasabat ang P11 bilyong halaga ng ilegal na droga sakay ng tatlong commuter vans. Ang naturang operasyon ang ikinukunsidera na siyang pinakamalaking halaga ng nakumpiskang ilegal na droga sa kasaysayan ng Pilipinas.","Winasak na ng pamahalaan ang ilegal na droga na nasabat ng National Bureau of Investigation (NBI) sa operasyon sa Infanta, Quezon noong Marso 15, 2022 na nagkakahalaga ng P11 bilyon.","June 23, 2022  12:00am",https://www.philstar.com/pilipino-star-ngayon/metro/2022/06/23/2190237/p11-bilyong-ilegal-na-droga-winasak
"Part 2 ng fuel subsidy, tigil muna - LTFRB","Tigil na  muna ng Land Transportation Franchising and Regulatory Board  (LTFRB) ang pamamahagi sa second tranche ng fuel subsidy sa mga driver ng mga pampasaherong sasakyan na apektado nang pagtaas sa presyo sa produktong petrolyo. Sinabi ni LTFRB Executive Director Kristina Cassion, ipauubaya na ng board sa susunod na administrasyon ni incoming President Ferdinand “Bongbong” Marcos Jr. ang pagbibigay ng naturang ayuda. Binigyang diin ni Cassion na  kailangan munang hintayin kung ano ang magiging sistema at patakaran ng bagong administration sa subsidy program. Binanggit pa nito na  base sa original na budget na nakasaad sa General Appropriations Act, nasa P2.5 bilyon ang nakalaang pondo para sa 300,000 benepisyaryo ng fuel subsidy sa second tranche. Sa ngayon, sinabi ni Cassion na may natitira pang 50,000 na benepisyaryo ang hindi pa nakatatanggap ng fuel subsidy sa first tranche . Nakipag-usap na anya ang LTFRB sa Land Bank of the Philippines para maipapasok na ang ayuda sa mga hindi pa nakatanggap ng first tranche sa mga automated teller machines sa loob ng linggong ito. “For other modes naman po ay natapos na natin iyong almost 20,000 na po na disbursement and then, ganito na rin po iyong mga nabibigyan. May isinauli po tayo sa DTI na around 5,000 plus po na na-reject po ng system ng Landbank, because invalid accounts po. So, inaantay po natin at lagi naman po tayong nakikipag-coordinate with DTI para maibalik po iyong tamang listahan at tamang accounts po,” pahayag ni Cassion. Samantala, maipagpapatuloy umano ang pagkakaloob ng pamahalaan ng libreng sakay sa mamamayan kung magkakaroon ng kailangang supplemental budget para dito ang susunod na administrasyon. Ang naturang programa ay takdang matapos sa June 30. Sinabi ni Cassion na may  80 percent na ng pondong nailaan dito ng pamahalaang Duterte ay naubos na.  Ang lib­reng sakay anya ay may  942 ruta  at may 16,691 units ang nakapaloob sa programa at may 761 operators at ­cooperators.",Tigil na  muna ng Land Transportation Franchising and Regulatory Board  (LTFRB) ang pamamahagi sa second tranche ng fuel subsidy sa mga driver ng mga pampasaherong sasakyan na apektado nang pagtaas sa presyo sa produktong petrolyo.,"June 24, 2022  12:00am",https://www.philstar.com/pilipino-star-ngayon/metro/2022/06/24/2190476/part-2-ng-fuel-subsidy-tigil-muna-ltfrb
"Positivity rate ng COVID-19 sa NCR, tumaas sa 5.6% - OCTA","Tumaas ang positi­vity rate ng COVID-19 sa National Capital Region (NCR) batay sa latest report ng OCTA Research Group. Ayon sa grupo, tumaas sa 5.6 percent ang positivity rate sa rehiyon nitong June 22 na mas mataas sa 3.9 percent noong June 18. Ang positivity rate ay ang dami ng mga indibiduwal na napapatunayang nagpositibo sa COVID- 19 makaraang sumailalim sa COVID test. Samantala, lumampas naman sa 5 percent ng World Health Organization (WHO) benchmark ang positivity rate sa lalawigan ng Batangas, Cavite, Iloilo, Laguna, at Rizal. Ang  positivity rate sa Batangas ay tumaas sa 8.3% mula sa 1.2% samantalang ang Rizal ay tumaas sa  8.2% mula sa 6.3% habang ang Laguna ay tumaas sa 7.1% mula sa 3.2% at ang Cavite ay nakapagtala ng 5.7 positivity rate mula sa dating 3.6% habang ang Iloilo ay nagtala ng 5.6% mula sa dating 4.4 %. Kaunti lamang ang naitaas sa positivity rate ng Benguet na nakapagtala ng 2.7 percent mula sa dating 2.2%.",Tumaas ang positi­vity rate ng COVID-19 sa National Capital Region (NCR) batay sa latest report ng OCTA Research Group.,"June 25, 2022  12:00am",https://www.philstar.com/pilipino-star-ngayon/metro/2022/06/25/2190802/positivity-rate-ng-covid-19-sa-ncr-tumaas-sa-56-octa
"PNP nakipagpulong sa MMDA, Manila LGU sa re-routing","Marcos inauguration Nakipagpulong na si  Phi­lippine National Police (PNP) Director for Operations PMGen. Valeriano T. De Leon sa  Metropolitan Manila Development Authority (MMDA) at sa Manila City Hall para sa traffic rerouting  sa paligid ng National Museum bilang bahagi ng seguridad sa inagurasyon ni President-elect Ferdinand “Bongbong” Marcos, Jr. Alinsunod sa napag-­usapan, ipatutupad ang re-routing simula sa Linggo, Hunyo 26 alas-12:01 ng madaling araw. Ayon kay De Leon, busy streets ang mga kalsada malapit sa National Museum kaya’t kinakailangan pinakamaayos na re-routing ng mga motorista at commuters. Hinihingi rin ni De Leon ng pang unawa sa publiko dahil na rin sa malaking bahagi ito ng  kasaysayan ng bansa. Magpapaskil sila ng re-routing plan upang magkaroon ng sapat na oras at adjustment ang mga motorista sa kanilang biyahe. Miyerkules nang pa­ngunahan ni PNP OIC  Lt. Gen. Vicente Danao Jr., ang inspeksiyon sa paligid  ng National Museum  at matiyak na handang handa na ang lahat Nasa 7,000 pulis ang nakadeploy o nakakalat sa paligid upang masiguro na maidaraos ang inagurasyon ng ika-17 Pangulo ng bansa  ng tahimik at maayos. Umaapela rin sila sa mga. magpoprotesta na isagawa ang kanilang programa ng tahimik upang maiwasan ang girian sa pagitan ng mga pulis.","Marcos inauguration Nakipagpulong na si  Phi­lippine National Police (PNP) Director for Operations PMGen. Valeriano T. De Leon sa  Metropolitan Manila Development Authority (MMDA) at sa Manila City Hall para sa traffic rerouting  sa paligid ng National Museum bilang bahagi ng seguridad sa inagurasyon ni President-elect Ferdinand “Bongbong” Marcos, Jr.","June 24, 2022  12:00am",https://www.philstar.com/pilipino-star-ngayon/metro/2022/06/24/2190490/pnp-nakipagpulong-sa-mmda-manila-lgu-sa-re-routing
"15K benepisyaryo, hindi pa nakatanggap ng fuel subsidy","Kinumpirma ng Land Transportation Franchising and Regulatory Board (LTFRB) na nasa 15,000 benepisyaryo pa ang hindi pa rin nakakatanggap ng kanilang fuel subsidy. Sa Laging Handa public briefing kahapon, sinabi ni LTFRB Executive Director Maria Kristina Cassion na ang Landbank of the Philippines ay mayroon na ngayong debit authority na nakasasakop sa mahigit 264,000 LTFRB-managed modes. Tiniyak na rin naman umano ng Landbank sa kanila na matatanggap na rin ng mga naturang benepisyaryo ang kanilang fuel subsidy ngayong linggong ito. “May natitira na lang daw po na sabi ng Landbank na mga 15,000 na ipapasok na rin nila within this week sa kani-kanilang accounts po,” ani Cassion. Sinabi pa ni Cassion na ibinalik ng LTFRB sa Department of Trade and Industry (DTI) ang may 5,000 aplikasyon para sa fuel subsidy na ni-reject ng Landbank dahil sa hindi balidong accounts. Nakikipag-ugnayan na aniya ang ahensiya sa DTI hinggil sa bagay na ito. Samantala, para naman sa subsidiya para sa mga tricycle drivers na pinangangasiwaan ng mga local government units (LGUs), sinabi ni Cassion na binigyan na ng LTFRB ang Landbank ng debit advice para i-credit ang subsidiya sa may 68,000 benepisyaryo. Ipinauubaya na rin aniya ng LTFRB sa susunod na administrasyon ang pamamahagi ng ikalawang tranche ng fuel subsidy. Ang P5-bilyong fuel subsidy program ng pamahalaan, na hinati sa dalawang equal tranches, ay nagkakaloob ng tig-P6,500 cash grants sa may 377,000 beneficiaries nito. Kabilang sa naturang beneficiaries ang mga LTFRB-supervised PUV drivers at operators, tricycle drivers at operators na nasa ilalim ng Department of the Interior and Local Government (DILG) at delivery riders na nasa ilalim ng DTI.","Kinumpirma ng Land Transportation Franchising and Regulatory Board (LTFRB) na nasa 15,000 benepisyaryo pa ang hindi pa rin nakakatanggap ng kanilang fuel subsidy.","June 23, 2022  12:00am",https://www.philstar.com/pilipino-star-ngayon/metro/2022/06/23/2190247/15k-benepisyaryo-hindi-pa-nakatanggap-ng-fuel-subsidy
MMDA walang balak magpatupad ng expanded number coding,"Walang balak ang Metropolitan Manila Development Authority (MMDA) na magpatupad ng  expanded number coding scheme dahil walang pangangailangan upang gawin ito. Sa Laging Handa Public Briefing, sinabi ni MMDA Chairman Romando Artes na sa ngayon ay patuloy na nababawasan ang bilang mga sasakyan na bumibiyahe sa kalsada dahil sa mataas na presyo ng gasolina. Moderate na rin aniya ngayon ang daloy ng trapiko sa kalakhang Maynila. Sinabi pa ni Artes na ipinauubaya na ng kanilang tanggapan sa administrasyon ni inco­ming President Ferdinand “Bongbong” Marcos Jr. kung magpapatupad ng expanded number coding scheme. Tiniyak ni Artes na mananatili ang kasalukuyang  umiiral na number coding. Layunin ng expanded number coding na bawasan ng 50 percent ang volume ng mga sasakyan sa kalsada. Ayon pa kay Artes, Mayo 5 ay  nasa 417,000 ang bilang ng mga sasakyan na mas mataas kumpara sa 405,000 na bilang noong pre-pandemic level. Pero noong Hunyo 9 aniya, biglang bumaba ang bilang sa 392,000. Sinabi pa ni Artes na lalo pang nabawasan ang bilang ng mga sasakyan noong Hunyo 19 at  nabawasan pa ito ng 2,000 na pumalo na lamang sa 390,000. Paliwanag ni Artes, ang patuloy na pagtaas sa presyo ng produktong petrolyo ang dahilan kung kaya nabawasan ang bilang ng mga sasakyan sa EDSA.",Walang balak ang Metropolitan Manila Development Authority (MMDA) na magpatupad ng  expanded number coding scheme dahil walang pangangailangan upang gawin ito.,"June 22, 2022  12:00am",https://www.philstar.com/pilipino-star-ngayon/metro/2022/06/22/2190012/mmda-walang-balak-magpatupad-ngexpanded-number-coding
"Fare hike sa jeep, TNVS at buses, binubusisi na ng LTFRB ","Pinag-aaralan pa ng Land Transportation Franchising and Regulatory Board (LTFRB) ang mga petisyon sa hiling na dagdag-pasahe para sa jeepneys, transport network vehicle services (TNVS) at mga bus. Sa Laging Handa public briefing, sinabi ni LTFRB executive director Tina Cassion na mara­ming bagay silang ikinukonsidera bago maglabas ng desisyon hinggil sa mga naturang petisyon. “Ang isinasaalang-alang ng ating board in balancing interests, ­unang-una ‘yung economic viability ng operators amid the rising cost of fuel,” aniya. Ikinukonsidera rin aniya nila ang panig ng mga commuters dahil ang burden sa pagbabayad ng mas mataas na pasahe ay ipapasa sa kanila. “Of course, ‘yung sa commuters naman po na side because the burden would be passed on them, ‘yung kakayahan naman nila magbayad,” aniya pa. Maging ang posibleng epekto sa implasyon ay isinasaalang-alang din aniya sa desisyon ng board. Noong Hunyo 8 lamang, inaprubahan na ng LTFRB ang P1 provisional increase sa minimum fare ng public utility jeepneys. Sanhi nito, umakyat na ang minimum fare sa P10. Humihiling naman muli ang mga jeepney drivers ng maitaas pa sa P14 hanggang P15 ang pasahe sa jeep. Para sa TNVS, nag­hain din ang Grab sa LTFRB ng petisyon para taasan ang kanilang flagdown fare ng P20. Ang mga city at provincial bus operators naman ay humihiling ng mula P4 hanggang P7 na taas-pasahe. Nilinaw naman ni Cassion na wala pang natatanggap na anumang pormal na petisyon ang LTFRB mula sa mga taxi drivers. Aniya, ang desisyon sa petisyon naman ng mga jeepney at TNVS operators ay inaasahang maisasapinal matapos ang kanilang huling pagdinig sa ­Hunyo 28 at 29.","Pinag-aaralan pa ng Land Transportation Franchising and Regulatory Board (LTFRB) ang mga petisyon sa hiling na dagdag-pasahe para sa jeepneys, transport network vehicle services (TNVS) at mga bus.","June 23, 2022  12:00am",https://www.philstar.com/pilipino-star-ngayon/metro/2022/06/23/2190248/fare-hike-sa-jeep-tnvs-buses-binubusisi-na-ng-ltfrb
"Taxi group, walang fare hike petition - LTFRB","Nilinaw ng Land Transportation Franchising and Regulatory Board (LTFRB) na walang fare hike petition na naisusumite sa ahensiya  ang mga  taxi drivers at operators para sa dagdag pasahe. Ayon kay LTFRB Executive Director Kristina Cassion  puro balita lamang sa media ang hirit na dagdag pasahe ng taxi group. “And iyong sa taxi po, ­medyo doon lang kami nababahala kasi they’ve been saying na, una, sinabi nila na noong March pa ay may petisyon na sila for fare hike pero tini-trace po natin sa ating mga units dito, sa Legal natin, wala naman po kaming natatanggap. And then may lumalabas na balita na maghahain pa lang daw po sila ng petisyon pero iyong sinasabi po nila ay nananawagan po sila, but until now po ay wala po tayong opisyal na natatanggap galing sa taxi operators po,” paliwanag  ni Cassion. Binigyang diin ni Cassion na walang dahilan para kumilos sila para magtaas ng pasahe sa taxi gayung wala naman silang aaksyonang petition para sa fare hike. Anya mahirap  gumawa ng aksyon nang wala namang petisyon. “So, hindi naman po tayo puwedeng umaksiyon without any petitions for fare hike from the taxis kasi we are a quasi-judicial body po, so kailangan may ihain muna silang petisyon bago tayo umaksiyon sa Board natin,” pahayag ni Cassion. Sinabi pa ni Cassion na ang hirit na dagdag pasahe sa bus ang kanilang natanggap noong nakaraang linggo at ang hirit ng Transport Network Vehicle Service na natanggap noong May 29 na kanilang binubusisi ngayon. Una nang inaprubahan ng LTFRB ang P1 provisional fare hike sa jeep habang pinag aaralan ang jeepney fare hike petition na P5 minimum fare.",Nilinaw ng Land Transportation Franchising and Regulatory Board (LTFRB) na walang fare hike petition na naisusumite sa ahensiya  ang mga  taxi drivers at operators para sa dagdag pasahe.,"June 24, 2022  12:00am",https://www.philstar.com/pilipino-star-ngayon/metro/2022/06/24/2190497/taxi-group-walang-fare-hike-petition-ltfrb
"Libreng sakay program ng PUVs at MRT-3, magtatapos sa Hunyo 30","Magkasabay na magtatapos ang ‘Libreng Sakay program’ ng mga public utility vehicles (PUVs) at ng Metro Rail Transit Line 3 (MRT-3) sa Hunyo 30, 2022, na siya ring huling araw sa puwesto ng administrasyong Duterte. Ayon sa Land Transportation Franchising and Regulatory Board (LTFRB), nagdesisyon silang tapusin na ang kontrata ng mga natitira pang service jeepneys na bumibiyahe sa 28 ruta sa Metro Manila dahil sa kakapusan na ng pondo. Nabatid na ang LTFRB ay binigyan ng P7-bilyong pondo para sa programa mula sa national budget ngunit umaabot sa P14 milyon kada araw ang kanilang gastusin upang mabayaran ang mga kinontrata nilang mga PUVs na siyang libreng nagsasakay sa mga pasahero araw-araw. Nasa kabuuang 118 ruta naman na nagbibigay rin ng libreng sakay ang una nang natapos noong Hunyo 16, 2022. Sinabi ni LTFRB ­Executive Director Kristina Cassion na bagama’t nais pa nilang ipagpatuloy ang programa na aabot pa sana hanggang sa Dis­yembre ay hindi na aniya nila ito kakayanin dahil sa kakapusan ng pondo. Maging ang pamunuan ng MRT-3 ay nagpasabi na rin na ang kanilang libreng sakay ay hanggang Hunyo 30 na lamang. Ayon kay MRT-3 ge­neral manager Michael Capati, ang susunod na administrasyon na ang magdedesisyon kung palalawigin pa ang natu­rang programa. Samantala, ang mga bus naman na bumibiyahe sa EDSA Carousel ay magkakaloob pa rin ng libreng sakay hanggang sa Hulyo 30, 2022.","Magkasabay na magtatapos ang ‘Libreng Sakay program’ ng mga public utility vehicles (PUVs) at ng Metro Rail Transit Line 3 (MRT-3) sa Hunyo 30, 2022, na siya ring huling araw sa puwesto ng administrasyong Duterte.","June 23, 2022  12:00am",https://www.philstar.com/pilipino-star-ngayon/metro/2022/06/23/2190239/libreng-sakay-program-ng-puvs-mrt-3-magtatapos-sa-hunyo-30
"Dalaga binoga, kritikal","Nasa kritikal na kondisyon ang isang dalaga matapos barilin ng isang negosyante, kahapon ng madaling araw sa Malabon City. Tama ng bala ng baril sa dibdib ang tinamo ng biktimang si  Maria Angela Prado, 34, ng Kalayaan St., First Rainbow, Makati City. Kasalukuyan itong ginagamot sa Manila Central University (MCU) Hospital. Nakapiit  na ang suspek na  si Vonrich Vina, 45, negosyante at residente ng Naval St., Brgy. Flores, Malabon City. Inihahanda na ang kaso laban kay  Vina. Sa report na tinanggap ni Malabon police chief Col. Albert Barot mula kina PSSg Ernie Baroy at PSSg Mardelio Osting ,   dakong alas-4 ng madaling araw nang maganap ang insidente sa bahay mismo ng suspek .  Blangko pa ang pulisya sa krimen. Inaalam din kung may relasyon ang dalawa. Nabatid na ang suspect na rin umano ang nagsugod sa biktima sa pagamutan na doon na rin inaresto ang suspect.  Narekober ng pulisya sa crime scene ang isang cal. 9mm pistol Glock na may isang magazine at kargado ng apat na bala.","Nasa kritikal na kondisyon ang isang dalaga matapos barilin ng isang negosyante, kahapon ng madaling araw sa Malabon City.","June 23, 2022  12:00am",https://www.philstar.com/pilipino-star-ngayon/metro/2022/06/23/2190235/dalaga-binoga-kritikal
P720K shabu nasamsam sa 2 ‘tulak’,"Nasa P720,000 halaga ng ilegal na droga ang nasamsam sa dalawang high value individual (HVI) na target sa isinagawang buy-bust operation ng Las Piñas City Police Station, kahapon. Kinilala ni P/Colonel Jaime Santos, hepe ng Las Piñas Police Station ang mga nadakip na suspek na sina Renald Manzala,  alyas Doy, HVI, 40 at Francis Fkores Villanueva, 45, driver, kapwa residente ng Las Piñas City. Dakong alas-6:00 ng umaga kahapon nang madakip ang mga suspek sa Purple Road, Brgy. Gatchalian Subd. Brgy Manuyo Dos, Las Piñas City,Narekober mula kina Manzala at Villanueva ang kabuuang 106 gramo ng shabu.","Nasa P720,000 halaga ng ilegal na droga ang nasamsam sa dalawang high value individual (HVI) na target sa isinagawang buy-bust operation ng Las Piñas City Police Station, kahapon.","June 24, 2022  12:00am",https://www.philstar.com/pilipino-star-ngayon/metro/2022/06/24/2190474/p720k-shabu-nasamsam-sa-2-tulak
"Libreng solar charging station sa e-bike, scooter, itinatag ng MMDA","Inilunsad kahapon ng Metropolitan Manila Deve­lopment Authority (MMDA) ang libreng solar charging station para sa mga electronic bike at electronic scooter para hikayatin ang publiko sa paggamit ng mga alternatibong pa­raan ng transportasyon at isulong ang’green and renewable energy’. Ang solar charging station, ay matatagpuan sa bagong MMDA head office building sa Barangay Ugong, Pasig City, ay bubuksan sa publiko sa Lunes, Hunyo 27, mula alas- 6:00  ng umaga hanggang alas -7:00 ng gabi. Ayon kay MMDA Chairman Romando Artes, ang proyekto ay makakatulong sa pagpapagaan sa pasanin ng publiko sa gitna ng mataas na halaga ng mga produktong petrol­yo sa pamamagitan ng pagbibigay sa kanila ng libreng serbisyo na maaari nilang mapakinabangan sa tuwing kailangan nilang mag-charge ng kanilang mga e-vehicle. Ang mga gustong mag-charge ng kanilang mga e-vehicle ay dapat magdala ng sarili nilang charging cord at cables. Sinabi rin ni Artes na nagpaplano siyang magtayo ng kahalintulad na charging station sa MMDA headquarters sa Orense, Makati para ma-accommodate ang mga tumatawid sa EDSA.",Inilunsad kahapon ng Metropolitan Manila Deve­lopment Authority (MMDA) ang libreng solar charging station para sa mga electronic bike at electronic scooter para hikayatin ang publiko sa paggamit ng mga alternatibong pa­raan ng transportasyon at isulong ang’green and renewable energy’.,"June 23, 2022  12:00am",https://www.philstar.com/pilipino-star-ngayon/metro/2022/06/23/2190234/libreng-solar-charging-station-sa-e-bike-scooter-itinatag-ng-mmda
"20% ng mga jeepney driver sa Metro Manila, huminto sa pagbiyahe","Nasa 20 porsiyento ng mga jeepney driver sa Metro Manila ang   tumigil na sa pamamasada  dahil sa patuloy na pagtaas ng presyo ng produktong petrolyo. Ayon ito kay PISTON national president Mody Floranda kasabay nang pagsasabing wala umano halos naiuuwing kita ang mga driver dahil sa mataas na presyo ng petrolyo. Binanggit pa nito na sa araw-araw na pamamasada nang halos 18 oras, nasa P200 hanggang P300 lamang ang naiuuwi ng mga jeepeny driver sa kani-kanilang pamilya. Halos hindi rin umano naramdaman at hindi nakatulong ang inaprubahang P1 dagdag pasahe. Idinagdag pa ni  Floranda na hindi lamang umano ang mataas na presyo ng petrolyo kaya nagsitigil na ang mga jeepney driver sa pamamasada . “Dahil doon din sa ano din ng mga operator, dahil mataas din ang piyesa, ‘yung maintenance ng kanilang mga jeep o ‘yung kanilang mga UV, kaya’t hindi man nila gustuhin e talagang hindi nila pinabibiyahe muna ‘yung kanilang mga jeep dahil pagdating naman ng gabi rin e wala rin talagang mai-boundary yung drayber. Kaya ang nagiging tendency, yung mga bumibiyahe sa ngayon ay nagiging hati na lamang ‘yung drayber at operator kung magkano ‘yung labas doon sa krudo na natitira,” paliwanag nito. Kaya umano ang kanilang panawagan sa pamahalaan ay suspendihin na muna ang pagpapatupad ng excise tax sa produktong petrolyo.",Nasa 20 porsiyento ng mga jeepney driver sa Metro Manila ang   tumigil na sa pamamasada  dahil sa patuloy na pagtaas ng presyo ng produktong petrolyo.,"June 22, 2022  12:00am",https://www.philstar.com/pilipino-star-ngayon/metro/2022/06/22/2190013/20-ng-mga-jeepney-driver-sa-metro-manila-huminto-sa-pagbiyahe
"‘Treated used water, pagkukunan ng inuming tubig ng Maynilad","Plano ng West Zone concessionaire Maynilad Water Services Inc. (Maynilad)  na gamitin ang ‘treated used water’  para gawing malinis  na inuming tubig gaya ng ginagawa sa  Singapore, South Africa, Namibia, at  Estados Unidos . “Water is a scarce resource. Given the growing population’s increasing demand for water plus the strain on existing sources due to climate change, we should consider using previously untapped sources—inclu­ding used water—to augment supply. There are now reliable and effective treatment technologies that make it a viable option,”  pahayag ni  Maynilad President and CEO Ramoncito S. Fernandez. Gagamitin dito ng Maynilad  ang bagong Modular Treatment Plants (ModTP)  para makakuha ng malinis na inu­ming tubig  sa halip na   pagkunan ng tubig ang mga ilog . “The treated used water discharged by STPs is actually a more reliable water source than raw river water because it is climate independent; the quality is controlled and less variable,”  pahayag naman ni  Maynilad Quality, Sustai­nability and Resiliency head Roel S. Espiritu. “ If we use the river directly as source, trash and other pollutants thrown into it by surrounding communities could drastically change the river water ’ s quality. This could affect the volume output of a ModTP, which has to adjust its treatment parameters with sudden shifts in the raw water quality .”  dagdag pa ni Espiritu. Mula 2010 hanggang nga­yon ang Maynilad  ay naglilinis ng  raw water  mula sa Laguna Lake  gamit ang sewage treatment method para sa initial purification ng tubig ng lawa bago ito idaan sa ibat ibang treatment processes para maging malinis na inuming tubig. Dahil sa paggamit ng Laguna Lake  nababawasan ang pagkuha ng  tubig sa Angat dam bilang  pang suplay ng tubig sa Metro Manila.","Plano ng West Zone concessionaire Maynilad Water Services Inc. (Maynilad)  na gamitin ang ‘treated used water’  para gawing malinis  na inuming tubig gaya ng ginagawa sa  Singapore, South Africa, Namibia, at  Estados Unidos .","June 24, 2022  12:00am",https://www.philstar.com/pilipino-star-ngayon/metro/2022/06/24/2190499/treated-used-water-pagkukunan-ng-inuming-tubig-ng-maynilad
"EDSA Timog flyover, isasara ng 1 buwan - DPWH","Nakatakdang isara ng isang buwan ng Metropo­litan Manila Development Authority (MMDA) at Department of Public Works and Highways (DPWH) ang EDSA Timog Flyover-Southbound dahil sa ikakasang pagkumpuni nito na uumpisahan sa Hunyo 25. Dahil dito, inabisuhan ni MMDA Chairman Romando Artes ang mga motorista na planuhin ang kaniyang biyahe at dumaan sa mga alternatibong ruta upang hindi maabala sa inaasahang mabigat na trapiko. Nasa 30 metro ang kukumpunihin ng DPWH, kabilang ang nasirang ‘bridge diaphragm’ at konstruksyon ng bagong ‘bridge deck slab’ ng flyover. Ayon pa kay Artes, kailangan talagang isarado ang flyover dahil sa kakailanganin na walang anumang vibration movement sa pagkukumpuni nito. Gagawin din ng ‘manual’ o walang heavy equipment ang pagkukumpuni. Mag-uumpisa ang full closure ng flyover dakong alas-6 ng umaga ng ­Hunyo 25.  Inilagay naman na alternatibong ruta para sa EDSA carousel buses at mga pribadong sasakyan ang service road at iba pang ruta. Para epektibong madaanan ng mga motorista ang mga alternatibong daan, patuloy umano ang kanilang clearing operations sa mga Mabuhay lanes para maging ‘obstruction-free’’.  Tinatayang nasa 140,000 sasakyan ang dumaraan kada araw sa naturang flyover ang maaapektuhan ng pagsasara.",Nakatakdang isara ng isang buwan ng Metropo­litan Manila Development Authority (MMDA) at Department of Public Works and Highways (DPWH) ang EDSA Timog Flyover-Southbound dahil sa ikakasang pagkumpuni nito na uumpisahan sa Hunyo 25.,"June 22, 2022  12:00am",https://www.philstar.com/pilipino-star-ngayon/metro/2022/06/22/2190010/edsa-timog-flyover-isasara-ng-1-buwan-dpwh
"8 miyembro ng West African drug syndicate, timbog","Walong hinihina­lang miyembro ng West African drug syndicate ang sunud-sunod na bu­magsak sa kamay ng Bureau of Immigration (BI) at National Bureau of Investigation (NBI) sa magkakahiwalay na operasyon sa Las Piñas at Makati City. Sinabi ni BI Commissioner Jaime Morente na nagkasa ng mga operasyon ang BI-Fugitive Search Unit katuwang ang NBI-Special Action Unit nitong nakaraang Biyernes sa naturang mga siyudad sa bisa ng inilabas niyang ‘mission orders’ laban sa mga da­yuhang nagpapakalat ng ilegal na droga sa bansa. Unang nadakip sa operasyon sa kanilang tinutuluyang bahay sa Las Piñas City ang mga Yemeni nationals na sina Ayesh Hazem Faiz Kadaf at kapatid niyang si Ayesh Hamzah Faiz Kadaf. 
Inaresto rin sa naturang operasyon ang Djibouti national na si Mohamoud Mouhoumed Mohamed, nang mahulihan siya ng ilegal na droga sa kaniyang posesyon. Kasabay ring sina­lakay ang isang bahay sa may Gen. Luna St., Poblacion, Makati City na nagresulta sa pagkakadakip sa mga Sudanese na sina  Mohamed Alfaith Mohamed Saeed Osman, Eltayeb Ahmed Subahi Faris at Angolan national na si Ciel Do Carmo Miguel Domingos.  Nakakum­piska rin ang mga awtoridad ng ilegal na droga sa kanilang posesyon. Dinampot na rin ng mga operatiba ang Sri Lankan na si Mohamed Slim Sahabdeen at Kyrgyztani national Anara Ruslanova na naabutan nila sa lugar ng operasyon. 
Nakatakdang sampahan ng kasong paglabag sa RA 9165 o Comprehensive Dangerous Drugs Act of 2002 ang mga nadakip na dayuhan. Isasailalim din sila sa deportation proceedings bilang ‘undesirable aliens’ ngunit kailangan muna nilang pagdusahan ang ibababang hatol sa kanila ng korte. “We will not tole­rate any foreign national destroying our communities by peddling illegal drugs,” said Morente.  “We are working closely with other government agencies to ensure that these criminals are deported and blacklisted from our country,” giit ni Morente.",Walong hinihina­lang miyembro ng West African drug syndicate ang sunud-sunod na bu­magsak sa kamay ng Bureau of Immigration (BI) at National Bureau of Investigation (NBI) sa magkakahiwalay na operasyon sa Las Piñas at Makati City.,"June 22, 2022  12:00am",https://www.philstar.com/pilipino-star-ngayon/metro/2022/06/22/2190009/8-miyembro-ng-west-african-drug-syndicate-timbog
1K COVID-19 cases kada araw sa Hulyo - OCTA,"Inaasahan na papalo sa 1,000 ang magiging arawang kaso ng CO­VID-19 sa Metro Manila sa pagtatapos ng Hunyo o sa pagsisimula ng buwan ng Hulyo, ayon  OCTA Research Group. Ito ay  makaraang makitaan ng panibagong pag-akyat ng kaso ang rehiyon. Katumbas nito ang 7 kada 190,000 population na average daily attact rate (ADAR) at inaasahan din na maaabot ang pinakamataas na bilang sa pagtatapos ng Hulyo, ayon kay OCTA fellow Dr. Guido David. Una nang sinabi ng OCTA na maaaring maitaas ang alert level ng Metro Manila kapag naabot ang ‘moderate risk’ sa rehiyon o 6 kada 100,000 ADAR kasabay ng pag-akat ng healthcare utilization rate sa 50% o higit pa. “Posible ito mangyari by end of June or first week of July base sa mga projections natin,” saad ni David sa kanilang mga projections na ibinase sa datos ng Department of Health (DOH). Pero naniniwala si David na hindi nila nakikita na tataas ang hospital utilization sa Metro Manila ngunit hindi umano nangangahulugan ito na hindi na dapat mag-ingat ang mga residente ng rehiyon. Una na ring sinabi ng DOH na maaaring tumaas sa 4,800 ang mga nao-ospital sa ­Agosto dahil sa COVID-19 sanhi na rin ng mababang nagpapa-booster shot. 
Nasa 70 milyon nang Pilipino ang nakakumpleto ng primary series ng bakuna ngunit sa bilang na ito ay nasa 14.8 milyon pa lamang ang nagpapa-booster.","Inaasahan na papalo sa 1,000 ang magiging arawang kaso ng CO­VID-19 sa Metro Manila sa pagtatapos ng Hunyo o sa pagsisimula ng buwan ng Hulyo, ayon  OCTA Research Group. Ito ay  makaraang makitaan ng panibagong pag-akyat ng kaso ang rehiyon.","June 22, 2022  12:00am",https://www.philstar.com/pilipino-star-ngayon/metro/2022/06/22/2190011/1k-covid-19-cases-kada-araw-sa-hulyo-octa
Kelot kalaboso sa pangba-blackmail sa ex,"Kalaboso ang isang lalaki na nagbanta sa dati nitong karelasyon na ipo-post sa social media ang mga hubad na larawan kung hindi makikipagkita sa kaniya, sa ikinasang entrapment operation sa Tondo, Maynila nitong Martes ng umaga. Kinilala ang naaresto na si Ryan Labastida, 32, isang freelance rider, at nakatira sa Area 2 Dagat-Dagatan, Caloocan City. 
Sa ulat ng Manila Police District-Moriones Police Station 2, sinabi ng biktima na pinagbabantaan umano siya ni Labastida na ikakalat ang kaniyang mga hubad na larawan sa Facebook kung hindi makikipagkita sa kaniya. Nais umano ni Labastida na manumbalik ang dati nilang relasyon kaya siya pinipilit nito na muling magkita.  Ngunit dumiretso ang babae sa istasyon ng pulisya na nagkasa ng entrapment operation. Nakipagkita ang babae sa suspek sa harapan ng isang shopping mall sa kanto ng Recto Avenue at Dagupan Street sa Tondo kung saan siya pinosasan ng mga pulis makaraang yakapin ang kaniyang binabalikang karelasyon. Nahaharap ngayon ang suspek sa mga kasong paglabag sa Grave Coercion (Article 286) ng Revised Penal Code,Anti-Photo and Video Voyeurism Act of 2009 (RA 9995), Anti-Violence against Women and Their Children Act of 2004 (RA 9262), at Safe Spaces Act (RA 11313) na pawang may kaugnayan R.A  10175 o ang “Cybercrime Prevention Act of 2012”.","Kalaboso ang isang lalaki na nagbanta sa dati nitong karelasyon na ipo-post sa social media ang mga hubad na larawan kung hindi makikipagkita sa kaniya, sa ikinasang entrapment operation sa Tondo, Maynila nitong Martes ng umaga.","June 23, 2022  12:00am",https://www.philstar.com/pilipino-star-ngayon/metro/2022/06/23/2190236/kelot-kalaboso-sa-pangba-blackmail-sa-ex
Simulation exercise isinagawa bilang paghahanda sa inagurasyon ni BBM,"Patuloy ang paghahanda ng Manila Police District (MPD) sa inagurasyon ni incoming President Ferdinand Marcos Jr. nang magkasa kahapon ng simulation exercise (SIMEX) sa ibat-ibang senaryo maging ang banta ng pambobomba sa National Museum. Sa isang senaryo, isang paper bag ang kunwari ay naiwan sa harapan ng museum. Kasama ang mga bomb sniffing dogs (K9 unit), ipinakita ng MPD ang magiging mabilisang aksyon para matiyak ang kaligtasan ng lahat. Kasama ring ipinakita ng MPD ang mga aksyon sa iba’t ibang senaryo kabilang din ang paglusob ng mga raliyista sa venue ng inagurasyon. Kumpleto ng anti-riot gears, itinaboy ng mga pulis ang mga nagkunwaring mga raliyista na nangahas na lumapit sa museum. Kasabay nito, puspusan na rin ang pagpapaganda sa bisinidad ng National Museum kabilang ang pagpipintura sa lugar. Lumikha naman ng pagsisikip sa trapiko ang mga pagsasanay ng MPD nang i-divert ang mga sasakyan na patungong Roxas Blvd. sa Taft Avenue. Nakatakdang hirangin na susunod na pangulo ng bansa si Marcos Jr. sa darating na Hunyo 30 makaraan ang landslide na panalo nitong nakaraang May 9 elections.",Patuloy ang paghahanda ng Manila Police District (MPD) sa inagurasyon ni incoming President Ferdinand Marcos Jr. nang magkasa kahapon ng simulation exercise (SIMEX) sa ibat-ibang senaryo maging ang banta ng pambobomba sa National Museum.,"June 21, 2022  12:00am",https://www.philstar.com/pilipino-star-ngayon/metro/2022/06/21/2189874/simulation-exercise-isinagawa-bilang-paghahanda-sa-inagurasyon-ni-bbm
"Alert level 2 sa Metro Manila, ‘di pa kailangan - health expert","Wala pang nakikitang indikasyon para itaas ang alert status ng Metro Manila sa Alert Level 2 dahil sa malayo pang ma-overwhelm ang healthcare system ng rehiyon, ayon kay infectious disease expert Dr. Edsel Salvana. Sinabi ni Salvana, miyembro ng Department of Health- technical advisory group, na para maitaas ang alert level ay kailangang tumaas ng 50% ang hospital utilization rate ng isang rehiyon. “At this point naman, walang indikasyon na kailangan natin mag-move to Alert Level 2. Ang pinakapakay ng ating alert level system is really to preserve the healthcare system. Malayo po tayo dun sa point na iisipin natin mao-overwhelm ulit,” ayon kay Salvana sa isang public briefing kahapon. Kailangan din umano na makapagtala ng 818 bagong kaso kada araw para maabot ang average daily attack rate (ADAR) sa 6 kada 100,000 population. Nakakasabay pa naman umano ang vaccination rates sa bilang ng mga nao-ospital na napakababa pa habang patuloy pa rin ang paggamit ng karamihan ng taga-Metro Manila sa face mask kapag nasa labas ng bahay. Nakataas ang Alert Level 1 sa Metro Manila hanggang katapusan ng buwan kung kailan muling magdedeklara ng alert status ang pamahalaan. Nilinaw pa ni Salvana na mas importante ang unang booster shot sa ge­neral population kaya muli niyang hinikayat ang mga kuwalipikado na hindi pa nagpapaturok nito na sumalang na sa bakunahan. —  Malou Escudero","Wala pang nakikitang indikasyon para itaas ang alert status ng Metro Manila sa Alert Level 2 dahil sa malayo pang ma-overwhelm ang healthcare system ng rehiyon, ayon kay infectious disease expert Dr. Edsel Salvana.","June 21, 2022  12:00am",https://www.philstar.com/pilipino-star-ngayon/metro/2022/06/21/2189875/alert-level-2-sa-metro-manila-di-pa-kailangan-health-expert
Trader itinumba sa loob ng panaderya,"Patay ang isang negos­yante nang barilin sa ulo ng isang ‘di kilalang gunman sa loob mismo ng kaniyang panaderya sa Quezon City kahapon ng hapon. Isang tama ng bala sa ulo ang ikinasawi ng biktimang si Christopher Reyes Siatan, 39, at residente ng Francisco St., Brgy. Baesa, Quezon City, habang mabilis namang nakatakas ang ‘di pa kilalang salarin, bitbit ang baril na ginamit sa krimen. Batay sa inisyal na ulat ng Talipapa Police Station 3 ng Quezon City Police District (QCPD), nabatid na dakong ala-1:45 ng hapon nang maganap ang krimen sa loob mismo ng bakery na pagmamay-ari ng biktima. Bago ang krimen ay abala sa paglilinis sa kusina ng bakery ang asawa ng biktima na si Jenalyn nang bigla na lang makarinig ng isang malakas na putok ng baril. Kaagad umanong nagtungo ng bakery ang ginang upang alamin kung saan galing ang putok, ngunit tumambad sa kaniya ang nakabulagta at duguan niyang mister. Ayon naman sa mga nakasaksi sa insidente, isang hindi kilalang lalaki na armado ng ‘di pa batid ng kalibre ng baril ang nakitang lumapit sa bakery shop at matapos na paputukan ang biktima ay mabilis na tumakas. Nagsasagawa na ng masusing imbestigasyon ang mga otoridad upang matukoy ang pagkakakilanlan ng salarin sa krimen, gayundin ang motibo sa pagpatay sa biktima.",Patay ang isang negos­yante nang barilin sa ulo ng isang ‘di kilalang gunman sa loob mismo ng kaniyang panaderya sa Quezon City kahapon ng hapon.,"June 21, 2022  12:00am",https://www.philstar.com/pilipino-star-ngayon/metro/2022/06/21/2189869/trader-itinumba-sa-loob-ng-panaderya
"2 butas sa dike, nadiskubre","Dalawang butas ang nadiskubre ng Engineering Department ng Valenzuela City na dahilan ng patuloy na pagbaha sa Brgy. Wawang Pulo at karatig lugar nito.  Lumilitaw na dalawang malaking butas sa dike  na sakop ng bayan ng Obando Bulacan ang pinaglalagusan ng tubig na napupunta sa Wawang Pulo sa Valenzuela  City. Nadagdagan pa ito tuwing high tide.  Natukoy ang lokasyon ng mga butas ng dike ng Obando sa Pala-Pala na mayroong 20 meters ang lapad habang ang pangalawang butas ay nasa Floodgate ng lawa.  Dati nang nilagyan ng mga sandbags ang dalawang butas ngunit hindi rin daw ito kinaya.  Dahil dito, nagpulong na sina Valenzuela City Mayor Rex Gatchalian at Obando Bulacan Mayor-elect Ding Valeda para hanapan ng solusyon ang mga butas ng dike.  Kabilang sa napagkasunduan ay ang pagdaragdag ng mga sand bags at mabilis na pakikipagdayalogo sa Department of Public Works and Highways (DPWH) para sa agarang repair ng dike.",Dalawang butas ang nadiskubre ng Engineering Department ng Valenzuela City na dahilan ng patuloy na pagbaha sa Brgy. Wawang Pulo at karatig lugar nito.,"June 21, 2022  12:00am",https://www.philstar.com/pilipino-star-ngayon/metro/2022/06/21/2189868/2-butas-sa-dike-nadiskubre
EDSA binaha dahil sa tambak na basura - MMDA,"Isinisi ng Metropolitan Manila Development Authority (MMDA) sa walang habas na pagtatapon ng basura ang naganap na malaking baha sa EDSA-Santolan sa Quezon City nitong Linggo. Ayon sa MMDA kahapon, regular at araw-araw ang ginagawang cleaning at de-clogging operations pero hindi nauubos ang mga basura na bumabara sa mga kanal.  Kaya muling nanawagan sa publiko ang ahensya na maging responsable sa pagtatapon ng basura ang mga taga-Metro Manila.  Tila mala-Ondoy ang naging baha mula EDSA-Santolan flyover hanggang Main Avenue nitong Linggo kung saan marami sa mga maliliit na sasakyan ang na-istranded. Nagdulot din ito ng napakabigat na trapiko.  Karamihan sa mga nakukuhang basura ay mga plastic bags, styrofoam, plastic cups, plastic bottles, at mga pinaglagyan ng pagkain na bumabara sa mga daluyan ng tubig.  Dapat umanong maunawaan ng publiko na ang iresponsableng pagtatapon ng basura sa mga daluyan ng tubig ay walang mabuting idudulot at sila rin ang mapeperwisyo.",Isinisi ng Metropolitan Manila Development Authority (MMDA) sa walang habas na pagtatapon ng basura ang naganap na malaking baha sa EDSA-Santolan sa Quezon City nitong Linggo.,"June 21, 2022  12:00am",https://www.philstar.com/pilipino-star-ngayon/metro/2022/06/21/2189866/edsa-binaha-dahil-sa-tambak-na-basura-mmda
Stude tinarakan ang puso,"Winakasan ng isang estudyante ang sariling buhay nang bigla na lamang tarakan ng patalim ang kaniyang puso nang pagalitan ng kaniyang kuya sa gitna ng isang inuman, ka­makalawa ng gabi sa Tondo, Maynila. Nakilala ang nasawi na si Jaymark Benedicto, 20, ng Area H, Brgy. 20 Parola, Tondo. Sa ulat ng Manila Police District-Delpan Police Station 12, dakong alas-10:55 ng gabi nang maganap ang insidente sa harapan ng bahay ng pamilya Benedicto.  Nabatid na nakikipag-inuman ang biktima sa iba niyang kapatid na lalaki nang dumating ang kanilang pinaka-kuya at pinagalitan si Jaymark sa pagsali sa inuman. Ipinaalala ng kuya sa biktima ang pagkamatay ng isa pa nilang kapatid na mahina ang kalusugan na ang alak din ang dahilan.  Dito bigla umanong dumampot ng patalim si Jaymark at itinarak sa kaniyang puso. Isinugod ng mga kapatid si Jaymark sa Gat Andres Bonifacio Memorial Medical Center ngunit idineklara siyang wala nang buhay nang dumating sa ospital. Sa kabila ng salaysay ng magkakapatid, magsasagawa pa rin ng masusing imbestigasyon ang pulisya para makatiyak na walang nangyaring ‘foul play’ sa insidente.",,"June 21, 2022  12:00am",https://www.philstar.com/pilipino-star-ngayon/metro/2022/06/21/2189861/stude-tinarakan-ang-puso
Koreanong wanted timbog,"Nadakip ng mga tauhan ng Bureau of Immigration (BI) ang isang South Korean national na wanted sa kaniyang bansa dahil sa telecommunication fraud sa isinagawang operasyon, kamakailan. 
Kinilala ni Immigration Commissioner Jaime Morente ang nadakip na si Jung Inhyeok, 42. Nadakip siya ng mga tauhan ng BI-Fugitive Search Unit sa may Brgy. Poblacion, San Fernando, Cebu. Hindi na umano nakapalag sa mga operatiba ang suspek nang ihain sa kaniya ang warrant of deportation na inilabas ng BI board of commissioners noon pang nakaraang taon. Ayon sa Interpol-National Central Bureau (NCB), may outstanding warrant of arrest si Jung na inilabas ng Seoul western district court noong Abril 16, 2015 dahil sa Fraud. Miyembro umano siya ng isang phone scam syndicate na nakatangay na ng 65 milyong Korean won sa kanyang mga kababayan sa pamamagitan ng voice phi­shing habang nagpapanggap na mga opisyal ng bangko sa isang call center sa Thailand. Nagtago sa Pilipinas ang suspek noon pang Oktubre 27, 2017 nang dumating siya sa Manila bilang isang turista. 
Nakaditine na sa BI warden facility sa Camp Bagong Diwa sa Taguig City si Jung habang pinawalang-bisa na ang kaniyang pasaporte at inumpisahan na ang proseso sa kaniyang deportasyon.","Nadakip ng mga tauhan ng Bureau of Immigration (BI) ang isang South Korean national na wanted sa kaniyang bansa dahil sa telecommunication fraud sa isinagawang operasyon, kamakailan. 
Kinilala ni Immigration Commissioner Jaime Morente ang nadakip na si Jung Inhyeok, 42. Nadakip siya ng mga tauhan ng BI-Fugitive Search Unit sa may Brgy. Poblacion, San Fernando, Cebu.","June 21, 2022  12:00am",https://www.philstar.com/pilipino-star-ngayon/metro/2022/06/21/2189873/koreanong-wanted-timbog
"Aktibong kaso ng COVID-19 sa Maynila, 29 na lang","Sa kabila ng pahayag ng Department of Health (DOH) ng pagtaas ng reproduction rate ng COVID cases sa bansa, patuloy naman ang pagbaba nito sa lungsod ng Maynila makaraang maitala ang mga aktibong kaso sa 29 na lamang, ayon sa Manila Health Department (MHD) kahapon. Batay sa ulat ng CO­VID-19 monitoring ng MHD, nitong alas-12:00 ng tanghali kahapon ay umabot na sa kabuuang 116,285 ang total COVID-19 confirmed cases sa lungsod. Nabatid na nasa 29 na lamang ang aktibong kaso matapos na madagdagan pa ng limang bagong kaso. 
Sa naturang bilang, pito ang sa Tondo 1, lima sa Sampaloc at Pandacan na may apat na aktibong kaso.  May tig-tatlong active cases din ang Malate at San Andres, habang dalawa sa Ermita at tig-isa sa Binondo, Paco, Sta. Ana, Sta. Cruz at Tondo 2. Samantala,  wala nang aktibong kaso sa Intramuros, Port Area, Quiapo, San Miguel, San Nicolas at Sta. Mesa. Sa tala, nasa 114,314 katao na dinapuan ng CO­VID-19 sa lungsod ang nakarekober na matapos ma­dagdagan ng limang bagong recoveries. Wala namang naitalang bagong namatay dahil sa karamdaman, sanhi upang manatili pa rin sa 1,942 ang total COVID-19 deaths sa lungsod.","Sa kabila ng pahayag ng Department of Health (DOH) ng pagtaas ng reproduction rate ng COVID cases sa bansa, patuloy naman ang pagbaba nito sa lungsod ng Maynila makaraang maitala ang mga aktibong kaso sa 29 na lamang, ayon sa Manila Health Department (MHD) kahapon.","June 20, 2022  12:00am",https://www.philstar.com/pilipino-star-ngayon/metro/2022/06/20/2189524/aktibong-kaso-ng-covid-19-sa-maynila-29-na-lang
Saudi Airlines dumausdos sa damuhan sa NAIA Terminal 1,"Nabulabog ang Manila International Airport Authority Fire and Rescue Division matapos itong rumesponde sa emergency call ng Saudia Airlines flight. Ayon sa ulat, ang eroplano ng Saudia Airlines flight SV862  ay lumapag sa Runway 06-24 ay dumausdos sa madamong bahagi ng Taxiway Charlie habang papunta sa parking bay ng NAIA Terminal 1. Ligtas ang lahat ng sakay ng eroplano na 420 passengers at crew. Sinabi ni MIAA general manager Ed Monreal, na walang naapektuhang flight operatios sa apat na terminal ng NAIA.",Nabulabog ang Manila International Airport Authority Fire and Rescue Division matapos itong rumesponde sa emergency call ng Saudia Airlines flight.,"June 21, 2022  12:00am",https://www.philstar.com/pilipino-star-ngayon/metro/2022/06/21/2189865/saudi-airlines-dumausdos-sa-damuhan-sa-naia-terminal-1
3 timbog sa droga at baril sa Navotas,"Kalaboso ang tatlong hinihinalang tulak ng droga matapos makuhanan ng baril at mahigit P1-milyon halaga ng shabu sa buy-bust operation sa Navotas City, kahapon ng madaling araw. Kinilala ni Navotas Police chief Col. Dexter Ollaging ang naarestong mga suspek bilang sina Mark Renzo Valerio, 25; Jayzen Manalaysay, 34, at Glen Lacson, 36, pawang residente ng lungsod. Sa report ni Col. Ollaging kay Northern Police District (NPD) director P/Brig. Gen. Ulysses Cruz, alas-12:25 ng madaling araw nang isagawa ang buy-bust ng mga operatiba ng Station Drug Enforcement Unit (SDEU) sa pangunguna ni P/Lt. Luis Rufo, kasama ang TMRU, Sub-Station 4, Intelligence Section at NDIT, RIU-NCR sa Tanigue Extension, Brgy. NBBS, Dagat-Dagatan. Agad sinunggaban ng mga pulis si Valerio at Manalaysay matapos bentahan ng P5,000 na halaga ng shabu ang isang pulis na poseur buyer, kasama si Lacson na nakuhanan din ng hinihinalang shabu at baril. Nakumpiska sa mga suspek ang humigit kumulang sa 170 gramo ng hinihina­lang shabu na may halagang P1,156,000, cal. 38 revolver Colt na may apat na bala, buy-bust money, coin purse, tickler notebook, digital weighting scale, 2-sling bag at.","Kalaboso ang tatlong hinihinalang tulak ng droga matapos makuhanan ng baril at mahigit P1-milyon halaga ng shabu sa buy-bust operation sa Navotas City, kahapon ng madaling araw.","June 20, 2022  12:00am",https://www.philstar.com/pilipino-star-ngayon/metro/2022/06/20/2189518/3-timbog-sa-droga-baril-sa-navotas
"Hiling na medical furlough ni Sen. De Lima, pinagbigyan ng korte","Pinagbigyan ng dalawang korte sa Muntinlupa ang kahilingan ng nakapiit na si Senator Leila de Lima para sa medical furlough mula ­Hunyo 19 hanggang 25. Nabatid na sasalang sa major surgery ang bahagi ng uterus ni De Lima, sa payo ng kaniyang personal doctor na si Dr. Errol Santelices ng Manila Doctor’s Hospital sa UN Avenue, sa Ermita, Maynila. Ang Muntinlupa  Regional Trial Court Branches 204 at 256 ang mga korteng nagpahintulot sa request na medical furlough subalit kopya lamang ng Branch 204 ang naipakita sa mga mamamahayag. “Wherefore, for medical and humanitarian considerations and given the urgency of the matter, the motion is hereby granted. Accused Sen. De Lima is allowed to go on a medical furlough at Manila Doctors Hospital...at her own expense only for five days or a hundred and twenty hours, between 19 and 25 June 2022 for surgery and hospital confinement,” ayon sa kautusan ng  Branch 204. Saad din sa court order na ang medical check-up ni De Lima noong  Abril 5, 2022 sa kaniyang OB-GYN na si Dra. Aida Bautista, ay kailangang sumailalim siya sa ‘Vaginal Hysterectomy with Anterior and Posterior Colporrhany’ matapos ma-diagnose na may  Pelvic Organ Prolapse Stage 3. Ipinayo ni Santelices na kailangang ma-confined si De Lima sa hindi bababa sa 120 oras upang masubaybayan ang kondisyon ng kalusugan, lalo’t nagkaroon na ito ng hinihinalang mild stroke noong Abril 2021. Inatasan din ang ang Custodial Service Unit na magdadala kay De Lima sa Manila Doctor’s Hospital kung saan siya ooperahan, at magbabalik sa detention facility makalipas ang limang araw. Dahil dito, sinabi ng ­korte na nakansela “ ang nakatakdang ‘presentation of defense evidence’ na mu­ling itinakda sa Hulyo 29 at Agosto 19, 2022 alas- 8:30 ng umaga.",Pinagbigyan ng dalawang korte sa Muntinlupa ang kahilingan ng nakapiit na si Senator Leila de Lima para sa medical furlough mula ­Hunyo 19 hanggang 25.,"June 19, 2022  12:00am",https://www.philstar.com/pilipino-star-ngayon/metro/2022/06/19/2189438/hiling-na-medical-furlough-ni-sen-de-lima-pinagbigyan-ng-korte
"Gumaling sa COVID-19 sa Quezon City, 99.20% na","Iniulat kahapon ng ­Quezon City government na umaabot na sa 99.20% o 260,868 ang mga pas­yenteng gumaling na mula sa COVID-19 sa lungsod. Sa isang paabiso, sinabi ng QC Epidemiology and Disease Surveillance Unit (CESU) na hanggang alas-8:00 ng umaga ng Hunyo 19, umaabot na sa 262,964 ang total COVID-19 cases o kabuuang bilang ng mga nagpositibo sa sakit, sa lungsod na naisailalim sa balidasyon ng CESU at mga District Health Offices nito. Nabatid na dumaraan sa validation ng CESU, health center staff at mga opisyal ng barangay ang datos na mula sa DOH para masigurong sila ay residente ng QC. Maaaring magbago pa naman anila ang bilang ng mga kaso sa lungsod dahil na rin sa isinasagawang community-based testing. Sa naturang kabuuang bilang naman, 365 na lamang ang kumpirmadong active cases pa o 0.14% na lamang habang 1,731 o 0.66% ang sinawimpalad na bawian ng buhay. Anang QC LGU, maaaring makita ang mga nakaraang COVID-19 case updates sa kanilang website na https://quezoncity.gov.ph/covid-19-watch.","Iniulat kahapon ng ­Quezon City government na umaabot na sa 99.20% o 260,868 ang mga pas­yenteng gumaling na mula sa COVID-19 sa lungsod.","June 20, 2022  12:00am",https://www.philstar.com/pilipino-star-ngayon/metro/2022/06/20/2189520/gumaling-sa-covid-19-sa-quezon-city-9920-na
SPD drug ops: 10 ‘tulak’ huli sa P4 milyong shabu,"Sampung drug suspect ang naaresto habang nasa P4-milyong halaga ng shabu ang nasamsam sa magkakahiwalay na buy-bust operation ng mga tauhan ng Southern Police District (SPD), sa Taguig, Muntinlupa at Las Piñas City, nitong Biyernes at Sabado. Sa ulat na isinumite ni P/Major Cecilo Tomas Jr. kay SPD Director P/Brig. Ge­neral Jimili Macaraeg, sa Taguig City, nadakip ang pitong high value individuals (HVIs) na kinilalang sina Abdul Wahid Solaiman, 41, tricycle driver; Bong Pagayao Mangelen, 35; Benji Guianadal Maitum, 27, taxi driver; Badrudin Talusan Dalgan, 41; Fahad Salik Solaiman,18, tricycle driver; Noel Emad Kalim, 50, security guard, at Buhari Komatig Malaguia, 35,  tricycle driver, matapos ang ikinasang buy-bust operation sa Block 124 Lot 12 Sitio Imelda St., dakong alas-8:30 ng gabi ng Sabado. Nasamsam dito ang 500 gramo ng shabu na nagkakahalaga ng P3,400,000. Sa serye pa ng drug operation sa Muntinlupa, Taguig at Las Piñas, nasa ?530,400 na halaga ng shabu ang nasamsam nitong Hunyo 17 at 18. Sa ulat ng Muntinlupa-Station Drug Enforcement Unit, nadakip si Al Rashid Timba­yan, sa Avanceña St. Kataru­ngan Village, Brgy. Poblacion Muntinlupa City, alas-10:45 ng gabi ng Biyernes matapos makuhanan ng P374,000 na halaga ng shabu. Iniulat din ng Taguig City Police Station-SDEU na alas-2:00 ng madaling araw ng Sabado nang madakip sa Roldan St. Brgy. Lower Bicutan si  Johm Louwel Albacite , 23,  CCTV Installer makaraang masamsaman ng 19 gramo ng shabu na nasa P129,000 ang halaga. Sa Las Piñas, nalambat naman sa buy-bust operation sa  Villa Coastal Brgy Daniel Fajardo, dakong alas-3:50 ng madaling araw ng Hunyo 18 si Joseph Nathaniel Grajo , 20, na nakuhanan ng apat na gramo ng shabu na may halagang ?27,200.","Sampung drug suspect ang naaresto habang nasa P4-milyong halaga ng shabu ang nasamsam sa magkakahiwalay na buy-bust operation ng mga tauhan ng Southern Police District (SPD), sa Taguig, Muntinlupa at Las Piñas City, nitong Biyernes at Sabado.","June 20, 2022  12:00am",https://www.philstar.com/pilipino-star-ngayon/metro/2022/06/20/2189522/spd-drug-ops-10-tulak-huli-sa-p4-milyong-shabu
"Mister na pumatay ng misis lumaklak ng muriatic acid, dedo","Patay ang isang mister na “wanted” sa batas dahil sa umano’y pagpatay sa kanyang sariling misis, nang tumungga ng muriatic acid, ayon sa pulisya ng Quezon City kahapon. Kinilala ang biktima na si Eduardo Anire Vergara, 56, walang trabaho at residente ng 74 Judge Juan Luna St., Brgy. Bungad, Quezon City. Si Vergara ay nagtatago matapos na mapatay ang kaniyang misis na si Jhendel Pearl Santos, 28, noong Hunyo 11. Batay sa report ng Masambong Police Station 2, ng Quezon City Police District (QCPD), bandang alas-9:30 ng umaga kahapon ay nagtungo ang mga otoridad sa tahanan ng mga kaanak ni Vergara sa Central Signal Village, Taguig City, kung saan ito nagtago at sinasabing uminom ng asido. Naisugod pa umano ng mga kaanak ang suspek sa ­Quezon City General Hospital subalit binawian din ng buhay dakong alas-4:00 ng hapon. Una rito, bago ang pagpatay, nag-text pa umano ang ginang sa suspek na magtutungo ito sa kaniyang bahay at kukunin ang allowance ng kanilang mga anak. Gayunman, habang naglalakad ay nagkaroon umano ng mainitang pagtatalo ang dalawa hanggang sa suntukin ng lalaki ang mukha ng asawa. Hindi pa umano nasiyahan ang suspek at bumunot ito ng patalim at pinagsasaksak nito ang kaniyang misis hanggang sa mamatay.","Patay ang isang mister na “wanted” sa batas dahil sa umano’y pagpatay sa kanyang sariling misis, nang tumungga ng muriatic acid, ayon sa pulisya ng Quezon City kahapon.","June 20, 2022  12:00am",https://www.philstar.com/pilipino-star-ngayon/metro/2022/06/20/2189519/mister-na-pumatay-ng-misis-lumaklak-ng-muriatic-acid-dedo
"P5.9 milyon sa lotto napanalunan ng taga-Taal, Batangas","Isang taga-Batangas ang mapalad na nakakuha ng P5.9 milyong jackpot prize ng Lotto 6/42 habang wala pa ring pina­lad na makapag-uwi ng mahigit sa P219 milyong jackpot prize ng Grand Lotto 6/55, na parehong binola ng Philippine Cha­rity Sweepstakes Office (PCSO) kamakalawa ng gabi. Ayon sa PCSO, matagumpay na nahulaan ng lucky bettor ang six-digit winning combination na 08-15-11-23-36-33 ng Lotto 6/42 kaya’t napanalunan nito ang jackpot na P5,940,000.00. Nabatid na ito na ang ikatlong sunod na araw, at ikaapat naman ngayong buwan ng Hunyo, na napanalunan ang milyun-milyong jackpot prize ng lotto. Anang PCSO, nabili ng lucky winner ang kanyang lotto ticket sa Taal, Batangas. Pinayuhan ng PCSO ang nagwagi magtungo sa punong tanggapan ng PCSO sa Mandaluyong City dala ang winning ticket at dalawang balidong IDs upang makubra ang nasabing premyo. Samantala, walang nanalo ng P219,236,988.40 na jackpot prize ng Grand Lotto 6/55 nang walang makahula sa six-digit winning combination na 48-55-21-05-18-52. Ang Lotto 6/42 ay binubola tuwing Martes, Huwebes at Sabado, habang ang Grand Lotto 6/55 naman ay binubola tuwing Lunes, Miyerkules at Sabado.","Isang taga-Batangas ang mapalad na nakakuha ng P5.9 milyong jackpot prize ng Lotto 6/42 habang wala pa ring pina­lad na makapag-uwi ng mahigit sa P219 milyong jackpot prize ng Grand Lotto 6/55, na parehong binola ng Philippine Cha­rity Sweepstakes Office (PCSO) kamakalawa ng gabi.","June 20, 2022  12:00am",https://www.philstar.com/pilipino-star-ngayon/metro/2022/06/20/2189523/p59-milyon-sa-lotto-napanalunan-ng-taga-taal-batangas
CCTV sa mga paliparan daragdagan vs ‘Pastillas scheme’,"Plano ng Bureau of Immigration (BI) na magkabit ng mas maraming CCTV (closed-circuit television) cameras sa mga airports sa bansa para maiwasan nang maulit ang kontrobersyal na “Pastillas scheme’” na naglagay sa ahensya sa kahihiyan. Sinabi ni Immigration spokesperson Dana San­doval, marami nang ginawang pagbabago ang pamunuan ng BI mula nang pumutok ang Pastillas scheme kabilang ang “organizational and systemic problems.” “Technologies din po ay inimprove po natin. One hundred percent na po ang secondary inspection areas are now covered with CCTVs pati po iyong transparent ready ang ginagamit po doon sa mga areas na iyon para kitang-kita po and highly visible ang mga activities po ng personnel,” ayon kay Sandoval. “Sa atin pong procedures, nandiyan pa rin po iyong strict departure formalities following po iyong Department of Justice guidelines on implementing departure formalities,” dagdag ng opisyal. Ang intelligence unit ay inilipat na sa Intelligence Division na magsisilbing ikatlong mata ng ahensya para sa checks and balances. Dahil sa Pastillas scheme, maraming mga dayuhan partikular ang mga Chinese nationals ang nakapasok sa bansa kahit walang dokumento sa pamamagitan ng paglalagay sa mga opisyal at tauhan ng immigration.",Plano ng Bureau of Immigration (BI) na magkabit ng mas maraming CCTV (closed-circuit television) cameras sa mga airports sa bansa para maiwasan nang maulit ang kontrobersyal na “Pastillas scheme’” na naglagay sa ahensya sa kahihiyan.,"June 20, 2022  12:00am",https://www.philstar.com/pilipino-star-ngayon/metro/2022/06/20/2189525/cctv-sa-mga-paliparan-daragdagan-vs-pastillas-scheme
"Dalaga, itinumba sa Navotas","Pinagbabaril nang mala­pitan at napatay ang isang dalaga ng dalawang hindi pa nakilalang mga armadong salarin sa Navotas City, Biyernes ng gabi. Nagtamo ng mga tama ng bala sa ulo ang biktimang si Rizalyn Rivera, 30, helper ng  Cattleya St., Brgy. NBBS Proper ng lungsod. Sa report ni P/Staff Sgt. Levi Salazar kay Navotas Police Chief P/ Col. Dexter Ollaging, dakong alas-11:45 ng gabi nang maganap ang insidente sa kahabaan ng Blk 28, Kanduli St., Brgy NBBS Dagat Dagatan, Navotas City. Base sa inisyal na imbestigasyon, nakita ng mga residente sa lugar ang biktima na kasama ang dalawang hindi kilalang lalaki na nakasuot ng face mask  at bumili ng sigarilyo sa kalapit na sari-sari store. Ilang saglit pa, umali­ngawngaw ang apat na putok ng baril kung saan duguang napahandusay sa semento ang biktima. Agad  namang nagsagawa ng follow-up operation ang mga tauhan ng Navotas Police Intelligence sa pangunguna ni P/LT Luis Rufo at Staff Sgt. 4 para sa posibleng pagkakaaresto sa mga suspect. Narekober ng mga tauhan ng NPD-SOCO sa crime scene ang limang basyo ng bala  mula sa hindi pa matukoy na kalibre ng baril. Blangko pa ang pulisya sa motibo sa krimen at kung sino ang mga suspect.","Pinagbabaril nang mala­pitan at napatay ang isang dalaga ng dalawang hindi pa nakilalang mga armadong salarin sa Navotas City, Biyernes ng gabi.","June 19, 2022  12:00am",https://www.philstar.com/pilipino-star-ngayon/metro/2022/06/19/2189433/dalaga-itinumba-sa-navotas
"One week growth rate ng COVID-19 sa Metro Manila, umakyat ng 71%","Umakyat sa 71% ang one week growth rate ng COVID-19 cases sa National Capital Region (NCR), ayon sa OCTA Research Group nitong Sabado. Sa ibinahaging ulat sa Twitter ni Dr. Guido David ng  OCTA, nabatid na mula Hunyo 11 hanggang 17, ang 7-day average sa NCR ay nadagdagan pa at naging 176 mula sa dating 103 lamang o 71% increase. “This translates to an ADAR (average daily attack rate) of 1.24,” ani David. Aniya, ang NCR ay nakapagtala ng 282 bagong kaso noong Hunyo 17, 2022, base sa datos ng Department of Health (DOH). “With the exception of April 3 (when there was a high number due to possible backlog), this is the highest number of new cases since February 26, 2022,” anang OCTA. Samantala, ang reproduction number naman sa NCR, o yaong bilang ng mga taong maaaring ihawa ng sakit ng isang pasyente, ay tumaas din at umabot na sa 1.80 hanggang noong Hunyo 14, mula sa dating 1.40 lamang noong Hunyo 7.  Ang reproduction number na mas mababa sa 1 ay indikasyon ng pagbagal ng hawahan ng virus. Maging ang positivity rate sa rehiyon, o yaong porsiyento ng mga tao na nagpopositibo sa sakit mula sa kabuuang bilang ng mga taong sinuri laban sa COVID-19, ay tumaas na rin sa 3.7%. Sa kabila naman nito, sinabi ng OCTA na bagama’t dumarami ang bilang ng mga kaso ng COVID-19 sa NCR, mababa pa rin naman ang hospital bed utilization rate na nasa 22% lamang, gayundin ang ICU utilization rate na nasa 17% lamang. “So far, the numbers we are seeing have been in line with our projections: a weak surge and no escalation of alert levels or restrictions because we expect our healthcare system will be able to manage the relatively low number of hospitalizations,” anang OCTA. Kaugnay nito, pinayuhan din ng grupo ang mga mamamayan na patuloy na maging responsable, sumunod sa health protocols at magpabakuna at magpa-bosster shot na laban sa COVID-19. Nitong Biyernes, ang Pilipinas ay nakapagtala ng 539 bagong COVID-19 cases, na bagong record high sa loob ng dalawang buwan. Bunsod nito, umaabot na ngayon ang aktibong CO­VID-19 cases sa bansa sa 3,829.","Umakyat sa 71% ang one week growth rate ng COVID-19 cases sa National Capital Region (NCR), ayon sa OCTA Research Group nitong Sabado.","June 19, 2022  12:00am",https://www.philstar.com/pilipino-star-ngayon/metro/2022/06/19/2189436/one-week-growth-rate-ng-covid-19-sa-metro-manila-umakyat-ng-71
"DILG sa LGU: Road clearing, paigtingin sa pagbabalik ng F2F classes","Inatasan ng Department of the Interior and Local Government (DILG) ang mga local government units (LGUs) na ipagpatuloy ang pagsasagawa ng road clearing operations sa kanilang mga nasasakupan upang matiyak ang kaligtasan ng mga batang dadalo na sa face-to-face classes. Ayon kay DILG Secretary Eduardo Año, dapat na ipagpatuloy ng mga LGUs ang mga road safety programs, gaya ng road clearing operations at pagbabawal ng mga tricycles sa national highways, upang mabawasan ang aksidente sa mga kalsada. Sinabi ni Año na malaking bilang ng mga barangay ang patuloy na tumatalima sa panawagang alisin ang mga obstruksiyon sa mga kalsada, o nasa 38,690 mula sa kabuuang 41,365 barangays na sangkot sa operasyon o 93.53%, batay sa datos na inilabas noong Mayo 6. “The Road Clearing Ops and ‘no trike on national highway’ campaign have to be sustained. Hindi puwedeng ningas-kugon,” pahayag pa ni Año. “We urge our LGUs to continue and sustain their successes to protect our children from road accidents, lalo na ngayong papalapit na ang face-to-face classes,” dagdag pa niya. Ipinaliwanag ni Año na ang pagpapatupad ng ban sa mga tricycles at pedicabs sa national roads ay may layuning mabigyan ng seguridad ang mga bata, dahil ang mga naturang uri ng transportasyon ang karaniwan nilang ginagamit sa pagtungo at pag-uwi mula sa mga paaralan. Nanawagan din naman si Año sa mga bagong halal na opisyal na bumuo ng mga polisiya na titiyak na ligtas ang mga kalsada para sa mga mamamayan, partikular na para sa mga bata. “As the influx of children travel on roadways going and back from their schools, children are exposed to road accidents. These policies on road safety can save lives and reduce road collision deaths and injuries,” ani Año.",Inatasan ng Department of the Interior and Local Government (DILG) ang mga local government units (LGUs) na ipagpatuloy ang pagsasagawa ng road clearing operations sa kanilang mga nasasakupan upang matiyak ang kaligtasan ng mga batang dadalo na sa face-to-face classes.,"June 19, 2022  12:00am",https://www.philstar.com/pilipino-star-ngayon/metro/2022/06/19/2189437/dilg-sa-lgu-road-clearing-paigtingin-sa-pagbabalik-ng-f2f-classes
"SUV driver na nanagasa ng sekyu, ‘no show’ sa piskalya","‘No show’ uli ang SUV driver na si Jose Antonio Sanvicente sa iti­nakdang pagdinig ng Mandaluyong Prosecutor’s Office kahapon kaugnay sa kasong frustrated murder at abandonment of one’s own victim sa pagsagasa sa guwardiyang si Christian Floralde sa Mandaluyong City kamakailan. Sa pagdinig, ang biktimang si Floralde lamang ang sumipot sa tanggapan ni Mandaluyong City Prosecutor Jofre Andreon na may hawak ng kaso. Si Floralde ay iika-ikang nagtungo sa pagdinig kasama ang kanyang abogadong si Atty. Federico Biolena. Dito, tanging abogado ni Sanvicente ang du­malo sa hearing na si Atty. Danny Macalino. Hindi naman nagbigay ng panayam sa media si Floralde dahil sa hirap pa rin itong kumilos. Nagpahayag din ng pagkadismaya ang kampo ni Floralde at nagsabing tuloy ang kaso hanggang sa makamit ang hustisya kaugnay ng pananagasa dito. Nagsumite rin ang kampo ni Floralde ng mga ebidensya kaugnay ng kaso. Tinanggap naman ni Atty. Macalino, abogado ni Sanvicente ang kopya ng reklamo laban sa kliyente. Binigyan naman ng piskal ng pagkakataon ang kampo ni Sanvicente na magsumite ng counter affidavit sa kaso. Itinakda ni Fiscal An­dreon ang susunod na pagdinig sa kaso sa June 23.",‘No show’ uli ang SUV driver na si Jose Antonio Sanvicente sa iti­nakdang pagdinig ng Mandaluyong Prosecutor’s Office kahapon kaugnay sa kasong frustrated murder at abandonment of one’s own victim sa pagsagasa sa guwardiyang si Christian Floralde sa Mandaluyong City kamakailan.,"June 18, 2022  12:00am",https://www.philstar.com/pilipino-star-ngayon/metro/2022/06/18/2189244/suv-driver-na-nanagasa-ng-sekyu-no-show-sa-piskalya
PDEA binigyan ng mataas na audit rating ng COA,"Ginawaran ng mataas na audit rating ng Commission on Audit (COA) ang Philippine Drug Enforcement Agency (PDEA) sa maayos na presentasyon ng pinansyal na report at rekord nito. Ayon sa COA, maayos ang paglalahad ng transaksyon ni PDEA Director General Wilkins Villanueva sa nakalipas na taon na nagtapos noong Disyembre 31, 2021. Ang nasabing audit report ay pinakamataas na naibigay ng COA sa ahensya ng gobyerno na nangangahulugan lang na maayos ang pinansyal na rekord ng anti-drug war agency ng bansa na sumunod sa panuntunan at proseso na itinatakda ng COA. Sa independent report ni COA Supervising Auditor Cherrie Lou Arguilla, ang financial statements ng PDEA ay iprinisinta ng patas alinsunod sa International Public Sector Accounting Standards (IPSASs). Alinsunod sa masusing proseso ng COA, tumalima ang PDEA sa accounting standards na inisyu ng IPSAS Board para sa public sector entities kung saan nanguna ang ahensya sa preparasyon at pagpiprisinta ng nasabing financial statements. Ayon sa COA, ang ebidensya sa audit base sa pinansyal na posisyon ng PDEA hanggang Dis­yembre 31, 2021 ay tumutugma sa statements sa pinansyal na performance ng anti-drug agency tulad ng cash flows, pagbabago sa net assets/equity, pagtutugma sa pondo at aktuwal na halaga ng nagasta hanggang sa pagtatapos ng taon. Ang COA ang nagsasagawa ng auditing sa mga ahensya ng pamahalaan upang alamin kung nasa tama ang paggasta nito ng pondo ng bayan.",Ginawaran ng mataas na audit rating ng Commission on Audit (COA) ang Philippine Drug Enforcement Agency (PDEA) sa maayos na presentasyon ng pinansyal na report at rekord nito.,"June 18, 2022  12:00am",https://www.philstar.com/pilipino-star-ngayon/metro/2022/06/18/2189241/pdea-binigyan-ng-mataas-na-audit-rating-ng-coa
"Higit P10 milyong halaga ng shabu, nasabat sa buy-bust","Mahigit sa P10 mil­yong halaga ng shabu ang nasabat ng mga tauhan ng Caloocan City Police mula sa isang babae na high value individual (HVI) sa ikinasang buy-bust operation kahapon ng umaga sa Caloocan City. Kalaboso si Zaida Amod, 45, ng Phase 12 Barangay 188 Tala, Caloocan City na matagal nang under surveillance ng mga pulis. Ayon kay Caloocan police chief Col. Sa­muel Mina Jr., dakong alas-8 ng umaga nang magsagawa ang pinagsanib na pwersa ng Station Drug Enforcement Unit (SDEU) ng Caloocan police at 6th MFC RMFB-NCRPO ng buy-bust operation sa Phase12, Brgy. 188, Tala kung saan isang pulis na umakto bilang poseur buyer ang nagawang makipagtran­saksyon sa suspek ng P140,000.00 halaga ng shabu. Nang tanggapin ng suspek ang marked money mula sa poseur-buyer kapalit ng isang medium knot tied transparent plastic bag ng hinihinalang shabu, agad siyang inaresto ng mga operatiba. Nakumpiska sa suspek ang humigi’t kumulang 1,600 grams ng hinihinalang shabu na may standard drug price P10,880,000.00, at ang buy-bust money. Pinuri ni Northern Police District (NPD) Director PBGEN Ulysses Cruz si Mina sa matagumpay na drug operation. Nahaharap ang na­arestong suspek sa kasong paglabag sa R.A. 9165 o ang Comprehensive Dangerous Drug Act of 2022.",Mahigit sa P10 mil­yong halaga ng shabu ang nasabat ng mga tauhan ng Caloocan City Police mula sa isang babae na high value individual (HVI) sa ikinasang buy-bust operation kahapon ng umaga sa Caloocan City.,"June 18, 2022  12:00am",https://www.philstar.com/pilipino-star-ngayon/metro/2022/06/18/2189240/higit-p10-milyong-halaga-ng-shabu-nasabat-sa-buy-bust
State of emergency nananatili pa - Moreno,"Muling pinaalalahanan ni Manila Mayor Isko Moreno ang publiko nitong Sabado na nananatili pang nasa ‘state of emergency health situation’ ang  bansa kaya’t dapat na magpatuloy sa pag-iingat upang ‘di mahawaan ng COVID-19. “Di pa po nili-lift ni Pangulong Duterte ang ating state of emergency health situation,” ani Moreno. Aniya,  hindi dapat na maging pabaya ang mga mamamayan at sa halip ay patuloy na istriktong obserbahan ang umiiral na health protocols laban sa COVID-19. Patuloy pa ring tumataas ang mga aktibong kaso ng sakit, hindi lamang sa Maynila, kundi maging sa ibang panig ng bansa, bagamat mas mababa pa rin naman ito kumpara sa dati, aniya pa. Nabatid na ang Manila COVID-19 Field Hospital, na may bed capacity na 344 ay mayroong occupancy rate na 4% lamang, na nangangahulugan 14 lamang sa mga higaan ang okupado. Ang anim na city-owned hospitals naman, ay may occupancy rate na 2% lamang. Nangangahulugan ito na pito lamang sa kabuuang 353 hospital beds ang kasaluku­yang okupado. Tiniyak din naman ni Domagoso na ang swab tests sa lungsod ay libre pa ring ipinagkakaloob sa sinumang nangangailangan nito, maging residente man sila ng Maynila o hindi. Hanggang sa kasalukuyan, nasa kabuuang 209,595 indibidwal na ang nakapagpa-swab test sa lungsod.",Muling pinaalalahanan ni Manila Mayor Isko Moreno ang publiko nitong Sabado na nananatili pang nasa ‘state of emergency health situation’ ang  bansa kaya’t dapat na magpatuloy sa pag-iingat upang ‘di mahawaan ng COVID-19.,"June 19, 2022  12:00am",https://www.philstar.com/pilipino-star-ngayon/metro/2022/06/19/2189434/state-emergency-nananatili-pa-moreno
"Biyahe ng LRT-2, extended ng 30 minuto","Hinabaan ng 30 mi­nuto ang oras ng biyahe ng LTR-2 mula kahapon, Hunyo 17. Ayon sa pamunuan ng Light Rail Transit Authority (LRTA), ang pagpapalawig sa ope­rating hours ng tren ay upang mabigyang daan ang pagseserbisyo sa mas maraming mga pasahero. Mula sa original operating hours nitong hanggang 8:30 ng gabi, ang huling commercial train na aalis mula sa Antipolo station ay hanggang alas-9:00 na ng gabi. Ang huling commercial train na aalis naman sa Recto station ay hanggang alas-9:30 ng gabi mula sa dating alas-9 ng gabi. Ayon sa LRTA, mi­nabuting habaan ang ope­rasyon ng tren para ma-accommodate ang dagdag na mga em­pleyado na bumalik sa onsite work at mga mag-aaral na nasa face-to-face classes.","Hinabaan ng 30 mi­nuto ang oras ng biyahe ng LTR-2 mula kahapon, Hunyo 17.","June 18, 2022  12:00am",https://www.philstar.com/pilipino-star-ngayon/metro/2022/06/18/2189242/biyahe-ng-lrt-2-extended-ng-30-minuto
"Southbound lane ng EDSA Timog flyover, isinara","Pansamantalang isinarado sa daloy ng trapiko at isinailalim sa pagkukumpuni ang bahagi ng southbound lane ng EDSA-Timog Avenue flyover sa Quezon City dahil na rin sa nakitang mga bitak at butas sa naturang istruktura. Nabatid na Huwebes ng gabi nang unang isara ang bahagi ng flyover na nakitaan ng butas, na kaagad namang tinakpan ng mga personnel ng Department of Public Works and Highways (DPWH). Gayunman, dahil sa pangamba sa structural integrity nito, pagsapit ng alas-5:25 ng madaling araw ng Biyernes ay tuluyan nang isinarado ng Metro Manila Development Authority (MMDA) ang buong kahabaan ng flyover, na nagresulta sa pagbigat ng daloy ng trapiko sa lugar. Nabatid na bago pa naman ang pagsasara, ang naturang flyover ay sumasailalim na sa repair works, na nagsimula sa lugar na malapit sa Police Station 10. Ayon kay Engr. Christian Lirios, ng DPWH-National Capital Region (DPWH-NCR) Second Engineering District, nakapagsagawa na rin sila ng assessment sa naturang flyover. “Actually, we have a project dito. Major rehabilitation ng EDSA-Timog Avenue flyover,” aniya pa sa isang panayam sa radyo. “Nagre-retrofit kami ng girders. Luma na ang Kamuning flyover.” Inaasahan naman na mu­ling bubuksan sa mga motorista ang naturang flyover matapos ang isinasagawang kumpuni.",,"June 19, 2022  12:00am",https://www.philstar.com/pilipino-star-ngayon/metro/2022/06/19/2189435/southbound-lane-ng-edsa-timog-flyover-isinara
"Metropolitan Theatre, nasunog","Nasunog ang ilang bahagi ng bagong re­novate na Metropolitan Theater sa Arroceros, Ermita, Manila. Sa inisyal na ulat ng Manila Fire Department, dakong alas-8:55 ng umaga nang sumiklab ang apoy sa ticketing office na ginawang barracks ng mga construction worker na patuloy na nagkukumpuni sa gusali. Alas-9:23 ng umaga nang ideklarang fire under control ang sunog at alas-9:41 ng umaga nang magdeklara ng fire out. Tanging ang gilid lamang ng gusali ang naapektuhan ng apoy at hindi nadamay ang pinakaloob na teatro. Wala ring naiulat na nasawi o nasaktan sa insidente. Pansamantala na­mang isinara sa motoris­ta ang kalsada patu­ngong Quezon Bridge at bahagi ng Quiapo para bigyan daan ang mga bumbero upang tuluyang maapula ang sunog. Patuloy ang imbestigasyon para mabatid ang sanhi ng sunog. Related video:","Nasunog ang ilang bahagi ng bagong re­novate na Metropolitan Theater sa Arroceros, Ermita, Manila.","June 18, 2022  12:00am",https://www.philstar.com/pilipino-star-ngayon/metro/2022/06/18/2189243/metropolitan-theatre-nasunog
"Repair station para sa masisiraan na riders at cyclists, itinayo ng MMDA","Pinasinayaan nitong Huwebes (Hunyo 16) ng Metropolitan Manila Deve­lopment Authority ang isang motorcycle at bicycle repair station sa ground level ng Quezon Avenue flyover sa EDSA para sa mga motorcycle riders at siklista na nangangailangan ng emergency road assistance. Ang repair station, ay  bukas mula alas-5:00 ng umaga hanggang alas-9 ng gabi  ay nilagyan ng basic repair at vulcanizing tools, gayundin ng mga sinanay na MMDA personnel na tutulong sa mga nasiraan ng bike at motorsiklo sa kalsada. Sa kasalukuyan, mayroong dalawang repair station sa EDSA at isa pa sa Roxas Boulevard. “The thrust of this project is to provide free space and assistance in cases where emergency repairs are needed rather than towing the vehicles, outright. The only time the vehicle will be towed is when it is beyond repair,” ani MMDA Chairman Attorney Romando Artes. Sinabi ni Artes na maglalagay ang ahensya ng mas maraming motorcycle at bicycle repair stations sa iba’t ibang estratehikong lokasyon sa buong Metro Manila kung saan ang mga siklista at motorcycle riders ay karaniwang dumaraan at sa kalaunan ay palalawakin ang proyekto upang matugunan din ang mga four-wheel vehicles. Nagpahayag ng suporta sa proyekto si Congressman-elect Bonifacio Bosita ng 1Rider Partylist, na naroroon din sa kaganapan. Pinayuhan din ni Artes ang mga siklista na magsagawa ng road safety mea­sures at binalaan ang mga motorcycle riders na papasok sa bike lanes na huhulihin sa pamamagitan ng ‘No Contact Apprehension Policy’ ng ahensya. Sinabi niya na patuloy na isusulong ng MMDA ang panukala nito na magkaroon ng elevated bike lanes at walkway at pinag-aaralan pa ang mga panukala at sasangguni sa mga stakehol­der kung bibigyan ang mga motorsiklo ng dedicated lane sa mga pangunahing lansangan.",Pinasinayaan nitong Huwebes (Hunyo 16) ng Metropolitan Manila Deve­lopment Authority ang isang motorcycle at bicycle repair station sa ground level ng Quezon Avenue flyover sa EDSA para sa mga motorcycle riders at siklista na nangangailangan ng emergency road assistance.,"June 17, 2022  12:00am",https://www.philstar.com/pilipino-star-ngayon/metro/2022/06/17/2188907/repair-station-para-sa-masisiraan-na-riders-cyclists-itinayo-ng-mmda
Lalaking sinita sa pag-jingle sa QC todas nang makipagbarilan sa lespu,"Nauwi sa barilan ang pagsita ng Philippine National Police sa isang lalaki sa Quezon City habang umiihi sa kalsada nang walang face mask— bumunot raw kasi bigla ng baril ang suspek, na sinasabing may dalang ""nakaw na motorsiklo."" Huwebes ng madaling araw nang mangyari ang insidente sa Brgy. Kristong Hari, ayon sa mga tauhan ng Quezon City Police District (QCPD). Aniya, may isa pa siyang kasama na nakatakas.  ""Umiihi, at tska 'yung lugar na ito kahina-hinala. Normally po talagang sisitahin po ng pulis 'yan,"" wika ng hepe ng QCPD Station 11 na si P/Lt. Honey Besas sa panayam ng News5. ""Nauwi po [sa barilan] 'yan nang bumunot ng baril. 'Yun, nagkaroon po ng encounter."" Sinasabing walang helmet ang nabanggit kahit na may dalang motor, na napag-alamang ""nakaw"" ayon sa imbestigasyon. Maliban sa nagkalat na mga basyo ng bala, na-recover din ang isang revolver sa crime scene. Wala pa ring pagkikilanlan ang napatay. Hindi nagpaunlak ng panayam sa media ang itinuturong biktima ng ""motornapper,"" pero nakuhanan ng detalye ng pulisya.  ""Habang nasa Brgy. Santol siya [noong gabing din 'yon], siya po ay hinarang ng dalawang suspek po. Tinutukan ng baril, pinalo pa po,"" sabi pa ni Besas. Patuloy pa ring tinutugis ang kasama ng nasawi.  — James Relativo","Nauwi sa barilan ang pagsita ng Philippine National Police sa isang lalaki sa Quezon City habang umiihi sa kalsada nang walang face mask— bumunot raw kasi bigla ng baril ang suspek, na sinasabing may dalang ""nakaw na motorsiklo.""","June 16, 2022  6:35pm",https://www.philstar.com/pilipino-star-ngayon/metro/2022/06/16/2188846/lalaking-sinita-sa-pag-jingle-sa-qc-todas-nang-makipagbarilan-sa-lespu
"Higit 23 milyong pasahero, nagbenepisyo sa libreng sakay ng MRT-3","Mahigit na sa 23 milyong pasahero ang nagbenepisyo sa programang libreng sakay ng Department of Transportation (DOTr)- Metro Rail Transit Line 3 (MRT-3). Batay sa datos na inilabas ng MRT-3, nabatid na mula noong Marso 28 hanggang Hunyo 15, 2022 lamang ay umabot na sa kabuuang 23,263,336 pasahero ang nakinabang sa naturang programa. Nabatid na mula Marso 28 hanggang Abril 30, nakapagsakay ang MRT-3 ng 8,472,637 pasahero; 9,597,784 naman mula Mayo 1 hanggang 31 at 5,192,905 naman mula Hunyo 1 hanggang 15. Ang libreng sakay ng MRT-3 ay magtatagal hanggang sa Hunyo 30, 2022. Samantala, magtatagal din hanggang Hunyo 30, 2022 ang libreng antigen testing para sa mga boluntaryong pasahero ng MRT-3. Nabatid na maaaring mag-avail ng libreng antigen testing tuwing alas-7:00 hanggang alas-8:00 ng umaga sa mga istasyon ng North Avenue, Shaw Boulevard, at mula alas-4:00 hanggang alas-5:00 ng hapon sa mga istasyon ng Cubao at Shaw Boulevard. Kinakailangan lamang umanong lumapit sa testing areas sa nasabing mga istasyon upang makapagpasuri.",Mahigit na sa 23 milyong pasahero ang nagbenepisyo sa programang libreng sakay ng Department of Transportation (DOTr)- Metro Rail Transit Line 3 (MRT-3).,"June 17, 2022  12:00am",https://www.philstar.com/pilipino-star-ngayon/metro/2022/06/17/2188905/higit-23-milyong-pasahero-nagbenepisyo-sa-libreng-sakay-ng-mrt-3
"P4 milyong puslit na carrots mula China, nasabat ng BOC","Nakumpiska ng Bureau of Customs (BOC) noong Martes ang may P4-milyong halaga ng illegally imported na carrots sa Manila International Container Port (MICP) matapos na makatanggap ng impormasyon hinggil sa pagpasok ng mga misdeclared agricultural products doon. Nabatid na nakatanggap ang Customs’ Intelligence Group (IG) at Customs Intelligence and Investigation Service-MICP ng “derogatory information” hinggil sa shipment na posibleng smuggled agricultural products, partikular na ng carrots, mula sa China. Kaagad namang nag-request ang grupo ng Special Stop order, na nilagdaan ni MICP District Collector Romy Allan Rosales, upang maeksamin ang shipment, na idineklara bilang steamed buns. Nang busisiin ang shipment, dito natuklasang mga carrots pala ang laman ng mga ito kaya’t kaagad na itong kinumpiska. Pinuri naman ito ni Customs Deputy Commissioner for Intelligence Raniel Ramiro at CIIS Director Jeoffrey. Para naman kay CIIS-MICP chief Alvin Enciso, hindi magiging posible ang operasyon kung wala silang natanggap na impormasyon mula sa kanilang mga re­liable na impormante. Batay sa dalawang Alert Orders, ang Silverpop Dry Goods Trading ang consi­gnee ng kabuuang 2,600 karton ng steamed buns. Ang broker nito ay natukoy na isang Nemesio Asan Blancaflor Jr.. Ang dalawang shipment, na nagkakahalaga ng tig-P2 milyon, ay duma­ting noong Hunyo 6, mula sa China. Kasunod naman nang nalalapit nang pagbaba sa puwesto ng administrasyong Duterte, sinabi ni Customs Commissioner Rey Leo­nardo Guerrero na ito ang uri ng legasiya na nais niyang maiwanan. “We’ve stopped billions of pesos worth of smuggled products through our institutionalized reforms and relentless anti-smuggling efforts. This is what I hope can continue moving forward,” aniya.",Nakumpiska ng Bureau of Customs (BOC) noong Martes ang may P4-milyong halaga ng illegally imported na carrots sa Manila International Container Port (MICP) matapos na makatanggap ng impormasyon hinggil sa pagpasok ng mga misdeclared agricultural products doon.,"June 17, 2022  12:00am",https://www.philstar.com/pilipino-star-ngayon/metro/2022/06/17/2188906/p4-milyong-puslit-na-carrots-mula-china-nasabat-ng-boc
"Ex-NPC president, natagpuang patay sa condo","Pinaniniwalaang ilang araw nang patay bago nadis­kubre ang labi ng isang mamamahayag at dating pangulo ng National Press Club (NPC) sa loob ng tinutuluyang condominium unit sa Malate, Maynila kamakalawa ng umaga. Nakilala ang nasawi na si Alfredo (Fred) Lobo, 66, tubong Catbalogan, Samar at nanunuluyan sa isang condominium building sa Taft Avenue, Malate. Sa ulat ng Manila Police District-Homicide Section, dakong alas-11 ng umaga kahapon nang madiskubre ang bangkay ni Lobo nang makaamoy na ng masangsang na amoy ang katabing tenant niya sa condominium building. Iniulat ito sa security personnel ng gusali na tumawag sa unit ni Lobo ngunit walang sumasagot. Dito na nagdesisyon ang opisyal sa condo kasama ang mga tauhan ng Brgy. 709 na sapilitang buksan ang unit. Dito nadiskubre ang labi ni Lobo sa loob ng banyo ng kaniyang unit. Hinihinala na ilang araw nang nalagutan siya ng buhay dahil nasa “state of decomposition” na ang bangkay. Patuloy ang imbestigasyon ng pulisya sa sanhi ng pagkamatay ng biktima habang hinihintay ang resulta ng awtopsiya nito.","Pinaniniwalaang ilang araw nang patay bago nadis­kubre ang labi ng isang mamamahayag at dating pangulo ng National Press Club (NPC) sa loob ng tinutuluyang condominium unit sa Malate, Maynila kamakalawa ng umaga.","June 16, 2022  12:00am",https://www.philstar.com/pilipino-star-ngayon/metro/2022/06/16/2188725/ex-npc-president-natagpuang-patay-sa-condo
"Alok na trabaho sa POEA text blast, peke!","Alok na trabaho sa POEA text blast, peke! Ni DANILO GARCIA Nagbabala kahapon sa publiko ang Philippine Overseas Employment Admi­nistration (POEA) ukol sa kumakalat na text blast na nag-aalok ng trabaho sa ibang bansa na ito umano’y peke at isang uri ng ‘phishing scam’. Nakasaad sa test blast ang: “(y)our employment CV sent to the POEA has been approved,” kasama ang isang link. Iniengganyo ng mga manloloko ang pinadadalhan ng text blast na maaaring makasuweldo umano ng hanggang P2,889 kada araw. “Ang ganitong text message ay isang phishing scam na kung saan may link na kapag na-click ay marere-direct sa isang website na maaring makuha ang inyong mga personal data, password, account number o iba pang mga sensitibong impormasyon at magamit sa mga ilegal na gawain,” saad ng POEA. Tulad ng POEA, ilan sa mga ahensya ng pamahalaan ang ginagamit din ng mga manloloko sa ‘phishing scheme’. 
Dahil dito,  kinalampag ng National Telecommunications Commission ang mga ‘online shopping platforms’ ukol sa paggamit sa kanilang plataporma sa pagbebenta ng mga SMS blast machines at mga kaparehong devices na ginagamit ng mga kawatan at ipinagbabawal sa batas.","Alok na trabaho sa POEA text blast, peke! Ni DANILO GARCIA Nagbabala kahapon sa publiko ang Philippine Overseas Employment Admi­nistration (POEA) ukol sa kumakalat na text blast na nag-aalok ng trabaho sa ibang bansa na ito umano’y peke at isang uri ng ‘phishing scam’.","June 15, 2022  12:00am",https://www.philstar.com/pilipino-star-ngayon/metro/2022/06/15/2188393/alok-na-trabaho-sa-poea-text-blast-peke
"Manhunt vs nakapatay sa magkapatid na minor, iniutos","Iniutos kahapon ni National Capital Region Police Office (NCRPO) Chief, P/Major General Felipe Natividad na lutasin sa lalong madaling panahon ang insidente ng pamamaril ng dalawang hindi pa kilalang lalaki kung saan dalawang menor-de-edad ang nasawi at ikinasugat pa ng ama ng mga ito sa Novaliches, Quezon City, kamakailan. Kasabay nang pakikiramay sa pamilya ng mga biktima, inatasan ni Natividad ang mga imbestigador na may hawak ng kaso na agad iresolba ang kaso at arestuhin ang mga suspect sa pamamaril sa negosyanteng si Michael Hernandez Zamora, 37, na sugatan sa insidente; habang kapwa nasawi ang magkapatid na sina  John Miguel Zamora, 7; at John David Zamora, 4. Matatandaang noong ­Hunyo 10, 2022 dakong alas- 10:50 ng umaga nang maganap ang insidente sa bahay ng pamilya Zamora sa Jordan Plains Subd., Brgy., Sta. Mo­nica, Novaliches, Quezon City. Habang nakatayo umano si Michael sa harapan ng kanilang bahay nang may isang lalaking biglang pumasok sa kanilang gate. Armado ng baril at pinaputukan ng ilang beses si Michael. Kahit marami ng tama ay nakatakbo papasok ng bahay si Michael at nagkulong sa kanilang bedroom kung saan natutulog ang dalawang bata. Sinundan siya ng dalawang lalaking suspek na pinaputukan ang pintuan ng silid na tumama ang mga bala sa dalawang natutulog na mga paslit. Tumakas ang mga suspek sakay ng motorsiklo habang ang mga biktima naman ay isinugod sa ospital kung saan binawian ng buhay ang mga batang biktima. Nakaratay pa sa pagamutan si Michael dahil sa mga tinamong sugat. Ayon kay Natividad gawin ang lahat ng paraan upang matukoy ang mga responsable sa krimen at madakip ang dalawang salarin. Inatasan din ang mga imbestigador na makipag-ugnayan din sa mga kaanak at kaibigan ng mga biktima na posibleng makapagbigay ng impormasyon para sa ikareresolba ng kaso. Umapela na rin sa publiko si Natividad na tumulong na matukoy ang mga salarin sa pamamagitan ng pagbibigay ng impor­masyon sa NCRPO hotline numbers 0915-888-81-81 (Globe) at  0999-901-81-81  (Smart ) kasabay nang pagtiyak na confidential ang anumang irereport nila.","Iniutos kahapon ni National Capital Region Police Office (NCRPO) Chief, P/Major General Felipe Natividad na lutasin sa lalong madaling panahon ang insidente ng pamamaril ng dalawang hindi pa kilalang lalaki kung saan dalawang menor-de-edad ang nasawi at ikinasugat pa ng ama ng mga ito sa Novaliches, Quezon City, kamakailan.","June 16, 2022  12:00am",https://www.philstar.com/pilipino-star-ngayon/metro/2022/06/16/2188726/manhunt-vs-nakapatay-sa-magkapatid-na-minor-iniutos
"Tren ng LRT-1, tumirik: Operasyon, naantala","Pansamantalang naantala ang operasyon ng Light Rail Transit Line 1 (LRT-1) matapos na tumirik ang isang tren nito sa area ng Maynila, kahapon ng umaga. Sa paabiso ng Light Rail Manila Corporation (LRMC), nabatid na dakong alas-7:10 ng umaga nang unang magpatupad ng ‘15kph speed restriction’ ang LRT-1 mula Baclaran hanggang Balintawak matapos na tumirik ang isang light rail vehicle (LRV), na kaagad namang pinuntahan ng mga technician nito. Pagsapit naman ng alas-7:14 ng umaga ay nagpatupad na ng ‘stop for safety’ ang LRT-1 sa biyahe mula Balintawak hanggang Baclaran, dahil sa nagkaaberyang tren sa United Nations (UN) Avenue Station sa Maynila. Nang maayos ang problema ay kaagad namang ibinalik ng LRT-1 sa normal ang kanilang biyahe, pagsapit ng alas-7:26 ng umaga.","Pansamantalang naantala ang operasyon ng Light Rail Transit Line 1 (LRT-1) matapos na tumirik ang isang tren nito sa area ng Maynila, kahapon ng umaga.","June 16, 2022  12:00am",https://www.philstar.com/pilipino-star-ngayon/metro/2022/06/16/2188727/tren-ng-lrt-1-tumirik-operasyon-naantala
"SUV driver na sumagasa sa sekyu, sumuko na!","Sumuko na kahapon si Jose Antonio Valmonte Sanvicente, ang driver ng sports utility vehicle (SUV) na sumagasa sa isang guwardiya ng mall sa Mandaluyong City, kamakailan. Kasama ang kanyang mga magulang, humarap kay PNP officer-in-charge, Lt. Gen. Vicente Danao Jr., si  Sanvicente at isinuko rin ang  SUV na Toyota RAV 4 (NCO 3781) na pinakamahalagang ebidensiya sa kaso. Ayon kay Danao, kanatwiran ng kampo ni Sanvicente natakot at nagpanik ito nang mabundol at masagasaan niya ang security guard na si Christian Joseph Floralde, 31, noong Hunyo 5. Pinayuhan ni Danao ang pamilya ni Sanvicente na humarap sa publiko para depensahan ang sarili at para humingi na rin ng paumanhin sa pangyayari. “My apologies sa nangyari. My apologies kay Mr. Floralde at kanyang pamilya,” pahayag ni Sanvicente. Naisampa na sa Mandaluyong City Prosecutors Office ang kasong frustrated murder laban sa suspect. Una nang binawian ng Land Transportation Office (LTO) ng kanyang lisensiya si Sanvicente, na nadis­kubre na tatlong beses nang nahuli dahil sa ‘reckless dri­ving na naitala noong 2010, 2015 at 2016. Martes nang ihayag ng PNP na nakikipag-ugnayan na rin sila sa Bureau of Im­migration para sa ‘lookout bulletin order’ ng Department of Justice laban sa suspect  at mamonitor kung may tangka itong lumabas ng bansa.","Sumuko na kahapon si Jose Antonio Valmonte Sanvicente, ang driver ng sports utility vehicle (SUV) na sumagasa sa isang guwardiya ng mall sa Mandaluyong City, kamakailan.","June 16, 2022  12:00am",https://www.philstar.com/pilipino-star-ngayon/metro/2022/06/16/2188730/suv-driver-na-sumagasa-sa-sekyu-sumuko-na
"‘Motornapper’ nasita sa face mask, nanlaban sa mga pulis, patay","Isang armadong lalaking umano’y kawatan ng motorsiklo ang nasawi nang tangkaing manlaban sa mga pulis na sumita sa kaniya dahil  walang face mask  sa tabi ng isang nakaparadang motorsiklo na malaunan ay natuklasang kinarnap pala nito, sa Quezon City, kahapon ng madaling araw. Inaalam pa ng mga awtoridad ang pagkakakilanlan sa suspek na inilarawan lamang na may taas na 5’1”, katamtaman ang laki ng pangangatawan, nasa 30 hanggang 35-anyos ang edad, nakasuot ng puting  V-neck t shirt, asul na shorts, at tsinelas, at may tattoo na ‘Bahala na’ sa katawan. Batay sa ulat ng Criminal Investigation and Detection Unit (CIDU) ng Quezon City Police District (QCPD), nabatid na dakong alas-12:30 ng madaling araw nang maganap ang insidente sa gilid ng Quezon City Sports Complex, na matatagpuan sa St. Peter Julian Eymard Drive, Brgy. Kristong Hari, QC. Nauna rito, nakatanggap ng sumbong  ang QCPD-Kamuning Police Station 10, ng nag­reklamo mula sa biktimang si James Ralph Enrile, na tinangay ng ‘riding-in-tandem’ ang kaniyang kulay sky blue na Yamaha NMax motorcycle sa Palansa St., Brgy. Santol, sa lungsod. Habang nagsasagawa naman ng anti-criminality patrol ang mga operatiba ng PS-11 sa pamumuno ni PLt. Col. Christopher Ian Ang, naispatan nila ang suspek na walang suot na face mask, at may nakasukbit na baril sa beywang, habang umiihi sa sidewalk malapit sa isang nakaparadang motorsiklo. Dahil dito, nilapitan ng mga pulis ang lalaki at sinita ngunit bigla na lang umano itong bumunot ng baril at kaagad silang pinaputukan. Kaagad namang gumanti ng putok ang mga pulis na nagresulta sa pagkamatay ng suspek. Narekober ng mga awtoridad mula sa suspek ang isang motorsiklo ng biktima at isang kalibre .38 revolver na may limang bala. Sa imbestigasyon, natukoy ng mga otoridad na ang motorsiklong dala ng suspek ay ang motorsiklo  ni Enrile. Positibo ring kinilala ng biktima ang napatay na suspek, na isa sa dalawang lalaking tumangay sa kaniyang motorsiklo.","Isang armadong lalaking umano’y kawatan ng motorsiklo ang nasawi nang tangkaing manlaban sa mga pulis na sumita sa kaniya dahil  walang face mask  sa tabi ng isang nakaparadang motorsiklo na malaunan ay natuklasang kinarnap pala nito, sa Quezon City, kahapon ng madaling araw.","June 17, 2022  12:00am",https://www.philstar.com/pilipino-star-ngayon/metro/2022/06/17/2188910/motornapper-nasita-sa-face-mask-nanlaban-sa-mga-pulis-patay
"Campaign materials,napakinabangan: ni-recycle sa Mandaluyong","Tinipon at nire-purpose ng lokal na pamahalaan ng Mandaluyong City ang mga election campaign materials na ginamit ng Team Performance political party sa nakalipas na halalan at ginawang mga functional bags, aprons, emergency sleeping bags, at eco bricks, sa halip na itapon sa basurahan. Ang naturang ideya sa pag-recycle ng election campaign materials ay mula kay City Councilor Benjie Abalos, na siyang chairman ng Committee on Environment. Layunin din nitong bigyan ng karagdagang livelihood project ang mga residente ng lungsod. Nabatid na sa suporta ni Mandaluyong City Mayor Menchie Abalos ay kaagad na sinimulan ng City Environmental Management Department (CEMD) ang pangongolekta ng election campaign mate­rials sa buong lungsod matapos ang araw ng halalan. Ayon kay Mandaluyong Manpower and Technical and Vocational Training Center Head Midge Tampinco, ang mga nakolektang materyales ay nilinis at inayos batay sa kondisyon ng mga ito. Ang mga maayos at malinis pa ay ginagamit sa paggawa ng main parts ng bag na gagawin ng mga bag maker.Ipinaliwa­nag niya na ang functional bags ay maaaring anumang uri ng bag para sa pang-araw-araw na pangangailangan, gaya ng eco bags, lunch box bags, o shoulder bags. Aniya, maaaring gamitin ang printed side o ang likod o puting bahagi ng election campaign material sa paggawa ng mga ito.","Tinipon at nire-purpose ng lokal na pamahalaan ng Mandaluyong City ang mga election campaign materials na ginamit ng Team Performance political party sa nakalipas na halalan at ginawang mga functional bags, aprons, emergency sleeping bags, at eco bricks, sa halip na itapon sa basurahan.","June 15, 2022  12:00am",https://www.philstar.com/pilipino-star-ngayon/metro/2022/06/15/2188385/campaign-materialsnapakinabangan-ni-recycle-sa-mandaluyong
"Holdaper nanlaban sa parak, patay","Patay ang itinuturong isang holdaper makaraang makipagbarilan sa mga umaarestong pulis matapos na mambiktima ng isang lalaki sa may Malate, Maynila nitong Lunes ng gabi. Patuloy na kinikilala ng pulisya ang napaslang na suspek na may bitbit na isang backpack bag at chest bag. Sa ulat ng Manila Police District-Malate Police Station 9, dakong alas-10:22 ng gabi nang maganap ang barilan sa kanto ng Taft Avenue at Castro Street sa Malate. Bago ito, hinoldap ng suspek ang 36-anyos na si Niño Crisanto Mallari, tauhan ng Manila Social Welfare Development Office.  Tinutukan umano siya ng baril ng suspek sa may kanto ng Leon Guinto at Aragon Street sa Malate at tinangay ang kaniyang cellphone. Agad na iniulat ni Mallari ang krimen sa istasyon ng pulisya na nagkasa ng operasyon.  Habang binabaybay ang Taft Avenue, namataan ng biktima ang suspek na naglalakad ngunit agad na nakatunog siya at nagtatakbo. 
Dito nagkaroon ng habulan hanggang sa makorner ang suspek sa may kanto ng Castro Street ni PCpl Marlon Nobleza.  Ayon kay Nobleza, nagpakilala siya na pulis ngunit sa halip na sumuko ay nagbunot umano ng baril kaya inunahan niya ito at pinaputukan na dahilan ng kaniyang pagkamatay. Isinugod ng mga pulis ang suspek sa Ospital ng Maynila ngunit idineklara nang walang buhay dakong alas-10:30 ng gabi.  Nakuha sa posesyon niya ang isang kalibre .38 na baril na may tatlong bala habang narekober ang cellular phone ng biktima.","Patay ang itinuturong isang holdaper makaraang makipagbarilan sa mga umaarestong pulis matapos na mambiktima ng isang lalaki sa may Malate, Maynila nitong Lunes ng gabi.","June 15, 2022  12:00am",https://www.philstar.com/pilipino-star-ngayon/metro/2022/06/15/2188390/holdaper-nanlaban-sa-parak-patay
NCR ‘low risk’ pa rin sa COVID-19 - DOH,"Muling kinontra kahapon ng Department of Health (DOH) ang pahayag ng OCTA Research Group na nasa ‘mode­rate risk classification’ na ang Metro Manila sa paggiit na nananatili ang rehiyon sa ‘low risk classification’. “The Department of Health through the monitoring of the Epidemiology Bureau reiterates that NCR is still at low risk classification as of today, June 16, 2022,” ayon sa kanilang pahayag sa media. Ito ay makaraang ihayag ni OCTA fellow Dr. Guido David na naitala sa 1.56 ang reproduction number, habang ang positivity rate o ang bahagdan ng mga indibiduwal na nagpopositibo kumpara sa kabuuang bilang nang sumailalim sa COVID test ay naitala sa 1.56.  Ang ‘average daily attack rate (ADAR) naman ay inaasahang aakyat sa 1 nitong Huwebes. Ngunit ayon sa DOH, ang isang lugar para maisailalim sa moderate risk ay kailangan na mayroong ‘positive two-week growth rate (TWGR)’ at ADAR na ‘6 average cases kada araw kada 100,000 populasyon.  Para naman sa healthcare utilization rate (HCUR), kailangang maideklara ito sa ‘moderate risk HCUR’ bago itaas ang Alert Level 2. Nitong Hunyo 15, bagama’t nagkaroon ng ‘positive TWGR’, ang ADAR naman ng NCR ay mas mababa sa 6 o ‘less than 1 case per 100k population’.  Nananatili rin naman ang HCUR ng NCR sa ‘low risk’. “DOH urges the media and the general public to obtain information only from official sources,” paalala ng DOH. Inabisuhan pa nito ang iba’t ibang grupo na komunsulta muna sa DOH bago maglabas ng kanilang mga forecasts at pahayag na maaaring magdulot ng panic sa taumbayan.",,"June 17, 2022  12:00am",https://www.philstar.com/pilipino-star-ngayon/metro/2022/06/17/2188911/ncr-low-risk-pa-rin-sa-covid-19-doh
"10,487 studes, kuwalipikado sa 2022","Undergrad S&T Scholarships ng DOST-SEI Kabuuang 10,487 estud­yante ang nakatakdang pumasok sa kolehiyo para sa Academic Year 2022-2023 bilang mga bagong science scholars. Binati naman ng Department of Science and Technology - Science Education Institute (DOST-SEI) ang mga naturang bagong iskolar na kasama sa opisyal na listahan ng scholarship qualifiers na kanilang inilabas kamakailan. Nabatid na sa dalawang magkasunod na taon, hindi nagsagawa ang DOST-SEI ng national scholarship qualifying examination dahil sa COVID-19 pandemic. Upang matukoy naman ang mga qualifiers sa programa, bumuo ang Institute ng data analytics at proxy indicators, kapalit ng pagsusulit at nangolekta ng documentary requirements sa pamamagitan ng E-Scholarship Application System kabilang ang mga grado ng mga estudyante sa Grades 9-11. Mula sa batch ng mga qualifiers ngayong taon, 5,567 ang kuwalipikado sa ilalim ng Republic Act 7687 Scholarship Program, o yaong scholarships para sa mga estud­yante na may high aptitude for science mula sa economically disadvantaged families; habang 4,920 naman ang kuwalipikado sa ilalim ng Merit Scholarship Program. “The Institute is pleased to award these scholarships to these students who have indicated interest in careers in S&T. They have been the core part of our mandate since SEI’s foundation 35 years ago. We believe that this year’s batch of qualifiers will add to the pool of highly qualified scientists and engineers in the future and will take active participation and leadership roles especially in S&T research and development (R&D) activities,” ayon kay DOST-SEI Director, Dr. Josette T. Biyo. Anang DOST-SEI, upang mai-avail ang scholarship award, kailangan ng mga qualifiers na mag-enroll sa identified priority S&T courses sa state universities and colleges (SUCs), o sa private higher education institutions na kinikilala ng Commission on Higher Education (CHEd) bilang Centers of Excellence o Centers of Development, o mayroong Level III accreditation mula sa Federation of Accrediting Agencies of the Philippines para sa priority S&T courses. Ang listahan ng mga prio­rity S&T courses ay maaaring matagpuan sa website ng DOST-SEI. Ang mga qualifiers na mag-a-avail ng programa ay magkakaroon ng full be­nefits para sa scholarship sa buong panahon ng kanilang programs of study. Kabilang dito ang monthly stipend na ?7,000; tuition fee subsidy na hanggang ?40,000 per academic year para sa nag-enroll sa private institutions; learning materials at/o connectivity allowance; one-time MS/PE clothing allo­wance; isang economy-class roundtrip fare per academic year para sa mag-aaral sa labas ng kanilang home province; group health at accident insurance; at thesis at graduation allowance. Samantala, optimistiko naman ni DOST Secretary Fortunato de la Peña na ang mga bagong iskolar ay magiging mahalagang ka­ragdagan sa grupo ng mga S&T experts sa bansa. Nabatid na sa sanda­ling maka-graduate, kinakailangan ng mga DOST-SEI scholars na magkaloob ng serbisyo sa bansa, na hanggang maaari ay sa kanilang fields of specialization, para sa panahong katumbas ng bilang ng mga taon ng kanilang scholarship. Kinakailangan din ng mga qualifiers at ng kanilang mga magulang o legal guardians na dumalo sa orientation hinggil sa scholarship policies bago lumagda sa Scholarship Agreement, sa iskedyul na nakasaad sa ipapadalang paabiso sa kanila ng DOST-SEI.","Undergrad S&T Scholarships ng DOST-SEI Kabuuang 10,487 estud­yante ang nakatakdang pumasok sa kolehiyo para sa Academic Year 2022-2023 bilang mga bagong science scholars.","June 15, 2022  12:00am",https://www.philstar.com/pilipino-star-ngayon/metro/2022/06/15/2188387/10487-studes-kuwalipikado-sa-2022
Metro Manila Alert Level 1 pa rin hanggang Hunyo 30,"Mananatili ang Metro Manila sa mas maluwag na quarantine classification na Alert Level 1 hanggang sa katapusan ng Hunyo sa kabila ng naitatalang pagtaas ng kaso ng COVID-19. Magugunitang sa kabila nito, inihayag na rin ng Department of Health na sa kabila ng pagtaas hindi pa naman halos naapektuhan ang mga pagamutan at maging ang intensive care utilization rates. Sa tantiya naman ng Octa sinasabing sa katapusan ng buwan ay maaaring makapagtala ng 500 kaso kada araw. Ang positivity rate sa Metro Manila ay tumaas ng 2.7%, sa kabila na ito ay mababa pa ng 5 threshold sa World Health Organization na nagpapakita lamang na ang pagkalat ng virus ay kontrolado. Ang seven-day average ng COVID-19 infections ay tumaas din ng 53%. Nakapagtala ang DOH ng 1,682 additional infections mula June 6 hanggang 12.",Mananatili ang Metro Manila sa mas maluwag na quarantine classification na Alert Level 1 hanggang sa katapusan ng Hunyo sa kabila ng naitatalang pagtaas ng kaso ng COVID-19.,"June 16, 2022  12:00am",https://www.philstar.com/pilipino-star-ngayon/metro/2022/06/16/2188729/metro-manila-alert-level-1-pa-rin-hanggang-hunyo-30
Sa hindi pagkulong sa SUV driver ‘No legal grounds’ - PNP,"Aminado ang Philippine National Police (PNP) na  walang legal na basehan upang ikulong  ang SUV driver na si Jose Antonio Sanvicente  na sumagasa sa isang mall guard sa  Mandaluyong City. Ayon kay PNP spokesperson  Colonel Jean Fajardo,  bukod sa walang warrant of  arrest na inilabas laban kay Sanvicente, lampas na sa kontrol ng PNP kung magkakaroon ng out-of-court settlement sa pagitan ng magkabilang panig. “To inform the public, the PNP has no legal grounds to take into custody itong suspect considering na wala pa namang warrant of arrest na na-issue sa kanya. Hindi na po ito subject for warrantless arrest dahil there’s already a considerable lapse of time from the time na nangyari ‘yung insidente,” ani Fajardo. Sa kabila nito tiniyak ni Fajardo na tutupad si Sanvicente  sa pamamagitan ng kanyang abogado na si  Atty. Danilo Macalino na dadalo ito sa pagdinig ngayong Biyernes. Sumuko si Sanvicente noong Miyerkules sa PNP at humingi ng tawad sa biktimang si Christian Joseph Floralde, isang security guard na kanyang ginulungan. Nauna nang kinasuhan ang suspek ng frustrated murder at pag-abandona sa  biktima. Sa kabila ng pagtanggi ni Sanvicente sa mga alegasyon na siya ay gumagamit ng droga, sinabi ng kanyang abogado na hindi pa niya ito pinapayuhan na sumailalim sa drug test dahil traffic-related lamang ang mga kaso laban sa kanya. Sinabi naman ni PNP officer-in-charge Lieutenant General Vicente Danao Jr., na kinukonsidera nila ngayon na “solved” na ang kaso dahil naisampa na ang mga rek­lamo at mismong ang suspek ay sumuko na.",Aminado ang Philippine National Police (PNP) na  walang legal na basehan upang ikulong  ang SUV driver na si Jose Antonio Sanvicente  na sumagasa sa isang mall guard sa  Mandaluyong City.,"June 17, 2022  12:00am",https://www.philstar.com/pilipino-star-ngayon/metro/2022/06/17/2188908/sa-hindi-pagkulong-sa-suv-driver-no-legal-grounds-pnp
Mahigpit na pagsusuot ng face mask inutos ni Mayor Joy Belmonte,"Inatasan ni Quezon City Mayor Joy Belmonte ang lahat ng 142 barangay officials na mahigpit na ipatupad ang pagsusuot ng face mask para maagapan ang pagkalat ng COVID-19 sa lungsod. “We cannot strictly enforce social distancing because we have just recently reopened our economies, so we are appealing to everyone to mask up and get vaccinated or boosted instead,” pahayag ni Belmonte sa pakikipagpulong sa mga barangay officials. Inatasan din ni Belmonte ang Law and Order Cluster, Department of Public Order and Safety at Task Force Disiplina na mahigpit na i-monitor ang “no face mask” ordinance. Kasabay nito ay tiniyak ni Belmonte na sapat ang suplay ng bakuna kontra CO­VID-19 sa lungsod. Sa ngayon, nakaalerto na ang lokal na pamahalaan matapos itaas ang yellow Alert status dahil sa bahagyang pagtaas ng COVID-19 sa QC.",Inatasan ni Quezon City Mayor Joy Belmonte ang lahat ng 142 barangay officials na mahigpit na ipatupad ang pagsusuot ng face mask para maagapan ang pagkalat ng COVID-19 sa lungsod.,"June 18, 2022  12:00am",https://www.philstar.com/pilipino-star-ngayon/metro/2022/06/18/2189239/mahigpit-na-pagsusuot-ng-face-mask-inutos-ni-mayor-joy-belmonte
Lalaki patay sa saksak ng dayong kainuman,"Patay ang isang 57-anyos na lalaki makaraang saksakin ng kaniyang kainuman na dumayo pa sa kaniyang lugar sa Port Area, Maynila nitong Linggo ng gabi. Sa loob ng Justice Jose Abad Santos Ge­neral Hospital nasawi ang biktimang si Ariel Roja, ng  Block 18 Lot 40 New Site, Baseco Compound, Port Area.  Kusa namang sumuko sa mga awtoridad ang suspek na si Pedro Tabingco, 69, ng Maharlika Village, Taguig City. Sa ulat ng Manila Police District-Baseco Police Station 13, dakong alas-8 ng gabi nang maganap ang krimen sa tapat ng bahay ng biktima. Binisita umano ni Tabingco ang kaibigan nang malaman na may nangyaring sunog sa kanilang lugar pero nang dumating ay naabutan na nakikipag-inuman si Roja kaya nakiupo na rin siya. Dahil sa lasing na nang maabutan niya ang ibang nag-iinuman, ilan sa kanila ay makukulit na. Dito nagkaroon ng pagtatalo sa pagitan ng suspek at isa sa kainuman hanggang sa maglabas ang suspek ng panaksak. Sinabi ni Tabingco na hindi naman niya sinadya na saksakin ang kaibigan at iba ang target niya ngunit bigla umanong pumagitna si Roja na kaniyang natarakan ng patalim.  Isinuko naman niya sa pulisya ang isang kit­chen knife na may bahid pa ng dugo.","Patay ang isang 57-anyos na lalaki makaraang saksakin ng kaniyang kainuman na dumayo pa sa kaniyang lugar sa Port Area, Maynila nitong Linggo ng gabi.","June 14, 2022  12:00am",https://www.philstar.com/pilipino-star-ngayon/metro/2022/06/14/2188226/lalaki-patay-sa-saksak-ng-dayong-kainuman
"Guro wanted sa rape, pinosasan sa loob ng paaralan","Pinosasan sa loob ng isang paaralan sa Tondo, Maynila  ang isang guro na nakatala na Top 1 Most Wanted ng Manila Police District- Sta. Mesa Police Station 8 dahil sa kasong panggagahasa. Kinilala ang inaresto na si Arnold Albert Punzalan, 29, isang elementary teacher. Isinilbi sa kaniya ang warrant of arrest sa kasong dalawang bilang ng rape na inisyu ni Manila Regional Trial Court Branh 43 Judge Roy Gironella. Sa ulat ng pulisya, dakong alas-11:30 ng tanghali nang arestuhin ng mga tauhan ng Warrant and Subpoena Section ng Station 8 si Punzalan habang nasa loob ng isang silid-aralan sa pinapasukan niyang paaralan. 
Wala namang inilaan na piyansa para sa pansamantalang kalayaan ni Punzalan dahil sa bigat ng kaniyang kinakaharap na kaso na isang henious crime.","Pinosasan sa loob ng isang paaralan sa Tondo, Maynila  ang isang guro na nakatala na Top 1 Most Wanted ng Manila Police District- Sta. Mesa Police Station 8 dahil sa kasong panggagahasa.","June 15, 2022  12:00am",https://www.philstar.com/pilipino-star-ngayon/metro/2022/06/15/2188391/guro-wanted-sa-rape-pinosasan-sa-loob-ng-paaralan
"Pekeng ‘rescue bus’, hinuli ng I-ACT","Hindi nakatakas sa mga tauhan ng Inter-Agency Council on Traffic (I-ACT) ang isang tsuper at kaniyang konduktor nang magpanggap na ‘rescue bus’ matapos na hulihin na bumibiyahe ng overload sa may Parañaque City nitong nakaraang Lunes. Nabatid na pinara ng mga operatiba ng I-ACT ang naturang bus na hindi na binanggit ang kompanya sa may Roxas Blvd. dahil sa pagiging ‘overload’.  Ngunit alibi ng tsuper nito, meron umano silang nadaanan na nasiraang bus sa Cavite at nagmagandang-loob sila na isakay ang mga istranded na pasahero. Ngunit agad siyang sinagot ng isa sa mga galit na pasahero na pinasinungalingan ang alibi ng driver.  Ayon sa isang babaeng pasahero, sinadyang punuin na parang sardinas ng tsuper ang bus sa may Dasmariñas at Imus, Cavite pa lamang  at wala namang nirespondehan na aksidente. Hindi rin mapaliwanag ng driver kung bakit Lawton ang naka-display na sign board ng bus imbes na PITX lamang ito.  Gumagarahe ang bus sa may Ca­vite at bumibiyahe ng PITX-Monumento. Kinumpiska na ng I-ACT ang lisensya ng hindi na pinangalanan na tsuper at binigyan ng Temporary Operator’s Permit (TOP) dahil sa violation na excess passenger.",Hindi nakatakas sa mga tauhan ng Inter-Agency Council on Traffic (I-ACT) ang isang tsuper at kaniyang konduktor nang magpanggap na ‘rescue bus’ matapos na hulihin na bumibiyahe ng overload sa may Parañaque City nitong nakaraang Lunes.,"June 15, 2022  12:00am",https://www.philstar.com/pilipino-star-ngayon/metro/2022/06/15/2188392/pekeng-rescue-bus-hinuli-ng-i-act
"Libreng sakay sa ibang ruta, simula sa susunod na linggo","Sisimulan na ang ­libreng sakay sa rutang Quezon Avenue-Montalban (Route 7) sa ilalim ng Service Contracting Program Phase 3 sa susunod na  Lunes, Hunyo 20. Ayon sa Land Transportation Franchising and Regulatory Board (LTFRB), tatakbo  ang unang biyahe las- 5:00 ng madaling-araw at matatapos alas- 8:00 ng gabi. Ayon sa LTFRB  layon ng naturang programa na matulungan ang mga operator at driver na  naapektuhan ang kabuhayan dahil sa COVID-19 pandemic at sa patuloy na pagtaas ng presyo ng gasolina. Sa pamamagitan nito, babayaran ng gob­yerno ang mga kalahok base sa bilang ng kanilang naitakbong biyahe kada linggo. Tuluy-tuloy din ang libreng sakay sa EDSA Busway Carousel tuwing alas-4:00 ng madaling-araw hanggang alas-11:00 ng gabi.","Sisimulan na ang ­libreng sakay sa rutang Quezon Avenue-Montalban (Route 7) sa ilalim ng Service Contracting Program Phase 3 sa susunod na  Lunes, Hunyo 20.","June 14, 2022  12:00am",https://www.philstar.com/pilipino-star-ngayon/metro/2022/06/14/2188228/libreng-sakay-sa-ibang-ruta-simula-sasusunod-na-linggo
"Driver-owner ng SUV car na sumagasa sa guwardiya, tinanggalan na ng lisensya","Tuluyan nang kinansela ng Land Transportation Office (LTO) ng drivers license ng SUV driver/owner na sumagasa sa guwardiya kamakailan sa Mandaluyong City. Si Joel Antonio San Vicente ang registered owner ng SUV na nakasagasa sa biktimang si Christian Floralde. Ayon sa LTO Intelligence and Investigation Division (IID) nagpadala sila noong  June 6, 2022 ng Show Cause Order sa  registered owner ng sasakyan na sangkot sa aksidente. Ayon sa LTO, ang order nila ay natanggap ni Joel San Vicente, tatay ng registered owner at nagsabing ang kanyang anak na si Jose Antonio V. San Vicente ang ­may-ari ng sasakyan at sinasabing nagmamaneho nito nang maganap ang aksidente. Inisnab ng suspek ang una at ikalawang patawag ng LTO noong June 10 para maipaliwanag ang panig sa aksidente. Ang patuloy na hindi pakikipag-ugnayan ng suspek sa LTO ang dahilan ng pag-irevoked sa drivers license nito. Bukod sa pagkansela sa drivers license ng suspek, ang SUV van (NCO 3781) ay naka alarma na . Sa rekord ng LTO ang suspek ay may  tatlong huli sa kasong  reckless driving (2010, 2015 & 2016) patunay na wala talaga itong disiplina sa pagmamaneho. Sa aksidente, ang suspek ay Liable sa kasong Reckless Driving at paglabag sa  Section 55 (Duty of driver in case of accident) ng R.A. 4136  nang iwan ang naaksidenteng guardiya matapos sagasaan. Dahil sa nangyari at pag-isnab sa LTO ,wala ng chance ang suspek na magkaroon ng dri­vers license pagdating ng araw.",Tuluyan nang kinansela ng Land Transportation Office (LTO) ng drivers license ng SUV driver/owner na sumagasa sa guwardiya kamakailan sa Mandaluyong City.,"June 14, 2022  12:00am",https://www.philstar.com/pilipino-star-ngayon/metro/2022/06/14/2188230/driver-owner-ng-suv-car-na-sumagasa-sa-guwardiya-tinanggalan-na-ng-lisensya
Concrete at plastic barrier inararo ng motocross rider,"Nasangkot sa aksidente ang isang kilalang motocross rider matapos na maidlip habang nagmamaneho ng isang pick-up sa Quezon City kahapon. Wasak ang ilang concrete at plastic barrier na nasa paanan ng Quezon Avenue flyover sa EDSA nang araruhin ng minamanehong pick-up ng motocross rider na si Jovy Saulog nitong Martes ng madaling araw. Masuwerte namang hindi nasaktan o nasugatan sa aksidente si Saulog, ngunit natanggalan ng isang gulong ang kanyang sasakyan at tumagas pa ang langis nito sa kalsada. Nagdulot din ito ng mabigat na daloy ng trapiko ang aksidente. Aminado si Saulog na dahil madaling araw na nang bumibiyahe siya ay napaidlip siya at nagising na lang nang mabangga na. Si Saulog ay isinailalim na sa liquor test ng mga awtoridad.",Nasangkot sa aksidente ang isang kilalang motocross rider matapos na maidlip habang nagmamaneho ng isang pick-up sa Quezon City kahapon.,"June 15, 2022  12:00am",https://www.philstar.com/pilipino-star-ngayon/metro/2022/06/15/2188383/concrete-plastic-barrier-inararo-ng-motocross-rider
"Magpinsan sa motorsiklo tumilapon mula flyover, bagsak sa riles patay ","Dead-on-the-spot ang magpinsan na magka-angkas sa motorsiklo nang bumagsak sa riles ng MRT-3 mula sa Aurora Boulevard flyover  sa EDSA Taft station  sa Pasay City, kamakalawa ng gabi. Nakilala ang mga biktima na sina Reynaldo Gliocam at Rudy Gliocam, 41, ang driver ng motorsiklo. Sa ulat ng Pasay City Traffic Section, dakong alas-6:35 ng gabi nang maganap ang insidente sa riles ng MRT-3, sa ilalim ng Aurora Tramo  Flyover, Pasay City . Nabatid na minamaneho ni Rudy ang motorsiklo angkas si Reynaldo mula sa eastbound lane nang sumapit sa pakurbadang bahagi ay nawalan umano ng kontrol dahil sa madulas ang kalsada. Sumemplang hanggang at tumilapon at nahulog   mula sa flyover. Naiwan sa itaas ang motorsiklo habang ang dalawang biktima ay bumagsak sa riles na kapwa idineklarang patay. Matinding pinsala sa ulo at katawan ang natamo ng dalawa na dahilan ng agaran nilang kamatayan, Dahil dito, ay pansamantalang itinigil ang operasyon ng MRT-3 at pasado alas-10:00 ng gabi nang matapos ­iproseso ng SOCO ang kanilang imbestigasyon at natanggal na ang mga bangkay sa riles. Ayon naman sa misis ni Reynaldo na si ­Haoneylyn Gliocam na nagpaalam sa kanya ang mister umaga ng Linggo upang sunduin ang ama na maysakit sa Sampaloc at dadalhin umano sa Tondo, sa Maynila. Gabi na ay hindi pa umano umuuwi at nang tinatawagan ay hindi naman umano sumasagot hanggang sa tawagan sila hinggil sa pangyayari. —  Mer Layson","Dead-on-the-spot ang magpinsan na magka-angkas sa motorsiklo nang bumagsak sa riles ng MRT-3 mula sa Aurora Boulevard flyover  sa EDSA Taft station  sa Pasay City, kamakalawa ng gabi.","June 14, 2022  12:00am",https://www.philstar.com/pilipino-star-ngayon/metro/2022/06/14/2188235/magpinsan-sa-motorsiklo-tumilapon-mula-flyover-bagsak-sa-riles-patay
"Lorenzana hinimatay sa Rizal Park, ‘stable’ na","Stable na ang kondisyon ni Defense Secretary Delfin Lorenzana, matapos na mahilo habang dumadalo sa programa ng ika-124th Independence Day kahapon. ”Papahingain muna namin kasi puyat, ga­ling siya sa Singapore, tapos the past few days puyat din siya, daming ginagawa,” ani DND head Executive Assistant Peter Paul Galvez. Nilinaw ni Galvez, na hindi nag-collapse ang kalihim at conscious ito. Nabatid na nasa gitna ng Independence Day flag raising ceremony si Lorenzana sa tapat ng Rizal monument dakong alas-9 ng umaga katabi sina Senador Bong Go, Foreign Affairs Secretary Teodoro Locsin at Manila Mayor-elect Honey Lacuna nang bigla siyang mahilo. Agad naman siyang sinaklolohan ng mga tauhan ng Presidential Security Group at mga paramedics saka mabilis na naidala sa pagamutan. Samantala, ayon naman kay DND Spokesperson Arsenio Andolong, batay sa impormasyon na ibinigay sa kaniya, nais na ng kalihim na umuwi pero pinigilan siya ng mga doktor, dahil patuloy pa ang ginagawang obserbasyon sa kaniya. Kasama ngayon ng kalihim ang kaniyang misis sa ospital. Para kumpirmahin na nasa maayos na siyang kundisyon, nakapag-post pa si Lorenzana sa Facebook para abisuhan ang publiko at sabihin na dahil sa sobrang ‘fatigue’ kaya siya hinimatay. Dumating sa bansa si Lorenzana dakong ala-1:00 ng madaling araw kahapon mula sa kaniyang biyahe sa abroad. Nilinaw din ni Andolong na wala pa si Pa­ngulong Rodrigo Duterte nang mangyari ang insidente. — Danilo Garcia","Stable na ang kondisyon ni Defense Secretary Delfin Lorenzana, matapos na mahilo habang dumadalo sa programa ng ika-124th Independence Day kahapon.","June 13, 2022  12:00am",https://www.philstar.com/pilipino-star-ngayon/metro/2022/06/13/2187929/lorenzana-hinimatay-sa-rizal-park-stable-na
P129 milyong mga pekeng produkto nasabat,"Aabot sa P129 milyong halaga ng mga pekeng produkto ang nasabat ng Bureau of Customs katuwang ang National Bureau of Investigation (NBI) sa ginawang pagsalakay sa isang bodega sa Pampanga kamakailan. Sa ulat, sinalakay  ng BOC, NBI at mga tauhan  ng Armed Forces of the Philippines ang mga bodega sa may Golden Sun 999 Industrial Park sa Dela Paz, San Simon, Pampanga. 
Armado ng Letter of Authority (LOA), pinasok ng mga operatiba ang mga bodega at dito nadiskubre ang nakaimbak na bulto-bultong mga produkto kabilang ang mga damit, bag, tsinelas, at maging mga dishwashing liquids at motorcycle lubricants. Kabilang sa mga pinipekeng produkto ay may taglay na brands na Louis Vuitton, Paul Frank, Adidas, Hello Kitty, Spider Man, at iba pa. Ipinaalam na sa mga kinatawan ng mga bodega at containers ang kanilang bayolasyon at hiningan na ng karampatang importation documents para sa nakumpiskang mga produkto. Nagsasagawa na rin ngayon ng dagdag na imbestigasyon para masampahan ang mga may-ari at importers ng mga produkto ng kasong paglabag sa Intellectual Property Code of the Philippines (RA 8293) at Customs Modernization and Tariff Act (RA 10863).",Aabot sa P129 milyong halaga ng mga pekeng produkto ang nasabat ng Bureau of Customs katuwang ang National Bureau of Investigation (NBI) sa ginawang pagsalakay sa isang bodega sa Pampanga kamakailan.,"June 14, 2022  12:00am",https://www.philstar.com/pilipino-star-ngayon/metro/2022/06/14/2188220/p129-milyong-mga-pekeng-produkto-nasabat
"Ginang hinostage, kinatay ng mister","Isang ginang, na madalas umanong ma­kipag-text, ang hinostage at pinagsasaksak ng kanyang mister dahil sa selos sa Antipolo City, ka­makalawa ng gabi. Wala ng buhay ang biktimang nakilalang si Vanessa Valiente, nang matagpuan ng mga awtoridad, habang ligtas naman ang kanilang 3-taong gulang na anak. Sumuko naman ang suspect na mister na si Jessie Valiente. Batay sa ulat ng Antipolo City Police, dakong alas-7:27 ng gabi nang maganap ang krimen sa loob ng N.J Valiente Bakery Shop, na matatagpuan sa Purok 2, Zone 8, Cupang, Antipolo City, kung saan nakatira ang mag-anak. Nauna rito, nagkaroon umano ng mainitang pagtatalo ang mag-asawa nang sitahin ng mister ang ginang dahil madalas itong nakikitang may ka-text.  Nagseselos umano ang lalaki dahil sa hina­lang may ibang kinalolokohan ang asawa. Dahil dito, ikinulong niya ang mag-ina sa loob ng bakeshop at nagbantang papatayin ang mga kung pipiliting buksan ng mga awtoridad ang pinto. Nang magawa namang mapasok ng mga pulis sa bakeshop ay dito na tumambad ang walang buhay na ginang na tadtad ng saksak, habang ligtas naman ang bata kung saan sumuko na rin ang suspek. Aminado rin ang salarin na hindi naman siya sigurado sa ibinibintang sa kanyang asawa.",,"June 14, 2022  12:00am",https://www.philstar.com/pilipino-star-ngayon/metro/2022/06/14/2188222/ginang-hinostage-kinatay-ng-mister
"Underground works sa Metro Manila subway, sinimulan na","Inaasahang aarangkada na sa 2025 ang kauna-unahang underground railway system sa Pilipinas. Kahapon, Araw ng Kalayaan, naiposisyon na ang tunnel boring machine ng Metro Manila subway project. Mismong si Pangulong Rodrigo Duterte ang na­nguna sa lowering o pagbaba ng nasabing machine sa Brgy. Ugong, Valenzuela City. Ang naturang subway project ay pinondohan ng Japanese government. Nagkakahalaga ito ng P488 bilyon. Ito’y may rutang mula Valenzuela City patungong Ninoy Aquino International Airport (NAIA) Terminal 3 sa Pasay City. Mula sa kasalukuyang 1 oras at 10 minutong biyahe, inaasahang mapapabilis ng subway project ang biyahe mula Quezon City hanggang NAIA nang 35 minuto. Sa oras na maging operational ang subway, aabot sa 370,000 pasahero bawat araw ang kayang serbisyuhan nito. Target na umarangkada ang partial operations nito sa 2025 at full operations sa 2027.",Inaasahang aarangkada na sa 2025 ang kauna-unahang underground railway system sa Pilipinas.,"June 13, 2022  12:00am",https://www.philstar.com/pilipino-star-ngayon/metro/2022/06/13/2187922/underground-works-sa-metro-manila-subway-sinimulan-na
Pondo ng POEA pinag-aagawan,"Tila pinag-aagawan ngayon ang pondo ng Philippine Overseas Employment Administration (POEA) makaraang pagsabihan ng Department of Budget Management (DBM) ang bagong Department of Migrant Workers (DMW) na hindi pa nito maaaring galawin ang pondo ng naturang ahensya dahil hindi pa ganap na buo ang departamento. Sa sulat na ipinadala ng DBM kay outgoing DMW Secretary Abdullah Mama-o na ibinahagi ng Department of Labor and Employment (DOLE), pinagsabihan ang kalihim na wala pa siyang awtoridad na gamitin ang pondo ng POEA dahil sa hindi pa ‘fully constituted’ ang DMW. Ayon sa DOLE, kahit ilang linggo pa lamang sa kaniyang tanggapan si Mama-o ay tinangka na umano niyang i-disburse ang pondo ng POEA para ngayong 2022. Saad pa ni DBM officer-in-charge Tina Rose Marie Canda sa sulat na may petsang Mayo 31, 2022, ang POEA pa rin ang may awtoridad sa naturang pondo at hindi ang DMW. Kabilang sa mga kundisyon para maging ‘fully constituted’ ang DMW ay 1) pagpondo sa ahensya sa ilalim ng FY 2023 General Appropriations Act (GAA), 2) epektibong ‘implementing rules and regulations (IRR), at 3) pagkakaroon ng ‘staffing pattern.’ “Since it did not meet the clear requirements of the law, there will be no complete transfer of funds unless and until now the DMW is fully constituted,” ayon pa kay Canda.",Tila pinag-aagawan ngayon ang pondo ng Philippine Overseas Employment Administration (POEA) makaraang pagsabihan ng Department of Budget Management (DBM) ang bagong Department of Migrant Workers (DMW) na hindi pa nito maaaring galawin ang pondo ng naturang ahensya dahil hindi pa ganap na buo ang departamento.,"June 13, 2022  12:00am",https://www.philstar.com/pilipino-star-ngayon/metro/2022/06/13/2187924/pondo-ng-poea-pinag-aagawan
Quezon City ginawaran ng Good Financial Housekeeping,"Muling nakamit ng Quezon City government ang panibagong karangalan matapos na pumasa sa Good Financial Housekeeping criteria for the year 2021 ng Department of the Interior and Local Go­vernment (DILG). Sa huling tala ng DILG, kasama ang ­Quezon City sa anim na siyudad na pumasa sa Good Financial Housekeeping criteria noong November 5, 2021. Kabilang din dito ang Las Piñas, Makati, Muntinlupa, Pasay at Pasig City. Ang report ay sinertipikahan ng DILG ng Local Governance Performance Management Division (LGPMD) team na pinamumunuan ni ­Vivian P. Suansing, Division Chief. Ang pagkilala sa mga siyudad na ito ay inaasahang ibibigay ng DILG ngayong taon. Ang Good Financial Housekeeping award ay ibinibigay sa mga lokal na pamahalaan na may  “exceptional fiscal ma­nagement and financial transparency.” Ang award na ito ay isa na namang mala­king achievement para sa administrasyon ni Mayor Joy Belmonte na muling inihalal ng mga QCitizens bilang alkalde ng lungsod para sa kanyang ikalawang termino.  Ayon kay Atty. Orlando Casimiro, City Legal Department Chief at acting spokesperson, ang pagkilala ay isang patunay na ang lokal na pamahalaan ay sinisikap na mapaayos ang paghawak ng mga pondo nito. Paliwanag pa ni Casimiro, ito rin ang mariing ipinag-uutos ni Mayor Belmonte sa mga kawani ng lokal na pamahalaan na maging bukas sa lahat ng transaksiyon nito upang mapanatili ang transpa­rency.",Muling nakamit ng Quezon City government ang panibagong karangalan matapos na pumasa sa Good Financial Housekeeping criteria for the year 2021 ng Department of the Interior and Local Go­vernment (DILG).,"June 14, 2022  12:00am",https://www.philstar.com/pilipino-star-ngayon/metro/2022/06/14/2188224/quezon-city-ginawaranng-good-financial-housekeeping
"Pagbubukas ng Dolomite beach, dinagsa","Dinagsa ng mga tao ang Manila Baywalk Dolomite Beach na muling binuksan kahapon, kasabay ng pagdiriwang ng Araw ng Kalayaan. Ang naturang artificial “white sand beach” ay muling binuksan matapos itong matagal na isara para dumaan sa ikalawang phase ng rehabilitasyon. Nabatid na alas-4:00 pa lang ng madaling araw ay marami nang tao ang naghihintay sa labas ng beach at nag-aabang sa pagbubukas nito. Ang karamihan sa kanila ay kasama ang kanilang pamilya nang magtungo sa beach. Dakong alas-4:00 naman ng hapon nang ganapin ang inagurasyon sa dolomite beach. Samantala, pinasinayaan din naman ng Manila Bay Inter-Agency Task Force kahapon ang Heri­tage Cannon sa Manila Baywak Dolomite Beach.","Dinagsa ng mga tao ang Manila Baywalk Dolomite Beach na muling binuksan kahapon, kasabay ng pagdiriwang ng Araw ng Kalayaan.","June 13, 2022  12:00am",https://www.philstar.com/pilipino-star-ngayon/metro/2022/06/13/2187923/pagbubukas-ng-dolomite-beach-dinagsa
19 arestado sa cryptocurrency scheme,"Dinakip sa entrapment operation ng Philippine National Police (PNP) ang 19 katao na umano’y sangkot sa illegal cryptocurrency scheme kasabay nang babala sa publiko na mag-ingat sa mga kahina-hinalang investments. Ayon sa  PNP Public Information Office (PNP-PIO)  isinagawa ng PNP Cyber Response Unit,  Quezon City Police District at Security and Exchange Commission (SEC) ang entrapment noong Sabado sa isang hotel sa  Cubao, ­Quezon City. Ang 19 na inaresto ay nasa kustodiya ng PNP Anti-Cybercrime Group, at nahaharap sa kasong paglabag Sections 8.1, 26.3, at 20.a ng Securities Regulation Code (SRC) in relation to Section 6 of Republic Act No. 10175 or the Cybercrime Prevention Act of 2012. Bagama’t tumanggi si PNP officer-in-charge Lt. Gen. Vicente Danao na iditalye kung magkano ang nakuha sa mga biktima, nagpaalala naman ito sa publiko na huwag magpasilaw sa malalaking interes o return of investments. Aniya, marami ang naglipanang manloloko at nanghihikayat na maglagak ng pondo sa mga unregistered cryptocurrency platforms. Mas makabubuti aniya kung aalamin sa SEC kung ang isang korporasyon ay legal at awtorisado. Hindi dapat magpabudol sa mga “too-good-to-be-true business” kung saan nangangako ng malalaking kita.",Dinakip sa entrapment operation ng Philippine National Police (PNP) ang 19 katao na umano’y sangkot sa illegal cryptocurrency scheme kasabay nang babala sa publiko na mag-ingat sa mga kahina-hinalang investments.,"June 16, 2022  12:00am",https://www.philstar.com/pilipino-star-ngayon/metro/2022/06/16/2188728/19-arestado-sa-cryptocurrency-scheme
Dolomite Beach bubuksan na ngayon Independence Day,"Isang araw bago ang muling pagbubukas ng tinaguriang Dolomite beach sa Manila Bay, dinagsa na ito ng marami dahil sa pananabik na muling mapasyalan. Mayroon pang mga magka-pamilya na dala ang kanilang mga anak ang sumilip at nag-selfie sa 500 metrong artificial beach na proyekto ng Department of Environment and Natural Resources (DENR). Ayon sa DENR, ngayong araw (Hunyo 12) kasabay sa pagdiriwang ng Araw ng Kalayaan muling bubuksan sa publiko ang Dolomite beach. Nauna nang naging kontrobersiyal ang nasabing proyekto sa mga isyung ibinato ng ilang environmental group at eksperto na ang nag-alala tungkol sa mga diumano’y panganib nang durog na dolomite sa kapaligiran. Nanindigan ang DENR na ligtas ang dolomite sand na ginamit para sa man-made beach.","Isang araw bago ang muling pagbubukas ng tinaguriang Dolomite beach sa Manila Bay, dinagsa na ito ng marami dahil sa pananabik na muling mapasyalan.","June 12, 2022  12:00am",https://www.philstar.com/pilipino-star-ngayon/metro/2022/06/12/2187781/dolomite-beach-bubuksan-na-ngayon-independence-day
"P3.4 milyong shabu kuha sa buy-bust ops sa Taguig, Parañaque","Nasamsam ang P3.4 milyon halaga ng shabu sa pagkaaresto sa dalawang lalaki sa magkahiwalay na buy-bust operations ng Taguig at Parañaque City Police Station sa Taguig City, kamakalawa ng gabi. Kinilala ni Southern Police District (SPD) Director P/Brig. General Jimili Macaraeg ang suspek na si Alonto Aminola Kasim, 27, residente ng Taguig City. Sa ulat ng Taguig-Station Drug Enforcement Unit  dakong alas-6:30 ng gabi nang matagumpay na masakote ng mga awtoridad ang suspek sa Road 14 Maguindanao St. Brgy. New Lower Bicutan Taguig City. Matapos mabilhan ng poseur-buyer ay agad siyang inaresto kaya nakumpiska sa pag-iingat nito ang nasa 11 plastic sachet ng shabu at iba pang nakasilid sa tea bag na tumitimbang ng 430 gramo, at nabawi rin ang boodle money na P44,000.00 at isang genuine P1,000 bill. Samantala, alas- 3:30 ng madaling araw ng Hunyo 12, 2022, nang madakip naman sa Angelina  Canaynay Ave., Brgy. San Isidro, Pa­rañaque City, ang suspek na si Edrian Geronimo Chacon alyas “Kaka”, 30, na isinagawa ng Parañaque City Police-SDEU at Police Sub-Station 4 Nasamsam kay Chacon ang nasa 70 gramo ng shabu na nagkakahalaga ng P476,000.","Nasamsam ang P3.4 milyon halaga ng shabu sa pagkaaresto sa dalawang lalaki sa magkahiwalay na buy-bust operations ng Taguig at Parañaque City Police Station sa Taguig City, kamakalawa ng gabi.","June 13, 2022  12:00am",https://www.philstar.com/pilipino-star-ngayon/metro/2022/06/13/2187925/p34-milyong-shabu-kuha-sa-buy-bust-ops-sa-taguig-paraaque
"Free rides, handog ng LRT-1 at 2 sa kanilang commuters ngayong Araw ng Kalayaan","May handog na free rides o libreng sakay ang pamunuan ng Light Rail Transit Line 1 (LRT-1) at Line 2 (LRT-2) para sa kanilang mga suking commuters ngayong Linggo, Hunyo 12. Ayon sa Light Rail Manila Corporation (LRMC) na siyang nangangasiwa sa operasyon ng LRT-1, at sa Light Rail Transit Authority (LRTA), na siya namang nangangasiwa sa operasyon ng LRT-2, ang naturang libreng sakay ay bilang pakikiisa nila sa pagdiriwang ng bansa sa ika-124 anibersaryo ng Araw ng Kalayaan. Anang LRTA, maaaring i-avail ng mga pasahero ang libreng sakay mula 7:00AM hanggang 9:00AM at mula 5:00PM hanggang 7:00PM. “Libreng sakay para sa LRT-1 passengers sa darating na Araw ng Kalayaan (June 12, 2022) mula 7am- 9am at 5pm-7pm,” anang LRMC. Matatandaang patuloy pa rin namang nagkakaloob ang Metro Rail Transit Line 3 (MRT-3) ng libreng sakay sa kanilang mga pasahero hanggang sa Hunyo 30, 2022. Samantala, nabatid na bukod sa libreng sakay, hahandugan din ng LRMC ang kanilang mga commuters ng abot-kayang beep cards. “Mas ABOT-KAYA nang magkaroon ng beep dahil makakabili ka na ng bagong beep card na may kasamang load sa halagang PHP50 (mula sa dati nitong presyo na PHP100!” anang LRMC. Anang LRMC, ang natu­rang special promo ay avai­lable mula Hunyo 12 hanggang Setyembre 30, 2022. Maaari anilang makabili ng mga naturang murang beep cards sa mga teller booths ng LRT-1.","May handog na free rides o libreng sakay ang pamunuan ng Light Rail Transit Line 1 (LRT-1) at Line 2 (LRT-2) para sa kanilang mga suking commuters ngayong Linggo, Hunyo 12.","June 12, 2022  12:00am",https://www.philstar.com/pilipino-star-ngayon/metro/2022/06/12/2187783/free-rides-handog-ng-lrt-1-2-sa-kanilang-commuters-ngayong-araw-ng-kalayaan
"PNP, NBI officials kakasuhan ng online gaming firm","Nakatakda umano magsampa ng mga kaso ang Globaltech Mobile Online Corp., sa Court of Appeals (CA) at sa Pasig City Regional Trial Court (RTC) kung ipagpapatuloy umano ang ma­ling pag-akusa ng mga opisyales ng Philippine National Police (PNP) at National Bureau of Investigation (NBI). Ayon kay Atty. Bernard Vitriolo, katumbas ng paglapastangan sa Court of Appeals at sa Pasig City RTC ang ginagawa ng mga opisyal ng PNP at NBI sa kanilang pagbalewala sa status quo ante (SQA) order ng Pasig City RTC na pinagtibay naman ng CA kung saan pinayagan ng korte na mag-ope­rate sa buong bansa ang “Peryahan ng Bayan” na palaro ng kumpanya. Grave misconduct din ang maaring ikaso naman sa Office of the Ombudsman sa mga ahente o tauhan ng PNP at NBI na sumisiil sa Peryahan ng Bayan na palaro ng Globaltech. Paliwanag ni Vitriolo, nasa ilalim ng arbitras­yon ang kaso sa kanilang pagitan ng Philippine Cha­rity Sweepstakes Office (PCSO) kaugnay sa Deed of Authority na binigay sa kanila ng PCSO para sa nationwide na pagpatakbo ng Peryahan ng Bayan na palaro. Nagsimula ang kasuhan sa pagitan ng PCSO at Globaltech sa Pasig RTC ng sinubukan bawiin ng PCSO ang DOA ng Globaltech ilang taon na ang nakalipas. Humantong ito sa Court of Appeals na nagdesisyon nuong January 14, 2019 na pigilan ang PCSO sa pagreboka ng DOA ng Globaltech para sa kanilang Peryahan na palaro, at inapirmahan din nito ang SQA order na linabas ng Pasig RTC at pag-utos na sumailalim sa arbitrasyon ang Globaltech at PCSO.","Nakatakda umano magsampa ng mga kaso ang Globaltech Mobile Online Corp., sa Court of Appeals (CA) at sa Pasig City Regional Trial Court (RTC) kung ipagpapatuloy umano ang ma­ling pag-akusa ng mga opisyales ng Philippine National Police (PNP) at National Bureau of Investigation (NBI).","June 13, 2022  12:00am",https://www.philstar.com/pilipino-star-ngayon/metro/2022/06/13/2187921/pnp-nbi-officials-kakasuhan-ng-online-gaming-firm
45 BI officers sa ‘Pastillas’ pinasisibak ng Ombudsman,"Pinasisibak ng Office of the Ombudsman (OMB) sa serbisyo ang 45 officials at empleyado ng Bureau of Immigration (BI) na sangkot sa “Pastillas” extortion scheme. Batay sa 143-page decision ng Ombudsman noong March 21, napatunayang nagkasala o  “administratively liable for grave misconduct and conduct prejudicial to the best interest of the service” ang 45 na BI officials at employees. Sa kabila nito ibinasura naman ng Ombudsman dahil sa lack of jurisdiction sa kasong administratibo sina dating BI-POD chief Marc Red A. Marinas, Angelica B. Omamppo, Yanni M. Hao, Cathy D. Du, at George Gilbert T. Ong. Ibinasura rin ang kasong serious o gross dishonesty at gross neglect of duty laban sa 40 iba pa. Tinawag na “Pastillas” dahil mistulang pastillas na candy ang bribe money na binibigay ng mga dayuhan sa mga BI employee na ilegal na pumapasok sa bansa. Sinabi naman ni DOJ Assistant Secretary Neal Vincent M. Bainto, ang mga sinibak ang nag-aasikaso at gumagawa ng paraan upang makapasok sa bansa ang mga dayuhan partikular ang mga Chinese nang hindi dumaraan sa immigration.",Pinasisibak ng Office of the Ombudsman (OMB) sa serbisyo ang 45 officials at empleyado ng Bureau of Immigration (BI) na sangkot sa “Pastillas” extortion scheme.,"June 13, 2022  12:00am",https://www.philstar.com/pilipino-star-ngayon/metro/2022/06/13/2187926/45-bi-officers-sa-pastillas-pinasisibak-ng-ombudsman
"Barangay kagawad, mister arestado sa pamemeke ng dokumento","Arestado ang isang barangay kagawad at mister nito na wanted sa kasong falsification of document at perjury sa isang operasyong isinagawa sa Cubao, Quezon City kamakalawa. Kinilala ni Quezon City Police District (QCPD) Director, BGen. Remus Medina, ang mga naarestong suspek na sina Glady Perez, 46, barangay kagawad, at Henry Perez, 49, kapwa residente ng Campbridge St., Brgy. E. Rodriguez, Cubao, Quezon City. Batay sa report ng Criminal Investigation and Detection Unit (CIDU) sa pamumuno ni Lt. Col.  Mark Julio Abong, nabatid na dakong ala-1:30 ng hapon nang maaresto ang mga suspek sa kanilang tahanan. Ang pagdakip ay isinagawa sa bisa ng warrants of arrest na inisyu ni Hon. Judge Peter Filip Sia Abelita, ng Quezon City Metropolitan Trial Court (MTC) Branch 132 dahil sa kasong falsification of documents at perjury. Ani Medina, nakapiit na ang mga suspek habang ang hukumang pinagmulan ng mga utos ng pagdakip ay aabisuhan sa pagkaaresto ng mga akusado. “Wala po kaming pinipili sa pagtugis ng mga nagtatago sa batas. Ang kanilang pagkakasala sa ilalim ng batas ay kailangan nilang panagutin,” aniya pa.","Arestado ang isang barangay kagawad at mister nito na wanted sa kasong falsification of document at perjury sa isang operasyong isinagawa sa Cubao, Quezon City kamakalawa.","June 12, 2022  12:00am",https://www.philstar.com/pilipino-star-ngayon/metro/2022/06/12/2187782/barangay-kagawad-mister-arestado-sa-pamemeke-ng-dokumento
P5 dagdag-pasahe ihihirit pa ng transport groups,"Ihihirit pa rin ng jeepney operators at driver na maitaas pa ng P5 ang pasahe sa mga pampasaherong jeep. Ayon kay Liberty de Luna, Presidente ng ACTO bagama’t malaking tulong ang P1 provisional fare hike na ipinatupad ng Land Transportation Franchising and Re­gulatory Board (LTFRB) hindi pa naman umano ito nakakasapat para kahit papaano ay kumita ang mga driver ng pampasaherong jeep. Anya kulang na kulang ang P1 na taas-pasahe para maibsan ang epektong dulot sa kanila ng serye ng taas ng presyo ng petrolyo. Humingi rin ng pa­umanhin ang grupo sa publiko hinggil sa kanilang hirit na maitaas pa sa P5 ang pasahe sa jeep upang madagdagan ang kita nila  sa araw-araw. Nangako naman ang LTFRB na bubusisiin nila ang P5 petis­yon ng jeepney para sa taas-pasahe sa jeep. Una nang inapru­bahan ng LTFRB ang P1 provisional fare in­crease sa jeep para kahit paano ay maibsan ang epektong dulot ng serye ng oil price hike.",Ihihirit pa rin ng jeepney operators at driver na maitaas pa ng P5 ang pasahe sa mga pampasaherong jeep.,"June 11, 2022  12:00am",https://www.philstar.com/pilipino-star-ngayon/metro/2022/06/11/2187524/p5-dagdag-pasahe-ihihirit-pa-ng-transport-groups
Granada natagpuan sa riles ng tren sa Maynila,"Isang granada ang natagpuan ng isang residente sa may riles ng Philippine National Railways (PNR) sa Sampaloc, Maynila  kamakalawa. Sa ulat ng Manila Police District (MPD)-Sampaloc Police Station 4, dakong alas-5:55 ng hapon nang madiskubre ang granada ng isang residente sa PNR Railroad track sa Algeciras St. cor. Simoun St. sa Sampaloc kung saan isinuko ito kay Barangay Kagawad Melliano Alfonso, 41. Isinuko naman ni Alfonso sa SIBAMA Police Community Precinct na tumawag naman ng responde mula sa Explosive and Ordnance Division (EOD) ng MPD para matiyak na hindi na puputok ang granada.","Isang granada ang natagpuan ng isang residente sa may riles ng Philippine National Railways (PNR) sa Sampaloc, Maynila  kamakalawa.","June 11, 2022  12:00am",https://www.philstar.com/pilipino-star-ngayon/metro/2022/06/11/2187522/granada-natagpuan-sa-riles-ng-tren-sa-maynila
"Awol Army, 11 pa huli sa drug ops","Isang AWOL na miyembro ng Philippine Army (PA) ang kabilang sa 12 drug suspects na naaresto ng mga tauhan ng Quezon City Police District (QCPD) sa isinagawang magkakahiwalay na operasyon sa lungsod, na nagresulta rin sa pagkakasabat ng may P353,600 halaga ng shabu, nabatid kahapon. Sa ulat ni Lt.Col. Melgar Devaras, hepe ng QCPD-District Special Operations Unit (DSOU) kay QCPD Director Brig. Gen. Remus Medina, nabatid na ang naarestong AWOL na sundalo ay nakilalang si Lemuel Jose Anosa, 36, at residente ng Brgy. Pasong Tamo, Quezon City. Batay sa report, dakong alas-11:45 ng gabi kamaka­lawa nang magsagawa ng anti-criminality operation ang mga tauhan ng DSOU sa kahabaan ng AFP Road, Brgy. Holy Spirit, Quezon City. Dito umano nila napansin ang kahina-hinalang kilos ng suspek kaya’t kaagad itong nilapitan upang kinompronta. Nasamsam dito ang isang gun replica na nagresulta sa kanyang pagkaaresto.  Nang kapkapan, nakumpiska rin mula sa suspek ang isang pakete ng shabu na nagkakahalaga ng P13,600. Samantala, nadakip din ng mga tauhan ng Station Drug Enforcement Unit (SDEU) ng Galas Police Station (PS 11)  ang tatlo pang suspek na sina Ian Christopher Enrico, 29; Bryner Villeza, 32, kapwa taga-Sampaloc, Manila; at Alvin Tamayo, 36, ng Quiapo, Manila, sa ikinasang buy-bust operation dakong alas-2:14 ng madaling araw, sa kahabaan ng Tomas Pinpin St., Brgy. Sto. Niño, Quezon City. Nakumpiska mula sa kanila ang walong pakete ng shabu na nagkakahalaga ng P136,000, isang cellphone, at ang buy-bust money. Habang dinakip rin ng mga tauhan ng Talipapa Police Station (PS 3) ay inaresto rin sina Mary Ann Montero, 41; Raymond Dela Cruz, 41; Robin Seladores; Jeffrey Rodriguez, 29; at Ruby Nicole Cruz, 31, sa isang buy-bust operation dakong alas-12:30 ng madaling araw sa tahanan ni Montero sa 24 F Carlos, Brgy. Baesa, Quezon City. Nakumpiska mula sa kanila ang siyam na pakete ng shabu na nagkakahalaga ng P102,000 at buy-bust money. Nadakip din naman ng Holy Spirit Police Station (PS 14) sina James Foronda, 39; Normina Mama, 43; at Bobby Primabera, 43, sa isang buy-bust operation sa Congressional Avenue Corner Luzon Brgy. Culiat, Quezon City.Nasamsam mula sa kanila ang may 15 gramo ng hinihina­lang shabu na may halagang P102,000, isang brown na pitaka, at ang perang ginamit sa transaksyon.","Isang AWOL na miyembro ng Philippine Army (PA) ang kabilang sa 12 drug suspects na naaresto ng mga tauhan ng Quezon City Police District (QCPD) sa isinagawang magkakahiwalay na operasyon sa lungsod, na nagresulta rin sa pagkakasabat ng may P353,600 halaga ng shabu, nabatid kahapon.","June 12, 2022  12:00am",https://www.philstar.com/pilipino-star-ngayon/metro/2022/06/12/2187779/awol-army-11-pa-huli-sa-drug-ops
"Whistleblower na si Jun Lozada, utol inilipat na sa Bilibid","Nailipat na sa New Bilibid Prison (NBP) si NBN-ZTE whistleblower Jun Lozada at kaniyang kapatid na kap­wa convicted sa kasong katiwalian kaugnay sa pag-aaward ng leasehold right ng public land noong 2007. Itoy matapos na matanggap na ng National Bureau of Investigation (NBI) ang commitment order mula sa korte na nag-aatas na ilipat sa NBP mula sa NBI custodial facility si Lozada at kapatid nito na kapwa nahatulan ng 6-10 taon na maximum imprisonment. May kinalaman ito sa kasong graft nang siya ay president at dating chief executive officer ng Philippine Forest Corporation (PhilForest). Wala naman aniyang pinagsisisihan at sakit na nararamdaman maliban sa sama ng loob kung bakit pati ang kapatid ay na-convict sa kaso. Pinasalamatan niya rin ang mga sumusuporta sa kaniya at hiniling na patuloy siyang ipagdasal. Bago ilipat sa NBP, dumaan muna ang magkapatid sa medical examination at RT-PCT tests kung saan sila nag-negatibo sa COVID-19. Ayon naman sa Bureau of Corrections (BuCor), maaa­ring mag-aplay ang magkapatid na Lozada sa Good Conduct and Time Allowance para mapaiksi ang kanilang pagkakakulong. Naniniwala si Lozada na ang naging desisyon ng Supreme Court ay may kinalaman sa pagbubunyag niya sa National Broadband Network (NBN) deal sa ZTE.",Nailipat na sa New Bilibid Prison (NBP) si NBN-ZTE whistleblower Jun Lozada at kaniyang kapatid na kap­wa convicted sa kasong katiwalian kaugnay sa pag-aaward ng leasehold right ng public land noong 2007.,"June 12, 2022  12:00am",https://www.philstar.com/pilipino-star-ngayon/metro/2022/06/12/2187780/whistleblower-na-si-jun-lozada-utol-inilipat-na-sa-bilibid
"Quezon City, naka-yellow status sa COVID-19","Itinaas na ng Quezon City local government ang kanilang COVID-19 early warning level sa yellow status matapos makapagtala ng average na 26 kaso ng sakit kada araw ngayong linggong ito. Ayon sa QC  Epidemio­logy and Di­sease Surveillance Unit (QCESU), bukod sa pagtalon ng average daily cases, may dalawa pang indicators ang na­obserbahan nila hanggang noong ­Hunyo 9. Nabatid na dumoble na ang average positi­vity rate sa 3.10% mula sa 1.50% mula Mayo 27 hanggang Hunyo 2 habang ang forecasted reproduction number ay umakyat na rin ng 3.4% mula 1.1% noong nakaraang linggo. Ayon kay QCESU chief Dr. Rolando Cruz, may posibilidad na muling tumaas ang mga kaso ng COVID-19 sa loob ng susunod na dalawang linggo, sa ilalim ng yellow status. Idinagdag pa ni Cruz na ang naturang locally developed monitoring system ay ginagamit lamang para sa internal reporting at hindi dapat na ipagkamali sa official alert level na iniisyu ng Inter-Agency Task Force for the Management of Emerging Infectious Di­seases (IATF). “Our local early war­ning system is helpful in assessing the pandemic within our city only. It aids our department as well as our city officials in the systematic monitoring of new cases, analysis of trends, and recommendation of strategic measures to prevent the further spread of infections. Official alert level announcements and general guidelines will still come from the IATF,” ani Cruz. Habang isinusulat naman ang balitang ito ay nananatili pa rin ang ­Quezon City sa ilalim ng Alert Level 1, ayon sa IATF, at klasipikado bilang low-risk ng Department of Health (DOH). Samantala, mahigpit naman ang paalala ni QC Mayor Joy Belmonte sa mga mamamayan na pa­tuloy na obserbahan ang mga preventive mea­sures, gaya nang pagsusuot ng face masks, magpaturok na ng bakuna laban sa COVID-19 at magpa-booster shot. “We have come a long way but the virus is still with us. Again, we call on our residents to remain vigilant,” ani Belmonte.",Itinaas na ng Quezon City local government ang kanilang COVID-19 early warning level sa yellow status matapos makapagtala ng average na 26 kaso ng sakit kada araw ngayong linggong ito.,"June 13, 2022  12:00am",https://www.philstar.com/pilipino-star-ngayon/metro/2022/06/13/2187927/quezon-city-naka-yellow-status-sa-covid-19
"Face mask mandatory pa rin, mga lalabag, aarestuhin - DILG","Nagbabala si Department of the Interior and Local Go­vernment (DILG) Secretary Eduardo Año na aarestuhin ang sinumang mahuhuling hindi nagsusuot ng face masks dahil nananatili pa rin aniya itong mandatory, alinsunod sa kautusan ni Pangulong Rodrigo Duterte Ang babala ay ginawa ng kalihim kasunod ng inilabas na Executive Order ni Cebu Governor Gwen Garcia na gawing opsiyonal na lamang ang pagsusuot ng mga mamamayan ng face mask sa kanilang lalawigan kung nasa labas at mandatory na lamang kung sila ay nasa mga closed areas o sa mga nakakaramdam ng sintomas ng COVID-19. Ayon kay Año, hindi kinikilala ng DILG ang naturang executive order ni Garcia dahil mayroon silang ipinaiiral na guidelines ng Inter-Agency Task Force (IATF) na siyang aprubado ng pangulo. “The President has directed that we will continue to wear face masks except under circumstances defined by the Inter-Agency Task Force on Emerging Infectious Diseases (IATF-EMID). Current IATF protocols allow only for specific instances when masks can be taken off, such as when eating or during certain well-ventilated sports and activities,” ani Año, sa isang pahayag. Binigyang-diin pa ng kalihim na ang pagtalima ng lahat sa minimum public health standards (MPHS) ang siyang susi upang magapi natin ang pandemyang ito. Paliwanag pa niya, ang pagsusuot ng face masks, na sinamahan ng COVID-19 vaccination at boosters ay malaking tulong upang mapanatiling mababa ang mga COVID-19 cases sa bansa, sa kabila nang pagsusulputan ng mga bago at mas nakahahawang subvariants ng virus. Aniya pa, hindi lamang ang COVID-19 ang nilalabanan ng virus, kundi maging ang iba pang infectious at respiratory diseases, gaya ng monkeypox, na maaaring makapasok din sa Pilipinas. Pinaalalahanan pa ng DILG chief ang publiko at lahat ng local government units (LGUs) na ang pandemya ay hindi pa tapos, at ang banta ng COVID-19 virus ay nananatili pa rin. Maaari pa rin aniyang mahawa ang mga mamamayan, partikular na ang vulnerable population, gaya ng mga senior citizen. “We should therefore be vigilant, continue our adhe­rence to all MPHS and get vaccinated or boosted immediately,” aniya pa.","Nagbabala si Department of the Interior and Local Go­vernment (DILG) Secretary Eduardo Año na aarestuhin ang sinumang mahuhuling hindi nagsusuot ng face masks dahil nananatili pa rin aniya itong mandatory, alinsunod sa kautusan ni Pangulong Rodrigo Duterte","June 12, 2022  12:00am",https://www.philstar.com/pilipino-star-ngayon/metro/2022/06/12/2187784/face-mask-mandatory-pa-rin-mga-lalabag-aarestuhin-dilg
"Pasig LGU, may job fair ngayong Araw ng Kalayaan","Maglulunsad ang Pasig City local government ng job fair para sa kanilang mga residente ngayong Linggo, kasabay ng pagdiriwang ng ika-124 anibersaryo ng Araw ng Kalayaan sa bansa. Sinabi ng city government na ang job fair ay idaraos sa Pasig Sports Complex mula alas-8 ng umaga hanggang alas-4 ng hapon. Anang lokal na pamahalaan, aabot sa 67 kompanya ang lalahok sa job fair at nasa 9,503 job vacancies ang kailangang punuan ng mga ito. “Kaya naman hinihikayat ang lahat, lalo na ang mga first time job seekers na dumalo at maghanda ng maraming kopya ng inyong mga resume,” anang lokal na pamahalaan. Nabatid na ang naturang job fair ay magsisilbi ring one-stop-shop para sa mga employment requirements kung saan ang mga attendees ay maaari nang magproseso ng kanilang mga dokumento mula sa Social Security System (SSS), Bureau of Internal Revenue (BIR), Pag-Ibig, at police clearance mula sa Philippine National Police (PNP). Pinaalalahanan naman ng city government ang mga first time job seekers na magpuproseso ng kanilang libreng police clearance na magdala ng kanilang Barangay Certificate at Oath of Undertaking mula sa kani-kanilang barangay, upang patunayang sila ay first time job seekers nga.","Maglulunsad ang Pasig City local government ng job fair para sa kanilang mga residente ngayong Linggo, kasabay ng pagdiriwang ng ika-124 anibersaryo ng Araw ng Kalayaan sa bansa.","June 12, 2022  12:00am",https://www.philstar.com/pilipino-star-ngayon/metro/2022/06/12/2187778/pasig-lgu-may-job-fair-ngayong-araw-ng-kalayaan
"Opisyal ng homeowners, itinumba","Patay ang bise presidente ng isang homeowners association sa lungsod Quezon nang malapitang barilin ng hindi pa nakikilalang salarin, sa Brgy. Old Balara. Nasapul pa ng CCTV ang gina­wang pamamaril sa isang  Brian Perez ng San Rafael, Old Balara sa lungsod. Nakatayo sa tapat ng isang tindahan ang  biktima nang lapitan ng suspek. Sa una, tila sumab­lay pa ang pagputok ng baril kaya’t muli itong ikinasa saka pinutok ng malapitan sa biktima. Nang bumulagta ang biktima ay agad tumakas ang suspek sakay  ng motorsiklo. Isang tama ng bala ng baril ang tinamo ng biktima na nagsanhi sa kanyang kamatayan. Patuloy pa ang isinasagawang imbestigasyon sa insidente habang tinitignan ang anggulong awayan sa lupa na posibleng motibo sa naganap na krimen.","Patay ang bise presidente ng isang homeowners association sa lungsod Quezon nang malapitang barilin ng hindi pa nakikilalang salarin, sa Brgy. Old Balara.","June 11, 2022  12:00am",https://www.philstar.com/pilipino-star-ngayon/metro/2022/06/11/2187518/opisyal-ng-homeowners-itinumba
2 timbog sa drug ops sa Taguig,"Mahigit P1.2 mil­yong halaga ng iligal na droga ang nasamsam sa dalawang katao sa magkahiwalay na buy-bust operation sa Taguig City,  iniulat kahapon. Kinilala ni P/Colonel  Maximo Sebastian Jr, hepe ng Parañaque Police ang isa sa mga suspek na si Mogeric Villaluz Bayaoa, alyas Nognog, 42 na nakum­piskahan ng nasa 95 gramo ng shabu na nagkakahalaga ng 646,000. Alas-4:30 ng madaling araw nang ilun­sad ng Parañaque Police Drug Enforcement Unit at Police Sub-Station 4 ang buy-bust operation laban sa suspek sa Tramo 1, Brgy. San Dionisio, Parañaque City. Samantala nauna rito, alas-6:00 ng gabi ng Hunyo 6, 2022 naman nang mahulihan ng Regional Drug Enforcement Unit (RDEU) ng National Capital Region Police Office (NCRPO) ng 100 gramo ng shabu na nagkakahalaga ng P680,000 ang pamangkin umano ni Pateros Mayor Miguel “Ike” Ponce III, na si Cris Allen Ponce, 28. Nakatakas naman ang kasama niyang sangkot din sa pagbebenta ng droga na si alyas ‘Budoy’, residente  ng Pinang St., Ligid Tipas, Taguig City.","Mahigit P1.2 mil­yong halaga ng iligal na droga ang nasamsam sa dalawang katao sa magkahiwalay na buy-bust operation sa Taguig City,  iniulat kahapon.","June 11, 2022  12:00am",https://www.philstar.com/pilipino-star-ngayon/metro/2022/06/11/2187520/2-timbog-sa-drug-ops-sa-taguig
Mag-live-in natagpuang patay sa loob ng bahay,"Kapwa patay na nang matagpuan ang mag-live-in partner makaraang saksakin ng lalaki ang kinakasamang babae bago siya naman ang nagpatiwakal sa loob ng kanilang bahay sa Binondo, Maynila. Nakilala ang mga nasawi na sina Aileen Risarosa, 28-anyos at si Christian Jorel Burgos, nasa hustong gulang, parehong nakatira sa Old Matadero St., Binondo. Sa ulat ng Manila Police District-Homicide Section, dakong alas-7 ng umaga nang madiskubre ang bangkay ng mag-live-in ng pamangkin ni Risarosa na nagtungo sa kanilang bahay at narinig na umiiyak ang kaniyang mga pinsan na may edad walo at limang taong gulang. Sa inisyal na imbestigas­yon, huling nakita pa ang mag-live-in na nag-inuman ng alak kamakalawa ng gabi.  Kinau­magahan na ng madiskubre ang bangkay ng dalawa kung saan may saksak sa iba’t ibang bahagi ng katawan si Risarosa habang may mala­king sugat sa ulo naman si Burgos. Hinala ng pulisya, maaa­ring sinaksak ng lalaki ang babae bago ito naman ang nagpatiwakal nang iumpog nang inumpog ang ulo sa pader at saka uminom ng silver cleaner. Ayon sa ilang kapitbahay, madalas nilang nakikitang nag-aaway ang dalawa bago ang insidente.  Hinihinalang selos ang ugat ng kanilang mga away. Patuloy ang masusing imbestigasyon ng pulisya sa insidente upang makumpirma ang mga pangyayari.","Kapwa patay na nang matagpuan ang mag-live-in partner makaraang saksakin ng lalaki ang kinakasamang babae bago siya naman ang nagpatiwakal sa loob ng kanilang bahay sa Binondo, Maynila.","June 10, 2022  12:00am",https://www.philstar.com/pilipino-star-ngayon/metro/2022/06/10/2187376/mag-live-natagpuang-patay-sa-loob-ng-bahay
Sekyu huli sa droga at boga,"Kalaboso ang isang security guard nang mahulihan ng ilegal na droga at baril nang isilbi ang search warrant, sa Bicutan, Taguig City, Huwebes ng umaga. Kinilala ni Southern Police District (SPD) Director P/Brig. General Jimili Macaraeg ang suspek na si Eugenio Egbalic, alyas Eugene, 39, residente ng Western Bicutan, Taguig City. Sa ulat, dakong alas-8:00 ng umaga ng Hunyo 9, 2022 nang pasukin ng mga operatiba ang bahay ng suspek sa Sitio Ato Site, Zone 7-B Brgy. Western Bicutan Taguig City ng mga tauhan ng Taguig City Police-Sub Station 2 gamit ang Search Warrant No. 2022-027 na inisyu ni Judge Antonio M Olivete ng  Branch 267 Regional Trial Court City ng Taguig City. Nakumpiska rin sa kanya ang 24 gramo ng shabu na nagkakahalaga ng ?163,200.00, at isang kalibre 38 revolver na may 6 na bala.","Kalaboso ang isang security guard nang mahulihan ng ilegal na droga at baril nang isilbi ang search warrant, sa Bicutan, Taguig City, Huwebes ng umaga.","June 10, 2022  12:00am",https://www.philstar.com/pilipino-star-ngayon/metro/2022/06/10/2187383/sekyu-huli-sa-droga-boga
Rali sa inagurasyon ni Marcos sa mga freedom parks lang – MPD,"Limitado lamang sa mga ‘freedom parks’ sa Maynila maaaring magsagawa ng kanilang rally ang mga militanteng-grupo na sasabay sa inagurasyon ni President-elect Ferdinand Marcos Jr. sa National Museum, ayon sa Manila Police District (MPD). Tinukoy ni MPD Public Information Office chief PMajor Phillip Ines ang mga lugar na Plaza Miranda sa Quiapo, Plaza Dilao sa Paco, Plaza Moriones sa Tondo at Liwasang Bonifacio sa Ermita na mga itinalagang ‘freedom parks’. Ito ay makaraan ang reklamo ni Renato Reyes ng grupong Bayan, sa pagbabawal ng pulisya na magsagawa ng ‘ilegal na rally’ ang mga militante lalo na kung wala silang hawak na ‘permit to rally’. Ayon kay Reyes, isa umanong uri ng intimidasyon para pigilan ang mga tao na maisagawa ang kanilang karapatan para magtipon ng payapa.  Wala rin umanong terminong ‘illegal rallyists’ hanggang mapayapa naman ang kanilang pagkilos. 
“You can’t be arrested, you can’t be penalized for peacefully exercising your constitutional right even if you don’t have a rally permit,” giit ni Reyes. Habang isinusulat ito, wala pang natatanggap ang Manila Bureau of Permits ng anumang request o sulat para magkasa ng kilos protesta ang sinuman sa araw mismo ng inagurasyon. Sa kabila nito, sinabi ni Ines na magpapatupad sila ng ‘maximum tolerance’ sa mga raliyista habang pipigilan sila na makalapit sa National Museum na idineklarang ‘no rally zone’. Libu-libong pulis mula sa MPD, National Capital Region (NCR) at mga force multiplies ang ikakalat sa bisinidad ng National Museum at iba pang lugar sa Maynila para matiyak ang kapayapaan ng naturang makasaysayang inarugasyon.","Limitado lamang sa mga ‘freedom parks’ sa Maynila maaaring magsagawa ng kanilang rally ang mga militanteng-grupo na sasabay sa inagurasyon ni President-elect Ferdinand Marcos Jr. sa National Museum, ayon sa Manila Police District (MPD).","June 10, 2022  12:00am",https://www.philstar.com/pilipino-star-ngayon/metro/2022/06/10/2187377/rali-sa-inagurasyon-ni-marcos-sa-mga-freedom-parks-lang-mpd
"Owner ng SUV na nanagasa ng sekyu, ‘no show’ pa rin sa LTO","Hindi pa rin sumipot sa ikalawa at pinal na pagdinig ng Land Transportation Office (LTO) ang may-ari ng rehistradong SUV na naka­sagasa sa security guard na si Christian Floralde sa Mandaluyong City noong nagdaang Linggo. Ayon sa LTO, submitted for resolution na  ang kaso at pagpapasyahan na ang parusang ipapataw sa suspek na may -ari ng RAV4 na si Jose Antonio San Vicente, kabilang dito ang tuluyang pagkansela sa kanyang lisensya. Sa naturang pagdinig, nilinaw ni LTO acting Director Cla­rence Guinto, ang nakarehistro at ang nagmaneho ng SUV ay ang tatay na taliwas naman sa naibigay na information ng abogado sa Mandalu­yong PNP na anak ang sakay nito. Mababatid na ang naturang may-ari ng sasakyan ay kinasuhan na rin ng Mandaluyong police office ng frustrated murder at abandonment of victim.  Sa sandaling  hindi na naman sumipot sa city’s prosecutor office ang naturang may-ari ng SUV van ay irerekomenda ng investigation committee na isyuhan na ito ng warrant of arrest.",Hindi pa rin sumipot sa ikalawa at pinal na pagdinig ng Land Transportation Office (LTO) ang may-ari ng rehistradong SUV na naka­sagasa sa security guard na si Christian Floralde sa Mandaluyong City noong nagdaang Linggo.,"June 11, 2022  12:00am",https://www.philstar.com/pilipino-star-ngayon/metro/2022/06/11/2187519/owner-ng-suv-na-nanagasa-ng-sekyu-no-show-pa-rin-sa-lto
AWOL na pulis arestado sa carnapping,"Arestado ang isang AWOL (Absent without leave) na pulis na itinuturing na top 4 most wanted sa Sta. Mesa, Maynila dahil sa kasong carnapping, kamakalawa ng gabi. Kinilala ang inaresto na si P/Cpl Richard Antonio, 32, binata, dating nakatalaga sa  District Personnel Holding and Accounting Section( DPHAS) ng Manila Police District at residente ng   Ang Buhay St., Sta. Mesa. Sa ulat ng MPD- Sta. Mesa Police Station 8, alas-9 ng gabi nang arestuhin si Antonio habang nakais­tambay sa harapan ng barangay hall ng Brgy. 597 Zone 56 sa Sta. Mesa. Pumalag ang pulis sa ginawang pagposas sa kaniya ng mga kapwa pulis ngunit hindi na nakaimik nang ihain sa kaniya ang warrant of arrest dahil sa kasong carnapping na inisyu ni Judge Maria Paz Rivera Reyes-Yzon ng Manila Regional Trial Court Branch 54. Inirekomenda naman ang P300,000 piyansa para sa pan­samantalang paglaya ni Antonio sa kinakaharap na kasong pag­labag sa Republic act 10833 (New Anti-Carnapping Law).","Arestado ang isang AWOL (Absent without leave) na pulis na itinuturing na top 4 most wanted sa Sta. Mesa, Maynila dahil sa kasong carnapping, kamakalawa ng gabi.","June 11, 2022  12:00am",https://www.philstar.com/pilipino-star-ngayon/metro/2022/06/11/2187517/awol-na-pulis-arestado-sa-carnapping
"Warrant of arrest vs sumagasa sa sekyu, hinihintay ng pulisya","Wala pang warrant na naipalalabas ang korte para hulihin ang SUV driver na sadyang sumagasa sa security guard na si Cristian Joseph Floralde noong Linggo. Nakapangalan sa isang Jose Antonio San Vicente ng 31 Luna St. Diliman, Quezon City ang puting SUV car­ (NCO 3781) na sumagasa kay Floralde. Ayon kay Mandaluyong City Police Chief Gauvin Mel Unos hindi maaaresto ang suspek kung walang warrant na naipalabas ang korte kahit naisampa na ang kasong  frustrated murder at abandonement of ones own victim sa SUV driver. “Nawala na po kasi ang bisa ng warrantless arrest pagkasampa sa kaso. As a matter of procedure kahit sa anong kaso, once the case is filed in the prosecutors office or court, ang magagawa ng kapulisan ay hintayin ang paglabas ng warrant mula sa court para maging basehan sa paghuli sa suspek” pahayag ni Unos. Anya pinuntahan na ng pulisya ang bahay ng suspek pero hindi nakapasok sa subdivision dahil binawalan sila pumasok doon ng security officer dahilan naman para kasuhan nila ang mga ito ng obstruction of justice. Ngayong June 10 ala-1 ng hapon ang final notice ­ibinigay ng LTO para pumunta sa pagdinig na itinakda ng ahensya si San Vicente tungkol sa insidente. Posib­leng ma-revoke ang drivers license nito kapag inisnab ang ikalawang patawag ng LTO dito.",Wala pang warrant na naipalalabas ang korte para hulihin ang SUV driver na sadyang sumagasa sa security guard na si Cristian Joseph Floralde noong Linggo.,"June 10, 2022  12:00am",https://www.philstar.com/pilipino-star-ngayon/metro/2022/06/10/2187386/warrant-arrest-vs-sumagasa-sa-sekyu-hinihintay-ng-pulisya
Nasunugang pamilya sa Quezon City inayudahan ni Mayor Joy Belmonte,"Binigyan ng pinansyal na tulong ni Quezon City Mayor Joy Belmonte ang mga pamilyang nasunugan sa Brgy. Tatalon, Mariblo, at San Vicente sa lungsod. Ayon kay Belmonte, bawat biktima ay nakatanggap ng P10,000 para sa mga house owner at P5,000 para sa renters o sharers. Bago tumanggap ng financial assistance, sumailalim muna ang mga ito sa verification para matiyak na ang mga talagang naging biktima ng sunog ang Siyang makakatanggap ng ayuda. Nauna nang nabigay ng material assistance at food packs mula sa pamahalaang lungsod at barangay ang mga pamilyang nasunugan. Tiniyak din ni Belmonte sa mga residente ng QC na palaging nakaagapay ang lokal na pamahalaan sa mga ito lalo na sa panahon ng pangangailangan.","Binigyan ng pinansyal na tulong ni Quezon City Mayor Joy Belmonte ang mga pamilyang nasunugan sa Brgy. Tatalon, Mariblo, at San Vicente sa lungsod.","June 10, 2022  12:00am",https://www.philstar.com/pilipino-star-ngayon/metro/2022/06/10/2187382/nasunugang-pamilya-sa-quezon-city-inayudahan-ni-mayor-joy-belmonte
"Hospital utilization sa Metro Manila, muling tumataas","Muling tumataas ang ‘hospitalization rate’ nga­yon sa Metro Manila, hin­di dahil sa mga kaso ng CO­VID-19 kundi bunsod ng ibang mga sakit. Paliwanag ni Dr. Ber­na­dett Velasco, ope­ra­tions manager ng National Patient Navigation and Referral Center (NPNRC), mas marami nang naitatala ngayon na mga ‘non-Covid’ na sakit dahil sa ma­lakas na ang loob ngayon ng tao na magpaospital ng dati na nilang taglay na karamdaman. “Katulad po ng experience natin before na ‘pag bumaba po ang COVID cases, medyo tumataas po ang mga non-COVID cases because dito po nakakapagkonsulta ang chronic diseases natin or uncontrolled na sakit ng tao,” saad ni Velasco. Ang NPNRC ang dating One Hospital Command, na ngayon ay nare-refer ng mga pasyente mula sa mga lokal na ospital sa probinsya na iniliipat sa mga health facilities sa National Capital Region (NCR). “Within NCR we also maximize the use of our health facilities so that di po lahat pupunta sa specia­lized cares tulad po ng Philippine General Hospital,” dagdag ni Velasco. Bukas at maaaring tawagan ang NPNRC ng 24/7 sa pamamagitan ng 09199773333 (Smart) at 0915777777 (Globe).","Muling tumataas ang ‘hospitalization rate’ nga­yon sa Metro Manila, hin­di dahil sa mga kaso ng CO­VID-19 kundi bunsod ng ibang mga sakit.","June 11, 2022  12:00am",https://www.philstar.com/pilipino-star-ngayon/metro/2022/06/11/2187521/hospital-utilization-sa-metro-manila-muling-tumataas
Pagtaas ng kaso ng COVID-19 hindi pa nakakabahala – OCTA  ,"Bahagyang tumaas ang kaso ng COVID-19 cases  sa Metro Manila pero hindi pa nakakabahala, ayon OCTA Research fellow Dr. Guido David . Ayon kay David, noong nakaraang linggo ay nakapagtala ng 79 kaso kada araw na tumaas sa 90 kaso o mas mataas ng 14% kada araw. “Kapag titingnan natin iyong seven-day average, actually, kahapon iyong 10%, ngayon [ay] 14% na. So, umabot na tayo sa 90 cases per day sa Metro Manila. Noong nakaraan na linggo, it was at 79 cases per day, so, kapag ikukumpara natin, 79 to 90, this is 14% higher,” ani David. Pero hindi pa aniya nakakaalarma ang nasabing bilang at hindi dahilan para mag “overreact.” “Sa ngayon hindi pa naman tayo alarmed at ‘di pa naman natin kailangan mag-overreact at itaas ang alert level ngayon kasi mababa pa rin naman ang bilang ng kaso kahit tumaas,” ani David sa Laging Handa public briefing. Idinagdag ni David na “low risk” pa rin ang Metro Manila. Ayon pa kay David, maaari pa ring maiwasan ang pagtaas ng bilang kung magpapabakuna ng booster ang mga hindi pa nabibigyan . “Pero puwede nating ma-prevent itong pagtaas ng bilang ng kaso. Mahalaga sana…na magpabakuna at magpa-booster ang mga kababayan natin. Ito ay napatunayan na malaking tulong sa pag-manage ng pandemic kaya kahit noong January, noong nagka-surge tayo, hindi tayo nagsarado, hindi tayo nag-lockdown,” ani David. Idinagdag din ni David na bagaman at hindi kailangang maghigpit sa ngayon pero posible ring magbago ang sitwasyon sa mga susunod na linggo. “ Hindi natin kailangang maghigpit sa ngayon. I ’ m not saying na hindi tayo maghihigpit, baka mag-iba iyong sitwasyon within the next few weeks, puwedeng i-reevaluate iyong alert level natin. Pero sa ngayon, mahalaga ang pagsunod natin sa health protocols para maiwasan natin itong pagtaas ng bilang ng kaso ,”  ani David .","Bahagyang tumaas ang kaso ng COVID-19 cases  sa Metro Manila pero hindi pa nakakabahala, ayon OCTA Research fellow Dr. Guido David .","June 9, 2022  12:00am",https://www.philstar.com/pilipino-star-ngayon/metro/2022/06/09/2187076/pagtaas-ng-kaso-ng-covid-19-hindi-pa-nakakabahala-octa-
Mindanao bus bombings iniimbestigahan na ng NBI,"Nagsasagawa na ng imbestigasyon ang National Bureau of Investigation (NBI) sa naganap na mga pagpapasabog ng mga bus sa Mindanao. Ang imbestigasyon ay pinangunahan ni  NBI Dir. Eric Distor , kasama ang mga imbestigador ng NBI- Counter Terrorism Division, gayundin sina NBI Deputy Director for Forensic Investigation Ferdinand Lavin at Deputy Director for Intelligence Services Roel Bolivar. Matatandaang Enero 7, 2021 nang madiskubre ang isang improvised explosive device (IED) sa isang YBLI bus sa Kidapawan at makalipas ang 20 araw, sumabog ang isang YBLI bus sa Tulunan, North Cotabato na nagresulta sa pagkamatay ng isang pasahero. Sinundan ito ng pagsa­bog sa isa rin YBLI bus sa M’Lang, North Cotabato, na ikinasawi ng tatlong pasahero. Ngayon taon, apat na katulad na insidente na ang naganap – Enero 11 sa Aleosan, North Cotabato; Abril 24 sa Parang, Maguin­danao at dalawa noong Mayo 26 sa Koronadal City at Tacurong City. Base sa mga nakalap na impormasyon, terorismo at pangongotong ang motibo sa mga pambobomba. Nabatid na ang pag-iimbestiga ng NBI sa mga insidente ay para tiyakin na hindi apektado ang pambansang seguridad at hindi na mauulit ang mga pambobomba.",Nagsasagawa na ng imbestigasyon ang National Bureau of Investigation (NBI) sa naganap na mga pagpapasabog ng mga bus sa Mindanao.,"June 10, 2022  12:00am",https://www.philstar.com/pilipino-star-ngayon/metro/2022/06/10/2187368/mindanao-bus-bombings-iniimbestigahan-na-ng-nbi
"Pasyente sa NKTI, umaapaw","Apaw at lampas na  sa  kapasidad ang  mga pas­yente  ng National Kidney and Transplant Institute (NKTI). Ayon kay NKTI executive director Dr. Rose Liquete, dahil sa rami ng kanilang pas­yente, naililipat na nila ang ibang pasyente  sa ibang ospital . “Nitong linggo nga, kailangan namin mag-decongest. Maglipat kami ng ibang pasyente sa ibang ospital, lalo na sa Tala Hospital. At saka nagbukas na rin kami ng gym. Kasi sobra na sa 3 times capacity namin last week,” sabi ni ni Liquete. Sa ngayon anya ay limitado na ang pagtanggap nila ng pasyente dahil puno na sila sa kapasidad ng mga pasyente kahit na nabuksan pa ang kanilang gym para mapalawak ang serbisyo. Bukod anya sa kakulangan sa espasyo para sa mga pasyente ay kulang din sila sa mga nurse na magsisilbi sa mga pasyente. “Sa ngayon, para sana ma-break even man lang kami, 90 ang kailangan namin na nurses. So, marami nang umalis, medyo kaunti lang ang nag-aapply,” dagdag ni Liquete.",Apaw at lampas na  sa  kapasidad ang  mga pas­yente  ng National Kidney and Transplant Institute (NKTI).,"June 9, 2022  12:00am",https://www.philstar.com/pilipino-star-ngayon/metro/2022/06/09/2187067/pasyente-sa-nktiumaapaw
87 arestado sa anti-illegal gambling ops,"Nasa 87 katao ang ­inaresto ng mga tauhan ng Quezon City Police District (QCPD) sa isinagawa nilang sunud-sunod at pinaigting na operasyon laban sa ilegal na sugal sa iba’t ibang bahagi ng lungsod nitong weekend. Ayon kay QCPD director BGen. Remus Medina, ito’y alinsunod sa patuloy at agresibo nilang anti-illegal gambling operations sa lungsod. Ang mga dinakip ay pawang sasampahan ng mga kasong paglabag sa Presidential Decree 1602 o illegal gambling sa piskalya. “Maliban sa operasyon namin laban sa kriminalidad at ilegal na droga ay patuloy din po ang aming operasyon laban sa illegal gambling. Kaya naman patuloy ang inyong mga kapulisan sa pagtugis at pagsugpo sa mga ilegal na gawain sa kanilang mga nasasakupan,” ani Medina.",Nasa 87 katao ang ­inaresto ng mga tauhan ng Quezon City Police District (QCPD) sa isinagawa nilang sunud-sunod at pinaigting na operasyon laban sa ilegal na sugal sa iba’t ibang bahagi ng lungsod nitong weekend.,"June 9, 2022  12:00am",https://www.philstar.com/pilipino-star-ngayon/metro/2022/06/09/2187071/87-arestado-sa-anti-illegal-gambling-ops
"Nabibiktima ng ‘illegal recruiter’ pa-Japan, dumarami – BI","May babala ang Bureau of Immigration (BI) sa mga Pinoy na nais magtrabaho sa Japan sa talamak na ‘illegal recruitment’ ngayon gamit ang ‘short term visitor at student visas’. Ayon kay Immigration Commissioner Jaime Morente, ginagamit ng mga illegal recruiters ang mga visa para sa ‘intra-company transferee, short-term visitor, student, engineer specialist in humanities at international services’ para makapasok ng Japan. Pagdating sa naturang bansa, maghahanap na ng mapapasukang trabaho ang mga Pilipino at ilegal na mananatili dito. Nilinaw ni Morente na kailangan pa rin na kumuha ang mga Pilipino na nais magtrabaho sa Japan ng ‘overseas employment certificate (OEC)’. Dahil dito, nagpapatupad ngayon ng mas mahigpit na ‘screening’ ang immigration officials sa mga Pilipino na umaalis patungo sa Japan para masawata ang ‘human trafficking’. Sa memorandum na inilabas niya, partikular na tututukan at kikilatisin ng mga immigration inspectors ang mga patungo sa Japan na Pinoy.",May babala ang Bureau of Immigration (BI) sa mga Pinoy na nais magtrabaho sa Japan sa talamak na ‘illegal recruitment’ ngayon gamit ang ‘short term visitor at student visas’.,"June 10, 2022  12:00am",https://www.philstar.com/pilipino-star-ngayon/metro/2022/06/10/2187373/nabibiktima-ng-illegal-recruiter-pa-japan-dumarami-bi
"8 gunrunners, arestado","Walo katao, na hinihinalang mga gunrunner  at pawang miyembro umano ng isang  criminal gang, ang nadakip ng mga awtoridad sa isang buy-bust operation na isinagawa sa Quezon City , kamakalawa ng gabi. Ang mga suspek ay nakilalang sina Angelo Santiago, 22, alyas Edong,  construction worker; Leonardo Salazar, 31, construction worker; Erwin Corpuz, waiter; Eduardo delos Santos, 38, construction worker; Anthony delos Santos, 45; at Francisco de Guzman, 43,; Rolando Santos, 43, at Winny Joy Cabatuan, 31. Sila ay sinasabing pawang miyembro ng ‘Angie and Wowie Criminal Gang’  na umano’y sangkot sa gun running, swindling, at illegal drug trade na nag-o-operate sa iba’t ibang lugar sa Quezon City. Batay sa ulat, dakong alas-11:30 ng gabi nang isagawa ng mga tauhan ng Criminal Investigation and Detection Group (CIDG) Quezon City District Field Unit (QCDFU) ang pag-aresto sa mga suspek, sa 35 Iriga St., Brgy. Culiat, Quezon City. Nauna rito, nakatanggap ng tip ang mga awtoridad mula sa isang confidential informant hinggil sa  umano’y talamak na bentahan ng mga ilegal na armas sa Brgy. Culiat at iba pang bahagi ng Quezon City na kinasasangkutan umano ng isang alyas ‘Edong.’ Kaagad namang umaksiyon ang CIDG-QCDFU at nang makumpirma ang impormasyon sa isinagawang surveillance, ay nagkasa ng buy-bust operation. Nakahalata naman si alyas Edong na mga pulis ang katransaksiyon kaya’t kumaripas ng takbo at pumasok sa naturang tahanan. Sinundan naman siya ng mga pulis at saka inaresto. Dito na rin nadakip ang kanyang mga kasamahan, na naaktuhan pang nagpa-pot session. Nakumpiska mula sa mga suspek ang isang caliber .38 revolver na walang serial number; P500 buy-bust money na nakapaibabaw sa boodle money; at isang pulang sling bag at drug paraphernalia.","Walo katao, na hinihinalang mga gunrunner  at pawang miyembro umano ng isang  criminal gang, ang nadakip ng mga awtoridad sa isang buy-bust operation na isinagawa sa Quezon City , kamakalawa ng gabi.","June 8, 2022  12:00am",https://www.philstar.com/pilipino-star-ngayon/metro/2022/06/08/2186785/8-gunrunners-arestado
P61.2 milyong shabu nasabat: 1 suspect patay,"Tinatayang  nasa P61.2 milyon ang halaga ng  shabu ang nasabat ng mga tauhan ng PNP Drug Enforcement Group (PDEG) sa isinagawang buy-bust operations na ikinasawi ng isang drug suspek, kamakalawa ng gabi sa Parañaque City. Sa pangunguna ni PNP DEG director B/Gen. Randy Peralta, patay sa operasyon  ang suspek na si  Joe Marie Ordiales, alyas Roger habang nakatakas naman ang isang suspek na si Arturo Santos Jr alyas Pugo. Ayon kay PNP DEG De­puty Director for Administration Col. Marlou Martinez, isinagawa ang buy-bust dakong alas-9:30 ng gabi sa Enrique M. Factor Road, Brgy Don Galo, Paranaque City. Aniya,  nakatanggap sila ng impormasyon  hinggil sa operasyon ng mga suspek. Matagal na aniya nilang pinlano ang nasabing operasyon at nagkaroon ng magandang pagkakataon noong Martes ng gabi. Modus ng grupo na nilalagay ng mga ito ang ilegal na droga sa mga humidifier, air fryer at sa iba pang mga appliances. Isang asset ang nagpanggap na buyer. Nakumpiska ng mga awtoridad ang nasa siyam na kilos ng shabu, isang sasakyan, travelling bag, caliber .45 pistol at boodle money na ?1 milyon. Nabatid na ang mga suspeks ay mga well-known distributors ng illegal drugs na konektado sa tinaguriang MIK siblings at GIB group. Tiniyak ni  Martinez na tuluy-tuloy ang operasyon ng PDEG  at misyon na linisin ang mga komunidad laban sa ilegal na droga.","Tinatayang  nasa P61.2 milyon ang halaga ng  shabu ang nasabat ng mga tauhan ng PNP Drug Enforcement Group (PDEG) sa isinagawang buy-bust operations na ikinasawi ng isang drug suspek, kamakalawa ng gabi sa Parañaque City.","June 9, 2022  12:00am",https://www.philstar.com/pilipino-star-ngayon/metro/2022/06/09/2187066/p612-milyong-shabu-nasabat-1-suspect-patay
"Mahihirap na taga-Quezon City na maoospital, aayudahan ni Mayor Joy","Bibigyan ng pinansyal na ayuda ni Quezon City Mayor Joy Belmonte ang mga mahihirap o indigent na residente ng lungsod na naoospital. Ayon kay Mayor  Belmonte, nakipagpulong na ang lokal na pamahalaan sa pitong malalaking hospital para matulungan ang indigent sa hospital bill sa pamamagitan ng medical Assistance Program. Kabilang sa mga ospital na partner ng Quezon City ay ang Lung Center of the Philippines, National Children’s Hospital, National Kidney and Transplant Institute, Philippine Heart Center, East Avenue Medical Center, Philippine Children’s Medical Center, Quirino Memorial Medical Center at St. Luke’s Medical Center. Bukod sa billing statement, tutulong din ang pamahalaang lungsod sa gamot, laboratory, at iba pa. Umaasa si Belmonte na malaking tulong ang hakbang na ito para makapagpagamot ang mga mahihirap.",Bibigyan ng pinansyal na ayuda ni Quezon City Mayor Joy Belmonte ang mga mahihirap o indigent na residente ng lungsod na naoospital.,"June 8, 2022  12:00am",https://www.philstar.com/pilipino-star-ngayon/metro/2022/06/08/2186786/mahihirap-na-taga-quezon-city-na-maoospital-aayudahan-ni-mayor-joy
"Tanggal lisensiya, posible sa SUV owner na sumagasa sa guwardiya","May huling pagkakataon pa ang SUV owner na magtungo sa Land TRansporttaion Office (LTO) sa Biyernes, June 10 para tugunan ang “final notice” ng ahensiya para makapagpaliwanag kaugnay sa naganap na hit and run incident sa isang guwardiya na nagmamando ng trapik sa Mandaluyong City. Ayon kay  LTO chief Edgar Galvante, oras na hindi pa ulit sumipot  sa final notice of hearing bukas ang SUV owner na si Jose Antonio San Vicente  kaugnay ng pagsagasa sa guwardiyang si  Christian Joseph Floralde ,mapipilitan na ang LTO na gumawa ng hakbang laban dito tulad ng pagtanggal ng karapatan na makapagmaneho ng o revocation ng kanyang lisensya sa pagmamaneho. Sa ngayon ay nasa 90 days preventive suspension ang drivers license ni San Vicente  habang iniimbestigahan ang naganap na krimen. Anya, bagama’t hindi pa alam ng LTO kung sino talaga  ang nagmaneho ng SUV ni San Vicente nang maganap ang insidente noong nagdaang linggo sa Mandaluyong, ina-assume nila na ang may pananagutan sa aksidente ay ang registered owner nito na nakatala sa LTO. Dapat anyang dumalo na sa pagdinig  sa LTO ang naturang SUV owner upang makagawa ng kaukulang hakbang ang ahensiya laban sa nasa likod ng pagsagasa kay Floralde . Nitong nagdaang Martes   unang sinubpoena ng LTO ang SUV owner na hindi naman nito sinipot para  maliwanagan ang nasa likod ng krimen. “Nakasaad doon na bi­nibigyan siya ng huling notice na ini-expect siya na dumalo sa LTO sa Biyernes ng ala-una. Again, ‘yun ang final notice sa kanya,” pahayag ni  Galvante . Ang SUV  owner ay nakasuhan na ng Mandaluyong City police  ng  frustrated murder  sa pagsagasa  sa naturang guardiya  noong nagdaang linggo. Kaugnay nito, sinabi ni Atty Clarence Guinto, director ng LTO NCR na natanggap naman ng SUV owner ang patawag na naibigay nila dito para dumalo sa pagdinig.","May huling pagkakataon pa ang SUV owner na magtungo sa Land TRansporttaion Office (LTO) sa Biyernes, June 10 para tugunan ang “final notice” ng ahensiya para makapagpaliwanag kaugnay sa naganap na hit and run incident sa isang guwardiya na nagmamando ng trapik sa Mandaluyong City.","June 9, 2022  12:00am",https://www.philstar.com/pilipino-star-ngayon/metro/2022/06/09/2187069/tanggal-lisensiya-posible-sa-suv-owner-na-sumagasa-sa-guwardiya
PGH umaapaw sa non-COVID-19 patients,"Pansamantalang ipinahin­to ng Philippine General Hospital (PGH) ang pagtanggap ng ibang pasyente sa kanilang Emergency Room maliban sa mga ‘life and limb-threatening emergencies’ dahil sa pag-apaw na ng maysakit na isinusugod dito. Sinabi ni PGH spokesperson Dr. Jonas del Rosario na kasalukuyang nasa 150 pasyente ang nasa kanilang ER na lagpas na umano ito sa 70 kapasidad ng kama ng ER. Itinigil na rin umano nila ang elective procedures para matutukan ang mga mas malalalang kaso ng pasyente. Nabatid nga na 200% na sa kapasidad  ang pasyente sa pagamutan, pero hindi dahil sa COVID. Idinagdag pa nito na ang mga naka-confine na pas­yente na may COVID-19 sa PGH ay wala pang 20 at karamihan sa kanila ay moderate lamang ang sintomas. Karamihan aniya sa mga pasyente ay naka-confine dahil sa pneumonia, diabetes, sakit sa puso, sakit sa baga at sakit sa bato. Mayroon ding mga pasyente na dinala mula sa ibang mga ospital. Pinayuhan ni Del Rosario ang mga pasyente na nais magpagamot  sa PGH na magtungo sa kanilang mga lokal na ospital o mga secon­dary provincial hospitals kung hindi naman talaga emergency ang lagay. Nagdagdag na din aniya ang PGH ng hindi bababa sa 10 hanggang 15 na kama - na hindi lahat ay hospital bed kundi stretcher bed lamang para ma-accommodate ang mas maraming pasyente. — Malou ­Escudero",Pansamantalang ipinahin­to ng Philippine General Hospital (PGH) ang pagtanggap ng ibang pasyente sa kanilang Emergency Room maliban sa mga ‘life and limb-threatening emergencies’ dahil sa pag-apaw na ng maysakit na isinusugod dito.,"June 8, 2022  12:00am",https://www.philstar.com/pilipino-star-ngayon/metro/2022/06/08/2186792/pgh-umaapaw-sa-non-covid-19-patients
"SUV driver na sumagasa sa sekyu, ‘no show’ sa LTO","Inisnab at hindi  sinipot ng driver ng SUV na nag-viral nang sadyang sagasaan ang isang sekyu habang nag­mamando ang huli ng trapik sa Mandaluyong City ang ginawang special hearing ng Land Transportation Office (LTO),  kahapon . Dumalo naman sa pagdinig ang 157 Raptor Agency Operation Manager na si Chrisbern Soriano mula sa kampo ng biktimang guwardiya na si Christian Joseph Floralde. Ayon kay Soriano,  ­inaasikaso muna nila ang kapakanan at paggaling ng kanilang tauhan at hindi rin naman nabanggit nito kung nakikipag-aregalo ang kampo ng SUV driver. Halos dalawang oras na nag-abang ang ilang mi­yembro ng Inteligence and Investigation Division ng LTO, mga media, at kinatawan ng 157 raptor agency sa sinasabing nagmamay-ari ng Toyota RAV 4 (NCO 3781) na si Jose Antonio San Vicente,  ngunit bigo itong sumipot sa pagdinig. Dahil dito muling sisilbihan ng show cause order ng LTO ngayong araw ang SUV driver. Ayon kay Renante Militante, Officer-In-Charge ng Intelligence and Investigation Division ng LTO, itatakda ang pinal na pagdinig sa kaso sa Biyernes, June 10 ng ala-1 ng hapon. Sakaling, muling hindi sumipot ang SUV driver, tuluyan nang tatanggalan ito ng lisensya ng LTO. Matatandaang, nag-viral sa video ang ginawang sad­yang pananagasa ng SUV driver sa isang security guard na nagmamando ng traffic sa Mandaluyong City nitong Linggo. Samantala, tuluyan nang sinampahan ng kasong frustrated murder at abandonment of one’s own victim ang naturang suspect. “Wala pong sumuko, pero nagkapag-file na po tayo, case of frustrated murder and abandonment of one’s own victim,” “Tayo po ang nag-file pero ang victim pa rin po ang nominal complainant duly represented by his brother,” ayon kay Mandaluyong City Police chief Police Colonel Gauvin Mel Unos. Matatandaang sinadyang sagasaan ng suspek ang biktimang si Floralde nang pahintuin siya habang nag­mamando ng daloy ng trapiko sa lugar at saka ito tinakasan.",,"June 8, 2022  12:00am",https://www.philstar.com/pilipino-star-ngayon/metro/2022/06/08/2186794/suv-driver-na-sumagasa-sa-sekyu-no-show-sa-lto
"COVID-19 cases sa NCR, umakyat ng 10%","Tumaas ng 10 porsyento ang mga bagong kaso ng CO­VID-19 sa Metro Manila, ayon sa huling pagtataya ng OCTA Research Group nitong Martes. Sinabi ni OCTA Research fellow Dr. Guido David, na tumaas ng 86 ang arawang kaso sa loob ng Mayo 31 hanggang Hunyo 6. Mula ito sa 78 arawang kaso ng Mayo 24-30. Dahil dito, umakyat ang reproduction number sa 1.24 mula sa 1.08. “NCR remained at low risk amidst the uptick in new cases but the public is advised to not be complacent with health protocols,” ayon sa Twitter podt ni David. Tumaas din ang isang linggong ‘average daily attack rate (ADAR)’ mula 0.55 sa 0.71. Ang ADAR ang bilang ng tinatamaan ng virus sa kada 100,000 populasyon. Bahagya naman ang naging pagtaas ng positivity rate mula 1.5% sa 1.6% sa kada 9,430 average na isinasailalim sa Covid tests. Sa kabila ng mga pagtaas na ito, bumaba naman ang hospital utilization rate sa 21% mula sa 23%. Kasama dito ang dami ng nakaratay sa mga ‘isolation, ward, at intensive care units (ICU) maging ang ginagamit na mga mechanical ventilators. Nagmula sa Department of Health ang datos na inaalisa ng OCTA. Ayon pa sa DOH, nasa kabuuang 3,691,724 kaso ng Covid-19 ang nai-rekord sa bansa kung saan 2,459 ang aktibo pang mga kaso nitong nakaraang Lunes.","Tumaas ng 10 porsyento ang mga bagong kaso ng CO­VID-19 sa Metro Manila, ayon sa huling pagtataya ng OCTA Research Group nitong Martes.","June 8, 2022  12:00am",https://www.philstar.com/pilipino-star-ngayon/metro/2022/06/08/2186790/covid-19-cases-sa-ncr-umakyat-ng-10
"Sekyu, sinadyang sagasaan habang nagtatrapik!","Sugatan ang isang security guard matapos na sadyaing sagasaan at takbuhan ng dri­ver ng isang sports utility vehicle (SUV) habang nagmamando ng daloy ng trapiko sa Mandaluyong City, kamakalawa. Nag-viral ang video na nakuhanan ng dash cam ng isang motorista kung saan makikita kung paano sinagasaan ng suspek ang biktimang nakilalang si Christian Floralde. Samantala, inaalam na ng mga awtoridad ang pagkaka­kilanlan sa suspek na nagmamaneho ng isang puting Toyota Rav 4  (NCO 3781) na mabilis na tumakas matapos ang krimen. Batay sa ulat ng Mandaluyong City Police, pasado alas-4:00 ng hapon nitong Linggo nang maganap ang krimen sa Julia Vargas sa kanto ng Saint Francis St. Sa kuha ng dashcam, makikitang nagmamando ng daloy ng trapiko sa lugar si Floralde. Maya-maya ay pinahinto ni Floralde ang SUV, ngunit sa halip na huminto ay sinad­yang banggain ng suspek ang biktima na tinamaan sa hita. Nang mapaluhod ang biktima sa harapan ng sasakyan ay dito na siya tuluy-tuloy na sinagasaan ng driver. Nagpilit naman ang biktima na makaalis sa daraanan ng sasakyan upang makaiwas sa higit pang kapahamakan. Nang malampasan ang biktima ay mabilis namang humarurot ang driver ng SUV upang tumakas. Hinabol pa aniya ng mga traffic enforcers sa lugar ang suspek ngunit hindi nila ito naabutan dahil humarurot na ito. Samantala, ipatatawag  ng  Land Transportation Office (LTO) ang may-ari ng SUV van na  si  Jose Antonio San Vicente, ng 31 Luna St. Diliman Quezon City na magtungo ngayong Martes para magpaliwanag sa insidente Sa direktiba na nilagdaan ni Renante Militante, OIC ng IID, pinagsusumite nito si San Vicente ng written explanation kung bakit hindi ito dapat parusahan sa kasong Reckless Driving (RA 4135 section 48)  at RA 4136 section 55 o  duty driver in case of accident  at kung bakit hindi maaaring suspindihin at pawalang bisa ang drivers license  kaugnay ng naganap na aksidente. Dulot ng aksidente, sinuspinde na ng LTO ang lisensiya ni San Vicente ng 90 araw at ang sasakyan nito ay naka-alarma habang isinasagawa ang imbestigasyon ng LTO sa kasong ito. —  Angie dela Cruz","Sugatan ang isang security guard matapos na sadyaing sagasaan at takbuhan ng dri­ver ng isang sports utility vehicle (SUV) habang nagmamando ng daloy ng trapiko sa Mandaluyong City, kamakalawa.","June 7, 2022  12:00am",https://www.philstar.com/pilipino-star-ngayon/metro/2022/06/07/2186640/sekyu-sinadyang-sagasaan-habang-nagtatrapik
3 timbog sa ‘e-sabong’,"Bumagsak sa kulungan ang tatlong lalaki na nadakip sa pagsalakay ng mga tauhan ng Manila Police District (MPD) sa isang bahay na nagsasagawa ng ‘gerilya style e-sabong operations’ sa Tondo kamakalawa ng hapon. Kinilala ang mga nadakip na sina Melvin Isip, 25, itinuturong maintainer at operator ng e-sabong; Mark Jorge Reyes, 27, cashier; at Archie Balmes, kubrador. Sa ulat ng pulisya, dakong alas-2:30 ng hapon nang salakayin sa pangunguna ng Criminal Investigation and Detection Group-National Capital Region katuwang ang Manila Police District-Raxabago Police Station 1 ang bahay sa may Magsaysay St., Brgy. 112, Tondo, na ilegal na nagsasagawa ng ‘e-sabong operations’. Isang operatiba ang nagpanggap na mananaya at nagawang makataya nang mag-abot ng bayad sa mga suspek.  Dito na sinalakay ng mga pulis ang loob ng naturang bahay at pinosasan ang tatlong suspek. Nakumpiska sa operasyon ang limang computer desktops, tatlong unit ng LAN router, 2 cellular phones, habang narekober ang P1,000 marked money na gagamiting ebidensya sa mga suspek. Nahaharap ngayon ang mga suspek sa mga kasong paglabag sa  PD 1602 (Illegal Gambling) in relation to RA 10175 (Anti-Cybercrime Law).",Bumagsak sa kulungan ang tatlong lalaki na nadakip sa pagsalakay ng mga tauhan ng Manila Police District (MPD) sa isang bahay na nagsasagawa ng ‘gerilya style e-sabong operations’ sa Tondo kamakalawa ng hapon.,"June 9, 2022  12:00am",https://www.philstar.com/pilipino-star-ngayon/metro/2022/06/09/2187065/3-timbog-sa-e-sabong
"Top 1 most wanted msa Taguig, timbog","Timbog ng mga tauhan ng Taguig Police Station ang Top 1 most wanted sa siyudad nang makorner sa loob ng isang condomnium building, kahapon ng umaga. Kinilala ang naaresto na si Marlon Clavel, 35, obrero. Nahaharap siya sa kasong murder at attempted murder sa Taguig Regional Trial Court Branch 266. Sa ulat, dakong alas-9 ng umaga nang maaresto si Clavel sa condo unit niyang tinutuluyan sa Brgy. Alabang, Muntinlupa City. Hindi na nakapalag ang suspek nang ihain sa kaniya ang warrant of arrest sa mga kinakaharap na kaso na inilabas ni Judge Marivic Cudilla, na siyang dumidinig sa mga ito. Pansamantalang nakapiit ang suspek sa Taguig Police custodial facility habang hinihintay ang commitment order sa kaniya ng korte.","Timbog ng mga tauhan ng Taguig Police Station ang Top 1 most wanted sa siyudad nang makorner sa loob ng isang condomnium building, kahapon ng umaga.","June 8, 2022  12:00am",https://www.philstar.com/pilipino-star-ngayon/metro/2022/06/08/2186780/top-1-most-wanted-msa-taguig-timbog
"Big-time oil price hike, ipatutupad na","Arangkada na simula ngayong Martes ng umaga ang ipatutupad na big-time oil price hike. Ito ay makaraang ianunsyo ng mga oil companies na  Pilipinas Shell, Petron Corporation, Seaoil, PTT Philippines, Total Philippines, Unioil, Petro Gazz at Phoenix Petroleum ang  malakihang dagdag presyo sa kanilang produkto simula alas-6 ng umaga. Batay sa kanilang abiso, aabot sa P6.55 ang itataas sa kada litro ang taas sa presyo ng diesel, P5.45 sa kada litro naman ng kerosene, habang nasa P2.70 kada litro sa gasolina . Magpapatupad din ng dag­dag presyo ng mga produktong petrolyo sa kahalintulad na halaga ang kompanyang Caltex (CPI) na naging epektibo alas-12:01 ng madaling araw habang ang kompanyang Cleanfuel ay magiging epektibo alas-8:01 ng umaga.  Ang  bigtime oil price hike  ay bunsod sa patuloy na paggalaw ng presyuhan nito sa pandaigdigang merkado. Matatandaan na nito lamang nakaraang linggo ay nagpatupad ng bawas presyo na P1.70 sa kada litro ng gasolina habang dagdag presyo naman na P1.20 sa kada litro ng diesel at P2.45 naman ng kada litro sa kerosene.  Dulot nito, umalma na naman ang ibat -ibang transport group sa taas gasolina at nagbantang kahit may fuel subsidy na bigay sa kanila ang pamahalaan ay nais pa rin nilang magkaroon ng taas-singil sa pasahe nationwide lalo na sa Metro Manila.",Arangkada na simula ngayong Martes ng umaga ang ipatutupad na big-time oil price hike.,"June 7, 2022  12:00am",https://www.philstar.com/pilipino-star-ngayon/metro/2022/06/07/2186639/big-time-oil-price-hike-ipatutupad-na
"2 Indian national, huli sa panghoholdap sa kanilang kababayan","Lumilinya na rin ang ilang Indian nationals sa panghoholdap makaraang dalawa sa kanila ang matimbog nang biktimahin ang kanilang kababayan, kahapon ng mada­ling araw sa Parañaque City. Nakilala ang mga nadakip na sina Manpreet Singh, alyas Ricky, 22 at Mandeep Singh, alyas Jimmy, 33. Nadakip sila ng mga tauhan ng Parañaque City Police dakong alas-2 ng madaling araw sa may Alliage Drive, Savvy 25, Brgy. Marcelo, Parañaque City. Sa salaysay ng biktimang si Sukchain Singh, 32, hinoldap siya ng mga suspek nitong Hunyo 5. Binaril siya ng isa sa mga suspek sa likuran ng katawan at tinangay ang P20,000 n iyang cash. Tumakas ang mga suspek sakay ng isang itim na Sniper type motorcycle. Ngunit nakita sila sa CCTV footages na bumaba ang angkas sa may Las Piñas Medical Center at sumakay sa isang taksi. Hinabol ng mga pulis ang naturang taxi at sa walang tigil na operasyon ay tuluyang nadakip ang dalawang suspek sa tulong na rin ng taxi driver. Narekober sa mga suspek ang motorsiklo na gamit nila pero hindi na nabawi ang perang tinangay. Nahaharap sila ngayon sa kasong Robbery Hold-up sa Parañaque City Prosecutors Office.","Lumilinya na rin ang ilang Indian nationals sa panghoholdap makaraang dalawa sa kanila ang matimbog nang biktimahin ang kanilang kababayan, kahapon ng mada­ling araw sa Parañaque City.","June 8, 2022  12:00am",https://www.philstar.com/pilipino-star-ngayon/metro/2022/06/08/2186782/2-indian-national-huli-sa-panghoholdap-sa-kanilang-kababayan
"Terminals, vital installations bantay sarado - PNP","Kasunod ng serye ng mga pambobomba sa Mindanao, sinabi ng tagapagsalita ng PNP na si P/Col. Jean Fajardo na mas paiigtingin ng pulisya ang pagbabantay sa mga transport terminal at mga vital installations sa buong bansa. Ayon kay Fajardo, magdedeploy ang PNP ng K9 units para magamit sa inspeksyon bukod sa mga pulis na nakakalat sa transport terminals tulad ng airport, pier at bus terminals. “Due to recorded series of explosion incidents in Mindanao area, the PNP strengthened its security coverage in transport terminals and hubs through inspection of baggage. The PNP will also deploy EDDs (K9 dogs) for this purpose. We also increased our police presence and ­visibility in these areas po,” ani Fajardo. Sa ngayon aniya ay normal pa ang inspek­syon sa labas ng airport. May mga pulis din sa labas ng departure area. Sa PITX naman, pumipila sa entrance ang mga pasaherong papasok sa terminal at sumasailalim sa ­inspection kung saan dumaraan sa X-ray machine ang mga bag ng mga pasahero. Sa pier naman, sabi ng mga guwardya, ang dating security protocols pa rin ang kanilang ipinatutupad. Iinspeksyunin ang mga bag ng mga pasahero at hinahanapan sila ng vaccine cards habang sa bus terminal naman sa Araneta Center, normal pa rin ang security protocols na ipinatutupad. Ininspeksyon ang mga bagahe bago makapasok sa terminal.",,"June 6, 2022  12:00am",https://www.philstar.com/pilipino-star-ngayon/metro/2022/06/06/2186304/terminals-vital-installations-bantay-sarado-pnp
"Pedicab driver, kalaboso sa pagwawala at boga","Kalaboso ang isang pedicab driver nang arestuhin sa pagbibitbit ng baril habang naghahamon umano ng away sa kalye sa Tondo, Maynila, kamakalawa ng gabi Nakatakdang isailalim sa inquest proceedings sa Manila Prosecutor’s Office ang suspek na si Joel Barnido, 39, ng Juan Luna St. Brgy. 59 Tondo, Maynila kaugnay sa paglabag sa Republic Act 10591 (Comprehensive Law on Firearms and Ammunitions) in Relation to Omnibus Election Code. Sa ulat ng Manila Police District-Station 2, dakong alas-8:30 ng gabi nang arestuhin ang suspek sa panulukan ng CM Recto Ave. at Dagupan St. Nabatid na isinumbong ng concerned citizen ang ginagawang pagwawala ng suspek sa nasabing lugar. Lahat umano ng dumaraan ay hinahamon nito ng away habang nakasukbit sa baywang ang baril. Inabutan pa ng nag­respondeng pulis na naglalakad ang suspect kung saan namataan ang dala nitong baril kaya agad itong inaresto.","Kalaboso ang isang pedicab driver nang arestuhin sa pagbibitbit ng baril habang naghahamon umano ng away sa kalye sa Tondo, Maynila, kamakalawa ng gabi","June 7, 2022  12:00am",https://www.philstar.com/pilipino-star-ngayon/metro/2022/06/07/2186636/pedicab-driver-kalaboso-sa-pagwawala-boga
"Pangangalaga sa kapaligiran, tiniyak ng Quezon City LGU","Nangako ang Quezon City government na higit na pangangalagaan ang kapaligiran sa pamamagitan ng ipatutupad na dagdag na mga polisiya at batas  sa lungsod hinggil dito. Ito ay bilang pakikiisa ng lokal na pamahalaan ng QC  sa pagdiriwang sa’ Environment Day’.  Kaugnay nito ay lumikha ang QC LGU ng ibat-ibang pamamaraan tulad ng pagtatayo ng 93-ki­lometer protected bike lane network para mai-promote ang active transport at urban mobility upang maibsan ang problema sa pagdumi ng hangin. “It is the city government’s responsibility to protect its residents from the threats brought by a warming planet. Through our collective effort with stakeholders and residents, we hope to become the lead city in advancing an inclusive, ambitious, evidence-based, innovative and transformative climate action in the Philippines,” ayon kay QC Vice Mayor Gian Sotto. Ang mga programa at ­inisyatiba ng QC LGU  para sa pangangalaga sa kapaligiran ay alinsunod sa QC Enhanced Local Climate Change Action Plan (Enhanced LCCAP) 2021-2050 para sa pagkakaroon ng isang resilient, carbon neutral, advanced green economic development,  liveable at quality community. Para maiwasan ang pagtatapon ng mga plastic na ba­sura ay nakipagkasundo ang lokal na pamahalaan sa stakeholders  sa pagtataguyod sa ‘Trash to Cashback program’ na ang mga recyclables ay maipalit ng mga  basic commodities at magamit na pambayad ng bills. Inayos din ng lokal na pamahalaan ang mga public parks at open spaces, at bumuo ng protected walkways  tulad ng 5.39 kilo­meter-Green Open Reclaimed Access (GORA Lane) pedestrian-oriented  pro­menade  sa  Dona Hemady Ave., Scout Tobias, at Mo­ther Ignacia para mai -promote  ang walkability at active recreational activities para sa mga taga-QC.",Nangako ang Quezon City government na higit na pangangalagaan ang kapaligiran sa pamamagitan ng ipatutupad na dagdag na mga polisiya at batas  sa lungsod hinggil dito.,"June 7, 2022  12:00am",https://www.philstar.com/pilipino-star-ngayon/metro/2022/06/07/2186637/pangangalaga-sa-kapaligiran-tiniyak-ng-quezoncity-lgu
"PDEA agent, sumemplang sa motorsiklo, patay","Patay ang isang tauhan ng Philiipine Drug Enforcement Agency  (PDEA) nang sumemplang ang kanyang minamanehong motorsiklo sa Quezon City, kahapon ng madaling araw. Naisugod pa sa East Avenue Medical Center ang biktima na nakilala lang na si Leonard Dacanay, ngunit namatay rin habang nilalapatan ng lunas ng mga doktor. Batay sa ulat ,  dakong alas-2:22 ng madaling araw nang maganap ang aksidente sa kanto ng NIA at BIR roads sa Brgy. Central, Quezon City. Sakay umano ang biktima ng kanyang Euro Keeway motorcycle at binabagtas ang kahabaan ng NIA road, nang pagsapit sa BIR road ay bigla na lang itong nawalan ng kontrol sa motorsiklo. Nagpagewang-gewang ang motorsiklo at tuluyang sumemplang, sanhi upang mahulog ang biktima at mabagok ang ulo sa sementadong kalsada dahilan ng kanyang kamatayan.","Patay ang isang tauhan ng Philiipine Drug Enforcement Agency  (PDEA) nang sumemplang ang kanyang minamanehong motorsiklo sa Quezon City, kahapon ng madaling araw.","June 8, 2022  12:00am",https://www.philstar.com/pilipino-star-ngayon/metro/2022/06/08/2186783/pdea-agent-sumemplang-sa-motorsiklo-patay
"Taxi driver nangholdap ng pasahero, todas sa engkuwentro","Patay ang isang 36-anyos na taxi driver nang manlaban sa rumespondeng mga pulis makaraang holdapin ang isa niyang pasahero, na naganap sa Bonifacio Global City, mada­ling araw ng Linggo. Kinilala ni Southern Police District (SPD) Director, P/Brig. General Jimili Macaraeg ang suspek na si Ryan Guanieso, residente ng  Pasay City.  Sa ulat, dakong ala-1:50 ng madaling araw nang maganap ang insidente sa C5 Sampaguita West Service Road fly over sa Fort Bonifacio BGC, Taguig City. Sumakay umano ang biktima sa taxi sa gate 1 AFPOVAI at nagpahatid sa Bonifacio Global City. Nang binabaybay na ang American Ce­metery circle, biglang huminto ang taxi at saka tinutukan ng baril ang  pasahero sabay deklara ng holdap. Hiningi ng suspek ang wallet at cellphone ng biktima at pinababa ito ng taxi. Agad namang nakahingi ng saklolo ang biktima sa nagpapatrul­yang mga pulis. Hinabol ang taxi ng mobile patrol ng Sub-station 1 BGC  na nauwi sa putukan at pagkasawi ng suspek.","Patay ang isang 36-anyos na taxi driver nang manlaban sa rumespondeng mga pulis makaraang holdapin ang isa niyang pasahero, na naganap sa Bonifacio Global City, mada­ling araw ng Linggo.","June 7, 2022  12:00am",https://www.philstar.com/pilipino-star-ngayon/metro/2022/06/07/2186638/taxi-driver-nangholdap-ng-pasahero-todas-sa-engkuwentro
"Overcharging ng Joyride, dedesisyunan na ng LTFRB","Magpapalabas na ng desisyon ang  Land Transportation Franchising and Regulatory Board  (LTFRB)  ngayong linggo kaugnay ng umano’y overcharging na naisagawa ng  ride-hailing app JoyRide  nang magdagdag ng “priority boarding fees”  sa kanilang  fare matrix. Ayon kay  LTFRB Executive Director Tina Cassion , tanging ang  JoyRide lamang sa mga transport network company  ang  nagbago ng kanilang  fare matrix nang singilin ang mga pasahero nito ng  optional na  “priority boarding fee.” Anya naisumite na sa LTFRB  board ang resulta ng naging operasyon ng Joyride at inaasahang anumang oras mula ngayon ay maipalalabas na nila ang desisyon laban dito. Ang hakbang ay ginawa ng  LTFRB  nang matanggap ang mga reklamo sa kanila laban sa  JoyRide na ang kompanya ay may overchar­ging na P1,000 per booking sa kada pasahero nito.",Magpapalabas na ng desisyon ang  Land Transportation Franchising and Regulatory Board  (LTFRB)  ngayong linggo kaugnay ng umano’y overcharging na naisagawa ng  ride-hailing app JoyRide  nang magdagdag ng “priority boarding fees”  sa kanilang  fare matrix.,"June 9, 2022  12:00am",https://www.philstar.com/pilipino-star-ngayon/metro/2022/06/09/2187075/overcharging-ng-joyride-dedesisyunan-na-ng-ltfrb
"Rider, sumalpok sa dump truck, patay!","Patay ang isang rider nang sumalpok ang kanyang minamanehong motorsiklo sa kanyang sinusundang dump truck sa Quezon City kahapon ng madaling araw. Dead-on-the-spot ang biktimang si Eric Tolentino Ibardaloza, 38, electrician, at residente ng Lydia Sta. Monica, Novaliches, Quezon City dahil sa tinamong pinsala sa ulo at katawan. Nasa kustodiya naman na ng mga pulis ang driver ng dump truck na si Neptali Reyes Joson, 22, binata, driver, at residente ng Mainay St., Santa Ines, San Miguel, Bulacan. Batay sa ulat ng Traffic Sector 6 ng Quezon City Police District (QCPD), nabatid na dakong ala-1:00 ng madaling araw nang maganap ang aksidente sa Quezon Avenue underpass sa Brgy. Bagong Pagasa, QC. Lumilitaw sa imbestigas­yon ni PMSg Reginald Dela Cruz, na bago ang aksidente ay magkasunod na binabagtas ng biktima, sakay ng Suzuki Skydrive (NE78598) at ng minamanehong dump truck (NET-2691) ng suspek ang Quezon Avenue mula sa direksiyon ng Elliptical Road patungong Maynila. Ayon kay Joson, mag­dedeliber lamang siya ng kargang buhangin patungo sa Quezon Province nang pagsapit sa underpass ay bigla na lang siyang nakarinig ng kalabog. Inakala pa umano ni Joson na sumabog ang gulong ng kanyang truck ngunit nang tingnan ay bumulaga sa kanya ang nakabulagtang rider. Ayon naman kay Arnold Delantar, ng CDDRMO, nang dumating sila ay hindi na humihinga ang biktima. Tumama aniya ang ulo nito sa semento na posibleng siyang dahilan nang pagkamatay nito. Sinabi naman ni traffic investigator PSSG Romeo Birog Jr. na dahil sa tindi ng impact nang pagkakabangga ay nayupi ang bumper ng truck at natanggal sa pagkakaturnilyo nito habang wasak din ang harapan ng motorsiklo at nagtalsikan ang mga bahagi nito. Ang suspek ay nakatakdang sampahan ng kasong Reckless Imprudence Resulting in Damage to Pro­perty with Homicide.",Patay ang isang rider nang sumalpok ang kanyang minamanehong motorsiklo sa kanyang sinusundang dump truck sa Quezon City kahapon ng madaling araw.,"June 7, 2022  12:00am",https://www.philstar.com/pilipino-star-ngayon/metro/2022/06/07/2186635/rider-sumalpok-sa-dump-truck-patay
PNP sa human rights groups: ‘Sumama sa anti-illegal drug ops’,"Hinikayat ni PNP-OIC chief PLt.Gen. Vicente Danao ang human rights groups na sumama sa  kanilang mga ikakasang anti-illegal drug operations upang maiwasan ang mga alegasyon na may pang-aabuso sa kanilang war on drugs. Ayon kay Danao, welcome ang mga human rights groups na sumama sa kanilang operasyon dahil wala naman itinatago ang PNP. Nais lamang nilang matigil ang isyu na may paglabag sa karapatang pantao sa tuwing nagsasagawa sila ng drug operations. Aniya, kung may nasawi sa operasyon, nangangahulugan lamang na nanlaban ang mga suspek dahilan para protektahan din ng mga operatiba ang kanilang mga sarili laban sa mga kriminal. Kunuwestiyon ni Danao na, bakit hindi pinapansin ng human rights groups ang mga nasa­wing pulis sa operasyon at tinututukan lamang ang mga kriminal. Maituturing na ‘unfair’ sa PNP na kwestiyunin ang kanilang war on drugs at hindi nakikita ang sakripisyo na umaabot sa pagbubuwis ng buhay. Batay sa record, nasa 800 mga pulis na ang nasawi sa kanilang anti-illegal drug operations.",,"June 6, 2022  12:00am",https://www.philstar.com/pilipino-star-ngayon/metro/2022/06/06/2186301/pnp-sa-human-rights-groups-sumama-sa-anti-illegal-drug-ops
DOH nagbabala sa online scammers,"Nagbabala ang Department of Health (DOH) sa publiko na maging mapagmatyag at umiwas sa mga scammer na nagpapanggap na opisyal ng ahensya. “The said scam will start off as a random number posing as a DOH official and will then solicit favors in acquiring gift cards,” ayon sa pahayag ng DOH. Nilinaw ng DOH na hindi sila magso-solicit ng pabor mula sa ibang units ng department, iba pang ahensya ng gobyerno o mula sa publiko. “In light of this, any individual who experiences such modus should not share personal information to these scammers and instead block and immediately report them to the authorities,” payo ng DOH. Maaring ireport ang mga katulad na gawain sa National Bureau of Investigation- Anti Fraud Division sa pamamagitan ng pagpapadala ng email sa  [email protected]  tumawag sa Philippine National Police Anti-Cybercrime Group sa pamamagitan ng hotline number na (8) 732-0401local 7491.",Nagbabala ang Department of Health (DOH) sa publiko na maging mapagmatyag at umiwas sa mga scammer na nagpapanggap na opisyal ng ahensya.,"June 6, 2022  12:00am",https://www.philstar.com/pilipino-star-ngayon/metro/2022/06/06/2186299/doh-nagbabala-sa-online-scammers
BuCor magtatayo ng Philippine Corrections Academy,"Sinimulan na ng Bureau of Corrections (BuCor) ang mga hakbang upang magtayo ng sarili nitong Philippine Corrections Academy (PCA) na magsasagawa ng patuloy na pagsasanay at edukasyon para sa lahat ng mga tauhan nito. Ayon kay BuCor Director General Gerald Bantag, ang binuong working group ay pinangungunahan ni Acting Director for Administration CT/CSupt. John Paul Santos. Kasama ni Santos sa pagbuo ng mga kurikulum sina C/Supt. Robert Veneracion, ang acting chief ng training division, at kaniyang deputy C/CInsp. Lucio C. Guevarra. Nakipagpulong aniya ang grupo ni Santos noong Mayo 30, 2022 kay Dr. Marilyn Baysa, hepe ng Research and Academic Division ng National Jail Management Penology Training Institute (NJMPTI). “Dr. Baysa, being one of the brains in the creation of Philippine Public Safety College (PPSC), is one of the key advi­sers who will guide in the overall design of the Corrections Academy,” ani Bantag. “PPSC is the premier educational institution for the training, human resource development and continuing education of all personnel of the Bureau of Fire Protection (BFP) and Bureau of Jail Management and Peno­logy (BJMP),” aniya pa.",Sinimulan na ng Bureau of Corrections (BuCor) ang mga hakbang upang magtayo ng sarili nitong Philippine Corrections Academy (PCA) na magsasagawa ng patuloy na pagsasanay at edukasyon para sa lahat ng mga tauhan nito.,"June 6, 2022  12:00am",https://www.philstar.com/pilipino-star-ngayon/metro/2022/06/06/2186300/bucor-magtatayo-ng-philippine-corrections-academy
"Seguridad sa MRT-3, LRT-2, lalo pang hinigpitan","Lalo pang hinigpitan ng pamunuan ng Metro Rail Transit Line 3 (MRT-3) at Light Rail Transit Line 2 (LRT-2) ang ipinatutupad nilang seguridad sa lahat ng kanilang mga istasyon at mga tren. Ito’y kasunod na rin nang pagsasailalim ng Philippine National Police (PNP) sa Metro Manila sa ‘full alert’ bunsod ng mga pambo­bombang naganap sa Mindanao kamakailan. Sa kautusan ng pamunuan ng MRT-3, pansamantala munang pinagbawalan ang mga pasahero nito na magdala ng ilang bagay sa loob ng istasyon na posibleng may dalang panganib sa mga mananakay. Kabilang dito ang lahat ng uri ng armas, bladed weapons, at mga flammable substances. Mahigpit ding ipinagbabawal ang mga toxic chemicals, lighters, posporo, pesticides, muriatic acid, liquid hydrogen, at iba pang kahalintulad na items. Paglilinaw naman ni MRT-3 General Manager Michael Capati, ang pinahigpit na seguridad ay preventive measure lamang at wala silang natatanggap na anumang impormasyon na tinatarget ng mga terorista ang kanilang mga tren. Samantala, ganito rin naman ang mga security measures na ipinatutupad ng Light Rail Transit Authority (LRTA) sa lahat ng istasyon ng Light Rail Transit Line 2 (LRT-2). Nabatid na bukod sa istriktong pag-iinspeksiyon ng mga bagahe ng mga pasahero, mayroon ding mga K9 dogs na nag-iikot at nagbabantay sa lahat ng istasyon at mga tren ng LRT-2.",Lalo pang hinigpitan ng pamunuan ng Metro Rail Transit Line 3 (MRT-3) at Light Rail Transit Line 2 (LRT-2) ang ipinatutupad nilang seguridad sa lahat ng kanilang mga istasyon at mga tren.,"June 5, 2022  12:00am",https://www.philstar.com/pilipino-star-ngayon/metro/2022/06/05/2186173/seguridad-sa-mrt-3-lrt-2-lalo-pang-hinigpitan
"Ai-Ai delas Alas, Darryl Yap, idineklarang persona non grata sa Quezon City","Idineklarang persona non grata ng Quezon City government ang aktres at  komedyanteng si Ai-Ai delas Alas at ang cinematographer na si Darryl Yap. Ito ay dahil sa pambabastos umano  ng dalawa sa official seal ng Quezon City nang gamitin ng mga ito sa kanilang post sa social media. Base sa dalawang minuto at 21 segundo na video na ipinost ni Yap sa kanyang Vincentiments Facebook Page,  itinampok si delas Alas sa karakter na “Ligaya Delmonte.” Ginamit ng dalawa ang official seal ng Quezon City at nilagyan ng pangalan na BBM at Duterte. Kilala sina delas Alas at Yap na supporter nina incoming President Ferdinand “Bongbong” Marcos Jr. at Vice President Sara Duterte. Nabatid na si District IV Councilor Ivy Lagman ang naghain ng resolusyon na agad namang inaprubahan ng konseho. “The malicious and unscrupulous defacing of the official seal of Quezon City ridiculed and casted dishonor to it, causing insult to the noble representation of the seal,” pahayag ni Lagman. “The people of Quezon City will not let anyone disgrace the official seal of ­Quezon City for personal and selfish interests,” dagdag ni Lagman. Nabatid na ginagamit na ng Quezon City ang official seal mula nang aprubahan ng Office of the President at adopted ng City Council noong February 3, 1997 sa pamamagitan ng Resolution No. 10320, S-1975.",Idineklarang persona non grata ng Quezon City government ang aktres at  komedyanteng si Ai-Ai delas Alas at ang cinematographer na si Darryl Yap.,"June 9, 2022  12:00am",https://www.philstar.com/pilipino-star-ngayon/metro/2022/06/09/2187073/ai-ai-delas-alas-darryl-yap-idineklarang-persona-non-grata-sa-quezon-city
"Lalaki, nagdasal muna bago nagnakaw ng donasyon sa simbahan","Arestado ang isang lalaki nang kulimbatin ang pera sa loob ng donation box ng isang simbahan sa Quezon City, kamakalawa ng gabi. Nagdasal muna umano ang suspek na si Jhon Mark Delos Reyes, 34, walang trabaho, at residente ng P. Sanchez St., Sta. Mesa, Manila, bago niya limasin ang donasyon para sa simbahan. Base sa ulat ng Galas Police Station (PS-11) ng Quezon City Police District (QCPD), nabatid na dakong alas-11:00 ng gabi nang maganap ang nakawan sa loob ng Mount Carmel Church na matatagpuan sa 16th St. For. Broadway, Brgy. Mariana, Quezon City. Lumilitaw sa imbestigayon ni PCMS Jonar Jorta, na bago ang insidente ay pumasok muna ang suspek sa loob ng Simbahan at nakita pang lumuhod at nagdasal. Gayunman, nang matiyak nitong wala ng tao sa loob ng Simbahan ay pasimple niyang binuksan ang donation box at saka kinuha ang mga donasyon na nagkakahalaga ng P4,184.50 saka mabilis na lumabas. Lingid sa kaalaman ng suspek ay pinagmamasdan na pala siya ng security guard ng Simbahan na si Jhason Castillano. Kaagad ding tinawag ng guwardiya ang mga pulis na sina PCpl Jason Sibolboro at PCpl Reymark Salingguhay na siyang umaresto sa suspek. Ang suspek ay nakapiit na at nakatakdang sampahan ng kasong theft sa piskalya.","Arestado ang isang lalaki nang kulimbatin ang pera sa loob ng donation box ng isang simbahan sa Quezon City, kamakalawa ng gabi.","June 6, 2022  12:00am",https://www.philstar.com/pilipino-star-ngayon/metro/2022/06/06/2186297/lalaki-nagdasal-muna-bago-nagnakawng-donasyon-sa-simbahan
Mayor Joy inilapit ang city hall sa mga tao,"Nilapit ni Quezon City Mayor Josefina “Joy” ­Belmonte ang mga serbisyo at mga programa ng lokal na pamahalaan sa kanyang mga nasasakupan sa pamamagitan ng pagtatalaga ng mga District Action Offices. Ito ay matapos na maaprubahan ang City Ordinance No, SP-3000, S-2021 o ang Quezon City District Action Office Ordinance, na nagtatatag ng anim (6) na District Action Offices na may 42 ‘co-terminus’ na posisyon para sa operasyon ng nasabing mga opisina. Ayon kay Atty. Bong Teodoro, ang na- appoint na DAO ng District 2, na sumasakop sa limang pinaka-malalaking barangay kabilang na ang Brgy. Payatas, layon nito mapabilis ang pagbibigay ng serbisyo sa tao kung saan ang mga residente ng anim na distrito ay hindi na kailangan pang magpunta sa city hall para sa kanilang mga pangangailangan. “Ang set-up ay parang mini city hall sa kanilang mga area. So instead of going to the city hall, maari silang tumungo sa kanilang district office para matugunan ang kanilang mga kailangan,” ani Teodoro. Tulad aniya ng libreng gamot para sa mga matatanda at may mga karamdaman, maaari na itong makuha sa mga District Action Office o kaya ay sa pinakamalapit nilang mga health centers. Maging ang paglalakad sa mga legal documents ay maaari rin maipapro­seso sa nasabing opisina, dahil ang bawat departamento ng lokal na pamahalaan ay may kinatawan sa DAO. Bukod kay Teodoro, ang mga DAO officers ay  sina dating konsehal Ollie Belmonte, na 176 E. Beltran St., Brgy. Katipunan para sa mga taga-District 1; Thomas John Thaddeus De Castro, District 3 na nasa #25 Calderon St., Brgy. Marilag na pinamumunuan ni Action Officer Thomas John Thaddeus F. De Castro; Alberto Flores, District 4 Action Officer sa Archival Center, sa Scout Reyes, Brgy Paligsahan;  William Bawag sa District 5 Action Officer na nasa Novaliches District Center, Moses St., Jordan Plaines, sa  Brgy Sta Monica at  Atty. Mark Anthony Aldave sa District 6 sa Barangay Culiat Multi Purpose bldg., Cenacle drive, Sanville Subdivision.",Nilapit ni Quezon City Mayor Josefina “Joy” ­Belmonte ang mga serbisyo at mga programa ng lokal na pamahalaan sa kanyang mga nasasakupan sa pamamagitan ng pagtatalaga ng mga District Action Offices.,"June 6, 2022  12:00am",https://www.philstar.com/pilipino-star-ngayon/metro/2022/06/06/2186303/mayor-joy-inilapit-ang-city-hall-sa-mga-tao
"Naiwang bag sa loob ng jeep, nagdulot ng matinding takot","Nagdulot ng matinding takot ang isang kahina-hinalang bag na naiwan ng isang pasahero sa loob ng dyip sa Malate, Maynila, kamakalawa ng gabi. Bago mag-alas 10:00 ng gabi nang mapansin ang isang bag ng mga pasahero ng dyip na inabandona sa bahagi ng Mabini Street, sa Malate ay agad ipinaalam sa mga tauhan ng Manila Police District-Station 9, sa pangambang may laman itong bomba. Agad namang ikinordon ang nasabing dyip para mabusisi ang bag na natuklasang naglalaman lang pala ng mga gamit sa manok na pangsabong tulad ng tari. Ayon kay P/Lt. Colonel Rodel Borbe, isang lalaki ang bumaba sa bahagi ng Pedro Gil St. na may dalang manok at maaaring naiwan ang dalang bag na hindi sinasadya.","Nagdulot ng matinding takot ang isang kahina-hinalang bag na naiwan ng isang pasahero sa loob ng dyip sa Malate, Maynila, kamakalawa ng gabi.","June 5, 2022  12:00am",https://www.philstar.com/pilipino-star-ngayon/metro/2022/06/05/2186165/naiwang-bag-sa-loob-ng-jeep-nagdulot-ng-matinding-takot
Mga testigo vs De Lima ‘di aatras,"Tiniyak ng Citizens Crime Watch (CCW) na hindi aatras at mananati­ling solido ang mga  saksi sa kaso ng drug trafficking laban kay outgoing Senador Leila de Lima. Ang paniniyak ay ginawa ni CCW national president Diego Magpantay at sinabing sila ni Atty. Ferdinand Topacio, na isa sa mga private complainants ay nakikipag-ugnayan sa panel of prosecution laban sa mga aktibidad ni De Lima tungkol sa kalakaran ng droga sa Bilibid. Kabilang sa mga tuloy sa pagtestigo ay sina Herbert Colanggo, Noel Martinez, Jose Pepino at Jesus Durano. Nanawagan din si Magpantay kay incoming Justice Secretary Crispin Remulla na labanan ang anumang uri ng harassment sa loob at labas ng bansa upang mapaboran si De Lima. Dagdag pa ni Magpantay, walang sinumang dayuhan ang maaaring kumuwestiyon sa justice system ng bansa. Dismayado lamang ang CCW sa umano’y mga disinformation na pinakakalat ng kampo ni De Lima upang maabsuwelto.",Tiniyak ng Citizens Crime Watch (CCW) na hindi aatras at mananati­ling solido ang mga  saksi sa kaso ng drug trafficking laban kay outgoing Senador Leila de Lima.,"June 6, 2022  12:00am",https://www.philstar.com/pilipino-star-ngayon/metro/2022/06/06/2186302/mga-testigo-vs-de-lima-di-aatras
"Pagsingil ng ‘priority boarding fee’ ng TNVS, ilegal – LTFRB","Ilegal umano ang panini­ngil ng ‘priority boarding fee’ sa mga technology at app-based transport network vehicle service (TNVS). Ito ang niliwanag ni ­Executive director Tina Cassion ng Land Transportation Franchising and Regulatory Board (LTFRB), katulad umano sa ginagawang paniningil ng priority boarding fee ng JoyRide app. Sinabi ni Cassion na hindi makatwiran at paglabag sa batas ang hakbang na ito ng JoyRide app. Anya, pinag-aaralan na ng LTFRB board ang anumang parusa na igagawad sa natu­rang app o kung kakanselahin ang permit nito ‘to operate’. Niliwanag ni Cassion na isang public vehicle ang TNVS kaya may dapat itong sundin na mga patakaran ng LTFRB hinggil sa operasyon nito.",Ilegal umano ang panini­ngil ng ‘priority boarding fee’ sa mga technology at app-based transport network vehicle service (TNVS).,"June 5, 2022  12:00am",https://www.philstar.com/pilipino-star-ngayon/metro/2022/06/05/2186171/pagsingil-ng-priority-boarding-fee-ng-tnvs-ilegal-ltfrb
"‘Bicycle loop challenge’, idinaos sa Taguig","Isinagawa ang 25-kilometers Taguig Bicycle Loop Challenge kahapon sa nabanggit na lungsod kaalinsabay sa pagdiriwang sa ‘World Bicycle Day’. Sinabi ni Taguig Mobility Office Head Will Mariano na layunin nito na maitaguyod ang pagbibisikleta bilang alternatibong paraan ng transportasyon sa lungsod, para sa mas malusog na panga­ngatawan at para sa mas abot-kayang pagkilos. Nasa 25km ang haba ng Main Biking Loop ng Taguig, simula sa Taguig City Hall at kahabaan ng BGC sa Brgy. Fort Bonifacio hanggang Brgy. Upper Bicutan. Lumikha rin ang lungsod ng apat (4) na mini loop para sa mga baguhang bikers: Arca-Lakeshore mini loop (8.68km), FTI-Bicutan mini loop (7.67km), Fort Bonifacio mini loop (6.75km), at ang Cayetano- Venice mini loop (9.53km). Nagbibigay-daan ito sa mga indibiduwal na ibahagi ang kanilang mga kuwento at karanasan sa pagbibisikleta habang naglilibot sa mga bike loop at lane ng lungsod. Ipinagmamalaki ng Taguig ang pagiging isang bike-friendly na lungsod na may higit sa 60km ng mga naitatag na bike lane sa Cayetano Blvd, Bayani Road, at C-6 Road, bukod sa iba pa. Bukod sa Taguig Loop Challenge, mayroong libreng bike maintenance at libreng snack stations na matatagpuan sa Cayetano Blvd., Bayani Road, at Cuasay MRT Road. Naghost din ang lungsod ng public group rides na nagsimula alas 3:00 ng hapon nitong Sabado na magsisimula sa Taguig City Hall at kasunod ng main biking loop. Ang Beginner’s Bike Trail sa kahabaan ng C6 sa Lower Bicutan, ang unang off-road na bicycle trail ng lungsod na may rampa, pagliko at diretso sa lahat ng adventure-seeking bikers, na bukas din sa publiko hanggang sa Hunyo 5. Ang pagdiriwang ng World Bicycle Day ng Taguig ay magtatapos sa Safe Streets Taguig sa Hunyo 5, Linggo, kung saan ang mga aktibidad na pang-edukasyon kabilang ang mga aralin sa pag-aayos ng bisikleta, mga bahagi nito, wastong paraan ng pagbibisikleta, at mga pangunahing signal ng kamay ay magagamit sa publiko.",Isinagawa ang 25-kilometers Taguig Bicycle Loop Challenge kahapon sa nabanggit na lungsod kaalinsabay sa pagdiriwang sa ‘World Bicycle Day’.,"June 5, 2022  12:00am",https://www.philstar.com/pilipino-star-ngayon/metro/2022/06/05/2186172/bicycle-loop-challenge-idinaos-sa-taguig
"Libreng shuttle ride sa airports, handog ng Grab sa loob ng 15 araw","Magkakaloob ng li­breng airport shuttle rides ang Grab Philippines sa Ninoy Aquino International Airport (NAIA) sa loob ng 15 araw o mula Hunyo 15 hanggang Hunyo 30. Ayon kay Trans­portation Undersecretary for road sector Mark Steven Pastor, ang libreng sakay ay mula alas-8 ng gabi hanggang alas-11 ng gabi sa NAIA Terminals 2 at 3. Ayon kay Pastor, ang hakbang ay inisyatiba ng Grab bilang pasasalamat kay Pa­ngulong Rodrigo Duterte at Transportation Secretary Arthur Tugade. Ang Grab ay nagtalaga ng 100 units para magsakay ng libre sa panahon ng promo.",,"June 4, 2022  12:00am",https://www.philstar.com/pilipino-star-ngayon/metro/2022/06/04/2185984/libreng-shuttle-ride-sa-airports-handog-ng-grab-sa-loob-ng-15-araw
Quezon City LGU bukas na sa booking ng second booster,"Bukas na ang Quezon City para tumanggap ng booking para sa mga senior citizen, frontline health workers at immunocompromised adults na nais magpa-second booster. Ang second booster shot ay ibinibigay sa mga nabakunahan ng unang booster shot, tatlong buwan o higit pa ang nakalilipas para sa mga immunocompromised individuals at apat na buwan o higit pa para sa mga nabibilangan sa  A1 at A2 Category . Ang mga interesado ay kailangan dalhin ang valid ID, #QCProtekTODO Vaccination Card, at medical certificate (for immunocompromised adults) para sa magpapabakuna ng booster shot. Kailangan munang sumailalim sa screening ang mga magpapabakuna ng second booster sa mismong vaccination site. Malalaman sa final evaluation kung maaari silang tumanggap ng second booster. Ang mga interesado sa second booster ay kailangang mag­rehistro sa QC Vax Easy Plus (https://qceservices.quezoncity.gov.ph/qcvaxeasy) para sa vaccination sites at schedule ng inyong pagbabakuna. Kailangang pumunta sa vaccination site 15 minuto bago ang schedule upang maiwasan ang pagsisiksikan at mapanatili ang minimum health and safety protocols sa lugar.","Bukas na ang Quezon City para tumanggap ng booking para sa mga senior citizen, frontline health workers at immunocompromised adults na nais magpa-second booster.","June 5, 2022  12:00am",https://www.philstar.com/pilipino-star-ngayon/metro/2022/06/05/2186177/quezon-city-lgu-bukas-na-sa-booking-ng-second-booster
"Programang ‘Crush dengue, para ‘di landing on you’ inilunsad ng Parañaque LGU","Inilunsad ng Parañaque City government ang ‘Crush Dengue, Para ‘Di Maglanding on You’ ngayong Dengue Awareness Month na nagsimula ngayong Hunyo 1. Pinangunahan nina Mayor Edwin Olivarez at City Health Office (CHO) head Dra. Olga Virtusio ang paglagda ng pledge of commitment sa paglulunsad ng naturang programa na ginanap sa covered court ng Barangay San Isidro. Dumalo rin ang mga kinatawan ng Department of Health (DOH), Department of the Interior and Local Government (DILG), at Department of Education (DepEd). Ani Olivarez, noon pa mang nakalipas na buwan kasabay sa pagdedeklara ng tag-ulan ay sinabihan na niya ang lahat ng opisyal ng barangay na palaganapin ang mga impormasyon sa wastong paglilinis upang maiwasan ang pagkakaroon ng mga lamok lalo na nagdadala ng dengue. Mas mabisang gamot ­aniya, ang prevention sa paglaban sa anumang uri ng virus gaya ng COVID-19 at dengue. Patuloy lamang aniya, ang clean-up drive ng City Environment and Natural Resources Office (CENRO) sa lungsod upang hindi kumalat ang anumang sakit. Umapela rin siya sa mga residente na importante ang kanilang pakikiisa sa pagtukoy at pagsira ng mosquito-breeding sites at gumamit ng mosquito repellents upang protektahan ang kanilang sarili.","Inilunsad ng Parañaque City government ang ‘Crush Dengue, Para ‘Di Maglanding on You’ ngayong Dengue Awareness Month na nagsimula ngayong Hunyo 1.","June 5, 2022  12:00am",https://www.philstar.com/pilipino-star-ngayon/metro/2022/06/05/2186169/programang-crush-dengue-para-di-landing-you-inilunsad-ng-paraaque-lgu
"Bangkay ng 2 binatilyo, lumutang sa ilog Pasig","Kapwa wala nang buhay nang marekober ang bangkay ng dalawang totoy nang lumutang sa ilog Pasig sa may Sta. Ana, Maynila kahapon ng umaga. Nakilala ang mga nasawi na sina Rey Napoles, isang grade 6 student at Ivan Christian Borja, 15, kapwa ng Lanzones St., Kahilum ll, Pandacan. Sa ulat ng Manila Police District- Homicide Section, bandang alas-4:55 ng hapon kamakalawa, nang unang lumutang ang bangkay ng biktima sa ilog Pasig sa likod mismo ng tanggapan ng MPD- Station 6. Sa imbestigasyon, bago ito ay nakita sa lugar ang magkaibigan na nag­lalaro sa may ilog kung saan sinaway pa sila ng ama ni Napoles. Sumunod naman ang dalawa pero nagsibalik umano hanggang sa parehong madulas at tangayin ng agos. Nagsagawa ng rescue operations ang mga tauhan ng Philippine Coast Guard (PCG) hanggang sa marekober ang mga katawan ng mga bata na wala nang buhay.","Kapwa wala nang buhay nang marekober ang bangkay ng dalawang totoy nang lumutang sa ilog Pasig sa may Sta. Ana, Maynila kahapon ng umaga.","June 4, 2022  12:00am",https://www.philstar.com/pilipino-star-ngayon/metro/2022/06/04/2185985/bangkay-ng-2-binatilyo-lumutang-sa-ilog-pasig
"180K PUV drivers, operators nakinabang sa P1.17 bilyong ayuda","Higit 180,000 operators at drivers ng public utility vehicles (PUVs) ang nabigyan na ng fuel subsidy, ayon sa Land Transportation Franchising and Regulatory Board (LTFRB). Aabot naman sa P1.17 bilyon ang nailabas ng pamahalaan para sa ayuda sa mga PUV drivers at operators hanggang noong Miyerkules, Hunyo 1. Bukod pa dito ang 9,552 drivers ng delivery services na nakatanggap na rin ng katulad na tulong-pinansiyal. Nangako naman ang LTFRB na pabibilisin ang pamamahagi ng fuel subsidy sa natitira pang mga benepisyaryo, na nasa 84,157 ang kabuuang bilang. Nabatid na may 57,841 pangalan na ang naipadala sa Land Bank para maproseso naman ang kanilang subsidiya. Ibinibigay ang tulong pinansiyal sa mga nabanggit para maibsan ang epekto ng mataas na halaga ng mga produktong-petrolyo.","Higit 180,000 operators at drivers ng public utility vehicles (PUVs) ang nabigyan na ng fuel subsidy, ayon sa Land Transportation Franchising and Regulatory Board (LTFRB).","June 4, 2022  12:00am",https://www.philstar.com/pilipino-star-ngayon/metro/2022/06/04/2185994/180k-puv-drivers-operators-nakinabang-sa-p117-bilyong-ayuda
Pulis-promdi inaresto sa pagpapakita ng ari,"Arestado ng mga tauhan ng Manila Police District (MPD) ang isang pulis makaraang ireklamo ng isang magulang nang magpakita umano ito ng ari sa kaniyang menor-de-edad na anak na babae sa loob ng isang kainan sa San Andres Bukid, Maynila. Dahil sa pagiging sensitibo ng kaso, hindi pinangalanan ng pulisya ang batang biktima at maging ang 42-anyos na suspek na may ranggong Staff Sergeant at nakatalaga sa PNP-Regional Office 2. Sa ulat ng MPD-Sta. Ana Police Station 6, naganap ang insidente dakong alas-10 ng gabi sa loob ng isang restoran sa San Andres Bukid. Kumakain umano ang batang biktima nang tabihan ng suspek at inilabas ang kaniyang ari saka nilaro-laro. Sa takot ng batang babae, nagtangka siyang lumayo pero nahawakan siya ng suspek. Nagpipiglas ang biktima kung saan dito sila inabutan ng mga nagrorondang mga barangay tanod na siyang namagitan at nagdala sa kanila sa barangay. Kinalaunan, ipinasa ang kustodiya sa suspek sa San Andres PCP at saka inilipat ang kaso sa Children and Women’ Section ng MPD-Headquarters. Nahaharap ngayon sa kasong Unjust Vexation ang suspek at posibleng kasong administratibo.","Arestado ng mga tauhan ng Manila Police District (MPD) ang isang pulis makaraang ireklamo ng isang magulang nang magpakita umano ito ng ari sa kaniyang menor-de-edad na anak na babae sa loob ng isang kainan sa San Andres Bukid, Maynila.","June 3, 2022  12:00am",https://www.philstar.com/pilipino-star-ngayon/metro/2022/06/03/2185687/pulis-promdi-inaresto-sa-pagpapakita-ng-ari
"Lighter, posporo ipagbabawal na rin sa MRT","Ipagbabawal na rin ngayon ang pagdadala ng posporo at lighter sa pagsakay sa MRT-3 bilang bahagi ng paghihigpit ng seguridad sa buong linya nito. Ito ay alinsunod sa inilabas na anunsiyo ng Office for Transportation Security na siguruhing istriktong naipatutupad ang security plan ng mga transport operators sa bansa matapos maiulat ang ilang insidente ng pambobomba sa Mindanao. Sumasailalim sa masusing baggage checking at screening at ins­pection at control ng mga ipinagbabawal na kagamitan ang lahat ng mga pasahero at kawani bago makapasok sa loob ng mga istasyon. Bukod sa posporo at lighter na ipagbabawal, bawal nang ipasok ang anumang uri ng armas o ammunition sa loob, gayundin ang patalim o kahit anong matutulis at nakakahiwa na mga bagay; explosives and incendiary substances; flammable o madaling magliyab at nakalalason na mga gas at kemikal; at mga mapanganib na kagamitan at kemikal gaya ng mga pesticides, muriatic acid, liquid hydrogen, at iba pa. Hiningi rin ng pamunuan sa mga pasa­hero na kaagad ipagbi­gay-alam sa mga security personnel at marshal sakaling may mamataan silang anumang kahina-hinalang bagay o taong may kahina-hinalang kilos. May kapangyarihan ang mga security marshal na huwag pasakayin o pababain ang mga pasaherong susuway sa ipinatutupad na mga patakaran ng linya.",Ipagbabawal na rin ngayon ang pagdadala ng posporo at lighter sa pagsakay sa MRT-3 bilang bahagi ng paghihigpit ng seguridad sa buong linya nito.,"June 4, 2022  12:00am",https://www.philstar.com/pilipino-star-ngayon/metro/2022/06/04/2185990/lighter-posporo-ipagbabawal-na-rin-sa-mrt
"MRT-3, nagpaliwanag sa mahabang pila ng mananakay sa isa nilang istasyon","Nagpaliwanag ang pamunuan ng Metro Rail Transit Line 3 (MRT-3) hinggil sa mahabang pila ng mga pasahero sa hagdan at footbridge area sa kanilang Ortigas ­Avenue Station na naganap ka­makalawa. Sa isang pahayag kahapon, sinabi ng MRT-3 na lumitaw sa kanilang inisyal na ulat na ang naturang pila ay nag-ugat sa isang depektibong escalator sa naturang istasyon, na isinara sa publiko dahil sa safety reasons. Ayon sa MRT-3, sa normal ang operasyon, ang naturang escalator ay ginagamit na access ng mga pasahero ng MRT-3 at mga bus, gayundin ng mga taong nagtutungo sa isang kalapit na mall habang ang hagdan naman ay gina­gamit ng mga lumalabas na pasahero ng MRT-3. Bunsod naman nang pagkasira at pagsasara ng escalator, naging single entry at exit na lamang ang northbound stairway ng mga halu-halong pasahero at mga passers-by. Nakadagdag pa umano sa pagkaipon ng mga tao ang makitid na walkway sa street-level area dahil isang tao lamang ang maaaring dumaan doon. Anang MRT-3, mabilis ding nagpatupad ang MRT-3 stations at security personnel ng ‘stop-and-go’ scheme upang kontrolin at i-manage ang mga tao. Naibalik naman anila sa normal ang daloy ng mga pasahero pagsapit ng alas-9:30 ng umaga.Kaagad namang nanghingi ng paumanhin ang MRT-3 dahil sa nangyari.",Nagpaliwanag ang pamunuan ng Metro Rail Transit Line 3 (MRT-3) hinggil sa mahabang pila ng mga pasahero sa hagdan at footbridge area sa kanilang Ortigas ­Avenue Station na naganap ka­makalawa.,"June 3, 2022  12:00am",https://www.philstar.com/pilipino-star-ngayon/metro/2022/06/03/2185692/mrt-3-nagpaliwanag-sa-mahabang-pila-ng-mananakay-sa-isa-nilang-istasyon
"Tangkang pagdukot sa lalaki sa loob ng bahay, napigilan","Napigilan ang tangkang pagdukot sa isang lalaki ng grupo ng mga nakamotorsiklong kalalakihan, nang makialam ang amo nito at mapuna nilang mayroon palang CCTV sa tahanan ng mga ito sa Pasig City. Ang biktima ay itinago sa pangalang ‘Archie’ habang hindi naman natukoy ang pagkakakilanlan ng mga suspek na pawang naka-helmet at face masks. Batay sa ulat, dakong alas-5 ng hapon ng Biyernes nang maganap ang insidente sa Brgy. Manggahan sa Pasig City. Lumabas lamang umano si Archie ng bahay ng kanyang amo para magpahinga at magpahangin nang biglang dumaan ang mga suspek, na may kasama pa umanong isang lalaki na nakaposas na tila hinuli rin ng mga ito. Noong una ay lumampas pa umano ang mga ito sa bahay ngunit malaunan ay bumalik at itinuturo si Archie ng lalaking nakaposas. Dito na umano natakot si Archie kaya’t dali-daling pumasok sa bahay at ginising ang amo na si Gng. Elvira Gepte. Tinangka pa umanong sundan ng mga lalaki si Archie sa loob ng bahay ngunit nakialam na si Gepte. Nang mapuna ng isa sa mga suspek na may CCTV sa bahay ay pinalabas na nito ang kanilang mga kasamahan habang sinundan naman sila ni Gepte. Hinabol pa ni Gepte ang mga lalaki upang mamukhaan sana at maplakahan ang kanilang mga motorsiklo ngunit nabigo siya. Nang makipag-ugna­yan sa kanilang barangay, sinabi ng mga opisyal na wala namang nakipag-ugnayan sa kanila na may gagawing operasyon ng araw na iyon. Pinayuhan din nila si Archie na huwag na lang munang maglalabas ng bahay sakaling bumalik ang mga suspek. Tiniyak din nilang dadalasan ang pagronda sa lugar. Sinabi ni Gepte na wala umanong dalang kahit anong dokumento gaya ng warrant of arrest ang mga lalaki na hindi rin nagpakilala at sa halip ay pilit lamang na binubuksan ang pintuan ng bahay. Naniniwala naman si Gepte na posibleng napagkamalan lamang si Archie na mahigit 30 taon na niyang trabahador at wala aniya siyang na­ging problema dito.","Napigilan ang tangkang pagdukot sa isang lalaki ng grupo ng mga nakamotorsiklong kalalakihan, nang makialam ang amo nito at mapuna nilang mayroon palang CCTV sa tahanan ng mga ito sa Pasig City.","June 6, 2022  12:00am",https://www.philstar.com/pilipino-star-ngayon/metro/2022/06/06/2186298/tangkang-pagdukot-sa-lalaki-sa-loob-ng-bahay-napigilan
"11 milyong backlog sa plaka, aabutin ng higit 1 taon - LTO","Aabutin ng isa at kalahating taon bago matapos ang backlog sa plaka ng mga sasakyan sa Land Transportation Office (LTO) Ayon kay LTO chief Edgar Galvante, umaabot pa lamang anya sa 7 milyon ang mga plaka ang kanilang nagagawa. Anya maaari umanong maipagawa sa labas ang plaka para mabawasan ang malaking backlog sa plaka. Sa ngayon 18 oras ang laan ng LTO sa paggawa ng plaka kada araw. Maraming motorista naman ang nagrereklamo kung bakit hindi agad ma­bigyan ng plaka ng LTO ang mga bagong sasakyan na nairerehistro sa ahensya.",Aabutin ng isa at kalahating taon bago matapos ang backlog sa plaka ng mga sasakyan sa Land Transportation Office (LTO),"June 5, 2022  12:00am",https://www.philstar.com/pilipino-star-ngayon/metro/2022/06/05/2186180/11-milyong-backlog-sa-plaka-aabutin-ng-higit-1-taon-lto
Kawatan timbog sa Navotas,"Kalaboso ang isang notor­yus na kawatan nang makorner ng mga nagrespondeng brgy. tanod matapos looban ang bahay ng isang ginang sa lungsod ng Navotas, kahapon ng umaga. Kinilala ang nasakoteng suspect na si Gino Cabubo, 24 ng Miguel Street, Brgy. NBBN ng lungsod na ito. Sa inisyal na imbestigas­yon ng pulisya, dakong alas-10 ng umaga habang papasok sa kanilang tahanan ang ginang na si Rizalina Pascual, 49, ng Brgy. Sipac-Almacen nang magulat ito dahilan wasak na ang kandado ng kanilang pintuan. Kaagad pumunta ang biktima sa brgy. hall ng Sopac-Almacen at inireport ang insidente kaya agad namang nagresponde ang mga Brgy. Tanod. Habang ginagalugad ng mga tanod ang lugar ay nakita ng mga ito ang papatakas na suspect tangay ang cellphone ng biktima. Agad naman itong hinabol hanggang makorner at marekober ang cellphone ng ginang. Nabatid na ang suspect ang siyang sangkot sa serye ng nakawan nagaganap sa naturang lugar.","Kalaboso ang isang notor­yus na kawatan nang makorner ng mga nagrespondeng brgy. tanod matapos looban ang bahay ng isang ginang sa lungsod ng Navotas, kahapon ng umaga.","June 5, 2022  12:00am",https://www.philstar.com/pilipino-star-ngayon/metro/2022/06/05/2186167/kawatan-timbog-sa-navotas
P544 milyong shabu nasamsam sa drug ops: 5 arestado,"Umaabot sa P544 milyong halaga ng shabu ang nakumpiska ng mga awtoridad sa magkahiwalay na drug operations na ikinasa nila sa Cavite kahapon. Ayon kay Philippine Drug Enforcement Agency (PDEA) spokesperson Derrick Car­reon, ang mga suspek na sina Dominador Robasto Omega Jr. at Siegfred Omega Garcia ay naaresto dakong alas-8:00 ng umaga sa Blk 34 Lot 14 Hyacinth St., Camella Homes, Dasmariñas, Cavite. Nakumpiska ng mga ope­ratiba ng PDEA at ng Philippine National Police (PNP) mula sa kanila ang may 60 kilo ng shabu na may estimated value na P408 milyon, butane stove, cooking equipment, galun-galon ng mga ‘di tukoy na kemikal,  rectangular plastic containers na may puting crystalline substance, air purifier, iba’t ibang drug paraphernalia, cellphone at Identification Cards. Sa isa pang operasyon, naaresto naman sina Elaine Maningas, Ricardo Santillan at Laurel Dela Rosa sa Blk 11 Lot 1 Buenavista Townhomes, General Trias, Cavite, dakong alas-8:00 ng umaga. Nasamsam sa mga ito ang nasa 20 kilo ng shabu na nagkakahalaga ng P136 milyon. Ang mga suspek ay pawang nakapiit na at sasampahan ng mga kasong paglabag sa Republic Act 9165 o The Comprehensive Dangerous Drugs Act of 2002.",Umaabot sa P544 milyong halaga ng shabu ang nakumpiska ng mga awtoridad sa magkahiwalay na drug operations na ikinasa nila sa Cavite kahapon.,"June 3, 2022  12:00am",https://www.philstar.com/pilipino-star-ngayon/metro/2022/06/03/2185695/p544-milyong-shabu-nasamsam-sa-drug-ops-5-arestado
"Parak nang-molestiya sa 15-anyos na binatilyo, arestado","Inaresto ng kaniyang mismong mga kabaro ang isang pulis sa Las Piñas City makaraang ireklamo nang pangmomolestiya ng isang 15-anyos na binatilyo na naganap sa loob mismo ng istasyon ng pulisya kahapon. Pansamantalang itinago ng pulisya ang pagkaka­kilanlan sa biktima at maging sa pulis na inaakusahan. Sa inisyal na ulat, naganap ang pananamantala umano ng suspek habang nagsasagawa ng morning devotion at Bible study ang ina ng biktima, na isang pastora na nakadestino sa Alabang Zapote station.  Lumabas ang binatilyo na nilapitan ng pulis na nagsisilbing desk officer ng naturang oras. Ayon sa binatilyo, hinawakan umano ng pulis ang kaliwang balikat at dibdib niya at gumapang sa pantalon at maselang bahagi niya.  Ipinasok pa siya umano ng pulis sa isang opisina at doon itinuloy ang umanao’y pang-aabuso. Matapos nito, isinumbong ng binatilyo sa ina ang pangyayari na agad namang nagsampa ng rek­lamo. Mismong si Las Piñas City Police chief Colonel Jaime Santos pa ang nagtungo sa istasyon at umaresto sa kaniyang tauhan.  Nangako rin siya  na masusing iimbestigahan ang reklamo at sasampahan ng kaso ang kaniyang tauhan kapag napatunayan ang kaniyang kasalanan. Tumangging magbigay ng pahayag ang suspek, na nakatakdang sampahan ng sexual assault at paglabag sa Republic Act 7610 o Child Abuse Law.",Inaresto ng kaniyang mismong mga kabaro ang isang pulis sa Las Piñas City makaraang ireklamo nang pangmomolestiya ng isang 15-anyos na binatilyo na naganap sa loob mismo ng istasyon ng pulisya kahapon.,"June 2, 2022  12:00am",https://www.philstar.com/pilipino-star-ngayon/metro/2022/06/02/2185416/parak-nang-molestiya-sa-15-anyos-na-binatilyo-arestado
"NBI cybercrime chief, sinibak","Sinibak sa puwesto ang hepe ng Cybercrime Unit ng National Bureau of Investigation (NBI) dahil sa pagkakasangkot umano sa isang maanomalyang operasyon na iniimbestigahan pa sa ngayon. Ipinag-utos ni NBI OIC Director Eric Distor ang pagtanggal sa puwesto kay Asst. Regional Director Vic Lorenzo, hepe ng NBI-Cybercrime Investigation and Assessment Center (CIAC) at iba pang opisyal ng Cybercrime Division habang isinasagawa ang kanilang imbestigasyon. Hindi naman binanggit ng NBI kung anong uri ng operasyon ang kinasangkutan ni Lorenzo at mga tauhan sa kabila ng pagtatanong ng mga mamamahayag dahil sa gumugulong na imbestigasyon. Kasabay nito, ipinag-utos ni Distor ang pagsusuri sa mga umiiral na “cybercrime and other operational guidelines and procedures” na ipinatutupad ng mga operational units ng NBI sa buong bansa. Kabilang dito ang pagsasagawa ng mga operasyon sa pagsisilbi ng ‘search warrants’, ‘intelligence operations’ at imbestigasyon. Iginiit din ni Distor na lahat ng ‘operational authority’ ay dapat nanggagaling sa Office of the Director na siyang may kontrol at superbisyon, at tatanggap lamang ng tulong sa mga Deputy Director. Pinasusumite na rin ni Distor ang lahat ng Regional Directors, Agents-In-Charge at Central Office Chiefs ng kanilang ‘performance/accomplishment reports’ para isailalim sa rebyu. Patuloy umano ang paglilinis sa hanay ng NBI upang matira lamang ang pinakakuwalipikado, may kakayahan at nararapat na mga tauhan, kasabay ng pagsasabing hindi niya kukunsintihin ang anumang uri ng kawalang propesyunalismo sa ahensya.",Sinibak sa puwesto ang hepe ng Cybercrime Unit ng National Bureau of Investigation (NBI) dahil sa pagkakasangkot umano sa isang maanomalyang operasyon na iniimbestigahan pa sa ngayon.,"June 3, 2022  12:00am",https://www.philstar.com/pilipino-star-ngayon/metro/2022/06/03/2185679/nbi-cybercrime-chief-sinibak
"6 pulis nanakit, kumuha ng pera ng vendor pinasisibak ng PNP-IAS","Pinasisibak sa serbis­yo ni Philippine National Police-Internal Affair Service (PNP-IAS) Director Inspector General Alfegar Triambulo ang anim na pulis na napatunayang responsable sa pananakit at pagkuha ng pera sa isang vendor nitong Marso sa Caloocan City. Ang anim na pulis ay sina PCpl. Noel Sison; PCpl. Rommel Toribio; PCpl. Ryan Sammy Mateo; PCpl. Jake Rosima; PCpl. Mark Christian Cabanilla; at PCpl. Daryl Sablay na pawang nakatalaga sa Caloocan City Police Station Drug Enforcement Unit. Ang mga ito ay sinampahan ng mga kasong grave misconduct at conduct of unbeco­ming of a police officer. Nag-ugat ang insidente, nitong Marso 27, 2022 kung saan kuha sa CCTV footage at nag-viral sa social media ang ginawang pagpapaluhod at pagbatok ng anim na pulis sa vendor na si Eddie Yuson. Kinuha rin ng mga pulis ang pera ni Yuson. Ayon kay Triambulo, naisumite na ng IAS nitong Martes sa Directo­rate for Personnel Records and Management-Discipline Law and Order Division ang kanilang rekomendasyon na tanggalin na sa serbisyo ang nasabing mga pulis. Dagdag pa ni Triambulo, ‘unfit’ na ma­ging pulis ang anim dahil taliwas ang ginagawa ng mga ito sa kanilang sinumpaan. Dapat aniya ay pinoprotektahan ng pulis ang property at buhay ng isang indibiduwal subalit kabaligtaran ito nang bugbugin ng mga pulis si Yuson at sapilitang kunin ang pera na matibay na ebidensiya upang sibakin sa serbisyo. Katwiran ng mga pulis, sinita lang umano nila ang vendor na si Yuson matapos na umano’y maki-usyoso sa isinasagawang drug operation sa lugar. Sakaling maaprubahan ni PNP-Officer in Charge Lt. General Vicente Danao Jr. ang rekomendasyon ng IAS, walang matatanggap na benepisyo ang mga ito at hindi na rin sila makakapagtrabahong muli sa gobyerno.",Pinasisibak sa serbis­yo ni Philippine National Police-Internal Affair Service (PNP-IAS) Director Inspector General Alfegar Triambulo ang anim na pulis na napatunayang responsable sa pananakit at pagkuha ng pera sa isang vendor nitong Marso sa Caloocan City.,"June 4, 2022  12:00am",https://www.philstar.com/pilipino-star-ngayon/metro/2022/06/04/2185988/6-pulis-nanakit-kumuha-ng-pera-ng-vendor-pinasisibak-ng-pnp-ias
"Misis, nag-check-in sa hotel, saka naglason","Nag-check-in muna sa hotel sa Quezon City ang isang ginang at saka uminom ng lason na nagresulta sa kanyang agarang kamatayan. Nakilala ang nasawi na si Erica Rosales Binata, 27, ng Sta. Cruz, Manila. Batay sa ulat ng Criminal Investigation and Detection Unit (CIDU) ng Quezon City Police District (QCPD), nabatid na dakong alas-3:00 ng hapon nang matagpuan ang bangkay ng biktima sa Room 417, ng isang hotel na nasa Tomas Morato St. at Timog Ave., sa Brgy. South Triangle, Quezon CIty. Lumilitaw sa imbestigasyon ni Pat Nestor Ariz Jr., na alas-11:45 pa ng tanghali ng May 31, nang mag-check -in sa naturang hotel ang ginang. Nang oras na umano ng check out ng biktima ay pinuntahan ito ng mga hotel upang ipaalala na kailangan na niyang mag-check out. Ayon sa mga hotel attendants, matagal na umano silang kumakatok sa pintuan ng nirentahang silid ng biktima subalit hindi sila pinagbubuksan nito kaya’t nagpasya na silang gumamit ng duplicate key at buksan ang silid. Dito na bumulaga sa kanila ang bangkay ng biktima. Nag-iwan din ang ginang ng isang suicide note sa mesa, na may mga katagang “Bhe at mga anak ko BJay, Nujay, Sia, patawarin ninyo si Mama kung gagawin ko ito siguro sa oras na ito nababasa niyo ito ayoko na pagod na pagod na sa mga taong nagigipit sa akin sana Bhe alagaan mo mga anak mo.’ Nadiskubre rin ng SOCO Team sa tabi ng biktima ang isang maliit na bote na naglalaman ng likido na posibleng lason na hinihinalang siyang ginamit ng biktima para wakasan ang sariling buhay. Aminado naman ang mister ng biktima na si Bernardo na dumaranas ng depresyon ang kaniyang misis at kinumpirma rin niya na sulat kamay nito ang iniwanang suicide note. Una na rin naman umano nitong itinext ang isang kaibigan at nagpaalam dito na siya ay magpapakamatay.",Nag-check-in muna sa hotel sa Quezon City ang isang ginang at saka uminom ng lason na nagresulta sa kanyang agarang kamatayan.,"June 3, 2022  12:00am",https://www.philstar.com/pilipino-star-ngayon/metro/2022/06/03/2185671/misis-nag-check-sa-hotel-saka-naglason
"Bagong early warning system sa COVID-19 monitoring, nilunsad sa Quezon City","Naglunsad ang Quezon City government ng early warning system na naglalayong agad na malaman kung posibleng tumaas ang kaso ng COVID-19 sa lungsod. Ayon kay Quezon City Mayor Joy Belmonte, ang Quezon City Epidemiology and Disease Surveillance Unit (QCESU) ang nag-design ng bagong warning system. Nakapaloob anya dito ang sestimatikong monitoring ng bagong kaso ng COVID-19, analysis of trend, at rekomendasyon para sa strategic measures para agad na naagapan ang panibagong outbreak. “As our doctors would say ‘prevention is better than cure’. At this point, there’s too much at stake to let all our efforts go to waste. We cannot afford to go back to zero,” pahayag ni Belmonte. Sinabi naman ni QCESU Chief Dr. Rolly Cruz, na gagamit ang warning system ng tatlong kulay. Ito ay ang puti, dilaw at pula para ma-classify ang status of infections sa lungsod. Ibig sabihin ang puti ay walang bagong kaso ng COVID-19 sa nakalipas na 14 araw, habang ang dilaw ay tumataas ang kaso at ang pula ay mataas na ang kaso ng COVID-19. Anya, sa ngayon ay nasa puting status ang Quezon City.",Naglunsad ang Quezon City government ng early warning system na naglalayong agad na malaman kung posibleng tumaas ang kaso ng COVID-19 sa lungsod.,"June 3, 2022  12:00am",https://www.philstar.com/pilipino-star-ngayon/metro/2022/06/03/2185676/bagong-early-warning-system-sa-covid-19-monitoring-nilunsad-sa-quezon-city
"2 lalaki, huli sa pagbebenta ng baril online","Timbog ang dalawang lalaki dahil sa pagbebenta ng baril online sa ikinasang buy-bust operation ng mga awtoridad sa Quezon City. Sa ulat na natanggap ni Quezon City Police District (QCPD) Director, BGen. Remus Medina nakilala ang mga suspect na sina Rusty San Agustin, 26, at James Lyle Romualdo, 27, kapwa residente ng Brgy. Moonwalk, Parañaque City. Batay sa naantalang report, lumilitaw na bago ang pag-aresto ay isang confidential informant ang nagbigay-alam sa PS 10 hinggil sa ilegal na pagbebenta ng baril ng mga suspek, sa pamamagitan ng social media. Kaagad namang ikinasa ng mga awtoridad ang buy-bust operation dakong alas-6:00 ng gabi ng Mayo 29, 2022, sa harap ng isang supermarket na matatagpuan sa EDSA, Brgy. West Kamias, Quezon City. Isang pulis ang nagpanggap na bibili ng kalibre .38 revolver na nagkakahalaga ng P5,000 at nang magpositibo ang transaksyon ay kaagad silang inaresto. Nakumpiska mula sa mga suspek ang isang caliber .38, tatlong 9MM ammunition, anim na caliber .38 ammunition, dalawang cellphone, at ang buy-bust money. Ang mga suspek ay sasampahan ng reklamong paglabag sa Republic Act 10591 o The Comprehensive Firearms and Ammunition Regulation Act kaugnay sa Omnibus Election Code.",Timbog ang dalawang lalaki dahil sa pagbebenta ng baril online sa ikinasang buy-bust operation ng mga awtoridad sa Quezon City.,"June 3, 2022  12:00am",https://www.philstar.com/pilipino-star-ngayon/metro/2022/06/03/2185694/2-lalaki-huli-sa-pagbebenta-ng-baril-online
"Bebot na dadalaw sa piitan, kalaboso sa bitbit na pansit con shabu","Isang babaeng dadalaw sa Caloocan City Police Station ang dinakip matapos na tangkaing magpasok ng shabu sa piitan na itinago sa bitbit na pansit, kamakalawa ng umaga. Himas rehas din ngayon ang suspek na si Ana Morte, 29, ng Brgy. 118, ng nabanggit na lungsod. Ayon sa mga awtoridad, dumalaw ang suspek sa nasabing custodial facility para magbigay ng pagkain sa isang inmate ngunit tumanggi na ipa-inspeksyon ang kanyang dala. Dito na nagduda ang pulisya kung saan siya sinita at tinignan ang mga dalang pansit na nadiskubreng may sahog na sachet ng shabu kaya diretso ito kalaboso. Tumanggi namang magbigay ng pahayag ang suspek. Kakasuhan ang suspek ng paglabag sa Republic Act 9165 o Comprehensive Dangerous Drugs Act.","Isang babaeng dadalaw sa Caloocan City Police Station ang dinakip matapos na tangkaing magpasok ng shabu sa piitan na itinago sa bitbit na pansit, kamakalawa ng umaga.","June 3, 2022  12:00am",https://www.philstar.com/pilipino-star-ngayon/metro/2022/06/03/2185668/bebot-na-dadalaw-sa-piitan-kalaboso-sa-bitbit-na-pansit-con-shabu
Bebot itinumba sa Las Piñas,"Hindi na nakaligtas sa ikalawang pagkakataon ang isang babae nang pagbabarilin ng hindi pa nakikilalang salarin sa Las Piñas, kamakalawa ng gabi. Hindi na muna kinilala ng mga pulis ang nasawing biktima na residente ng Brgy. Pulang Lupa Uno, habang nakatakas ang gunman gamit ang isang bisikleta. Sa kuha ng CCTV ng barangay, makikita ang isang lalaking may akay-akay na bisikleta na lumapit sa dalawang babaeng magkausap sa tabi ng kalsada. Nang makalapit, bumunot ng baril ang salarin at pinaputukan ang isa sa babae. Nakatakbo pa ang biktima ngunit bumulagta rin dahil sa tinamong tama ng bala habang ligtas ang kaniyang kasama. Ayon sa kapatid ng nasawi, pinagbabaril din ang biktima may tatlong linggo na ang nakararaan ngunit sumablay ang gunman at nakaligtas siya.  Natukoy noon ang pagkakakilanlan sa salarin pero nauwi sa aregluhan ang kaso. Naniniwala siya na may kaugnayan sa ilegal na droga ang pamamaslang sa kapatid na residente ng Cavite.  Pinagsabihan na umano niya ito na umuwi na sa kanila ngunit hindi nakinig. Patuloy ang imbestigasyon ng pulisya sa insidente para makilala ang salarin habang ipatatawag ang dati nang nahuling gunman para mabatid ang kaniyang kaugnayan sa kaso.","Hindi na nakaligtas sa ikalawang pagkakataon ang isang babae nang pagbabarilin ng hindi pa nakikilalang salarin sa Las Piñas, kamakalawa ng gabi.","June 2, 2022  12:00am",https://www.philstar.com/pilipino-star-ngayon/metro/2022/06/02/2185414/bebot-itinumba-sa-las-pias
"P60 milyong mga pekeng produkto, nasamsam ng NBI","Nasa P60 milyong halaga ng iba’t ibang pekeng produkto ang nasabat ng mga tauhan ng National Bureau of Investigation (NBI) sa magkakahiwalay na pagsalakay sa ilang mga tindahan at bodega sa mga siyudad ng Maynila, Pasay, Caloocan at maging sa mga karating na probinsya nitong buwan ng Mayo. Sinabi ni NBI Officer-in-Charge Director Eric Distor na ang mga operasyon ay base sa mga inihain sa kanilang reklamo ng mga kompanya na ang kanilang mga produkto ay pinipeke ng mga suspek at ibinibenta sa merkado. Sa ulat, Mayo 19 at 23 nang salakayin ng NBI-National Capital Region sa bisa ng 10 search warrants ang Nald Consumer Goods Trading sa may pasay City; anim na tindahan sa Baclaran Terminal Plaza; mga bodega sa ikaanim na palapag ng Madrid Tower sa San Nicolas, Manila; tatlong tindahan sa Binondo, Maynila at isang tindahan sa Pasay City. Dito nasabat ng mga awtoridad ang mga pekeng Gillete products tulad ng mga razors at blades na nagkakahalaga ng P2.4 milyon. Nitong Mayo 20 at 21 naman nang salakayin din ng NBI-NCR bitbit ang walong search warrants ang 699 Besty Enterprises Corp sa may Concepcion, Tarlac; New Look Dry Goods at Sam Ken General Merchandise sa Tarlac City; isang bahay na pag-aari ni Rose Ramos sa Zaragosa, Nueva Ecija; Ataw Marketing sa Malasique, Pangasinan; Winsun Marketing sa Villasis, Pangasinan; at Golden Happy Marketing sa Alcala, Pangasinan. Sa mga pagsalakay na ito nasabat naman ang mga pekeng produktong Butiki aerosol spray cans na may halagang P502,000. At nitong Mayo 26, muling sumalakay ang NBI-NCR na binulaga naman ang ilang bodega sa Manila at Caloocan; apat na stalls ng Lucky Star Massage Enterprises sa 168 Mall sa Maynila; at Renlaine Trading sa Pasay City kung saan nasabat ang nasa P57.2 milyong pekeng Victoria Secret at Pantene shampoo and conditioner na mga produkto. Sinampahan na ng NBI ng kaukulang kaso ang mga may-ari ng naturang mga establisimento habang nagpaalala si Distor sa publiko na mag-ingat sa pagbili ng mga produkto dahil sa nagkalat ang mga pekeng items.","Nasa P60 milyong halaga ng iba’t ibang pekeng produkto ang nasabat ng mga tauhan ng National Bureau of Investigation (NBI) sa magkakahiwalay na pagsalakay sa ilang mga tindahan at bodega sa mga siyudad ng Maynila, Pasay, Caloocan at maging sa mga karating na probinsya nitong buwan ng Mayo.","June 2, 2022  12:00am",https://www.philstar.com/pilipino-star-ngayon/metro/2022/06/02/2185411/p60-milyong-mga-pekeng-produkto-nasamsam-ng-nbi
"2 Koreano, huli ng BI sa panggagantso","Nadakip ng mga tauhan ng Bureau of Immigration-Fugitive Search Unit (BI-FSU) ang dalawang  Korean national na wanted sa kanilang bansa dahil sa panggagantso sa ikinasang mga operasyon sa Maynila at Pasig City. Kinilala ni Immigration Commissioner Jaime Morente ang mga nadakip na sina Lee Choungeon, 43, at Kim Seongku, 45. Nadakip si Lee sa mismong tanggapan ng BI sa Intramuros, Maynila nang tangkain niya na mag-aplay ng ekstensyon ng kaniyang tourist visa nitong Lunes ng umaga. Nakita ng mga tauhan ng BI ang kaniyang rekord dahilan para agad ikasa ang pag-aresto rito. Sa rekord, nahaharap sa warrant of arrest si Lee mula sa Daejeon district court sa Hongsung, South Korea. Miyembro umano siya ng isang sindikato na tumangay ng malaking pera sa kanilang mga biktima sa pamamagitan ng voice phishing. Naaresto naman si Kim sa loob ng isang condominium complex sa Pasig sa bisa ng warrant of arrest mula sa Seoul central district court dahil sa kasong ‘electronic fraud’. Umabot na umano sa kabuuang P613 milyon ang natangay ng suspek sa pangha-hack sa ‘block chain accounts’ ng kaniyang mga biktima, at pagnanakaw ng ‘crypto currencies at bitcoins’.",Nadakip ng mga tauhan ng Bureau of Immigration-Fugitive Search Unit (BI-FSU) ang dalawang  Korean national na wanted sa kanilang bansa dahil sa panggagantso sa ikinasang mga operasyon sa Maynila at Pasig City.,"June 2, 2022  12:00am",https://www.philstar.com/pilipino-star-ngayon/metro/2022/06/02/2185406/2-koreano-huli-ng-bi-sa-panggagantso
Manila Bay Dolomite Beach bubuksan sa Independence Day,"Bubuksan na ulit sa publiko ang Manila Bay Dolomite beach sa Hunyo 12. Ayon kay Environment and Natural Resources (DENR) Acting Secretary Jim Sampulna, isasabay ang pagbubukas ng Dolomite beach sa pagdiriwang ng Independence Day. Matatandaang bubuksan na sana ng DENR ang Dolomite Beach sa buwan ng Mayo subalit ipinagpaliban ito dahil may mga imprastraktura pa na kailangang tapusin sa lugar. “We are excited to open the dolomite beach to the public again on June 12. This is the good legacy of the Duterte administration, that’s why we really aim to open it before President Rodrigo Roa Duterte’s term ends,” pahayag ni Sampulna. Sinabi naman ni  DENR Undersecretary for Policy, Planning, and International Affairs Jonas Leones, dumaan na ang 500-meter beach nourishment project, na sinimulan noong 2020, sa ulan, bagyo at baha ngunit matatag pa rin ito. Idinagdag pa nito na kasabay ng pagbubukas ng Dolomite Beach sa tabi ng US Embassy sa Maynila ang pagpapasinaya ng World War II Heritage Cannon sa Remedios area “to encourage patriotism among the public and to signify that the battle to cleanup Manila Bay is not yet over.” Ang Heritage Cannon ay isa sa mga orihinal na kanyon noong World War II mula sa Fort Drum Island na matatagpuan sa may bukana ng Manila Bay. Samantala, nilinaw ni Manila Bay Coordinating Office Executive Director Jacob F. Meimban na ang muling pagbubukas ng beach ay para lamang sa pagpasyal, paglalakad at panonood ng sunset at hindi para sa paglala­ngoy sa kadahilanang ang water quality ay wala pa sa 100 most probable number per 100 milliliters (MPN/100mL) na stan­dard fecal coliform level. - Ludy Bermudo",Bubuksan na ulit sa publiko ang Manila Bay Dolomite beach sa Hunyo 12.,"June 1, 2022  12:00am",https://www.philstar.com/pilipino-star-ngayon/metro/2022/06/01/2185148/manila-bay-dolomite-beach-bubuksan-sa-independence-day
Utos ng DOTr sa transport operators istriktong implementasyon ng security plans,"Nagpalabas ng direktiba ang Department of Transportation (DOTr) sa lahat ng transport operators sa bansa na tiyakin ang istriktong implementasyon ng kanilang aprubadong security plans. Ito’y kasunod na rin ng serye ng pagpapasabog sa ilang bahagi ng Min­danao. Sa isang paabiso kahapon, inatasan ng DOTr ang lahat ng transport ­operators na isagawa ang ilang mga pamamaraan upang masigurong maiiwasan nang maulit pa ang naturang mga insidente ng karahasan. Kabilang dito ang masusing inspection at control sa lahat ng prohibited items na maaaring isakay sa loob ng mga bus units, stringent scree­ning sa mga pasahero at kanilang bagahe bago sila pasakayin sa bus, at pagsasakay at pagbababa ng mga pasahero sa designated areas lamang na may screening. Dapat ding tiyakin ang deployment ng mga security personnel, K9 units, at utilization ng security equipment, agad na pagre-report ng mga kahina-hinalang pasahero at pagkakaroon ng intelligence at information sha­ring sa mga local at foreign counterparts. Dapat din anilang paghusayin ang mga probisyon sa security plan hinggil sa guidelines at procedures upang maiwasan ang bus attacks, pagsasagawa ng drills at exercises  na nakasaad sa security plan at implementasyon ng appropriate undertakings na itinatakda sa kani-kanilang security/contingency plans. Matatandaang noong nakaraang linggo, isa ang nasaktan sa pagpapasabog sa loob ng isang bus sa Koronadal City. Kamakalawa naman ng gabi, isa rin ang nasugatan sa dalawang pagsabog na yumanig sa Isabela City, Basilan.",Nagpalabas ng direktiba ang Department of Transportation (DOTr) sa lahat ng transport operators sa bansa na tiyakin ang istriktong implementasyon ng kanilang aprubadong security plans.,"June 1, 2022  12:00am",https://www.philstar.com/pilipino-star-ngayon/metro/2022/06/01/2185155/utos-ng-dotr-sa-transport-operators-istriktong-implementasyon-ng-security-plans
"2 drug suspect nanlaban sa aresto, patay","Tinatayang aabot sa P68 milyong halaga ng shabu ang nakumpiska mula sa dalawang drug suspects na napatay matapos manlaban sa mga awtoridad sa isinagawang  buy-bust operation sa Brgy. UP Campus, Diliman, Quezon City nitong Lunes. Isa sa mga napatay na suspek ay nakilala lamang sa alyas na Uncle/Angkol, nakasuot ng black shirt at black short pants, habang ang isa pa ay inilarawan lamang na nakasuot ng black shirt na may print old navy sa harapan at denim maong pants, at kapwa armado ng kalibre .45 pistola. Batay sa ulat ng Criminal Investigation and Detection Unit (CIDU) ng Quezon City Police District (QCPD), nabatid na dakong alas-3:45 ng hapon nang maganap ang engkuwentro sa kahabaan ng Pook Arboretum Road sa Brgy. UP Campus. Ayon kay PCpl ­Grang­­er Gacusana, bago ang engkuwentro ay nagsagawa ang mga tauhan ng District Drug Enforcement Unit (DDEU) ng QCPD, sa pangunguna ni PLT Roland Vergara, ng buy-bust operation sa nasabing lugar. Nakatunog naman umano ang mga suspek na mga pulis ang katransaksiyon kaya’t bumunot ng baril ang mga ito at nanlaban upang makatakas sakay ng isang itim na Honda CRV. Kaagad naman silang hinabol ng mga pulis na gumanti na rin ng putok at tinamaan ang mga suspek. Naisugod pa ang mga ito sa East Avenue Medical Center ngunit idineklara na rin silang patay ng mga doktor. Nakarekober ang mga awtopridad ng nasa  10 kilo ng hinihinalang shabu, na nakalagay sa Chinese tea bags at nagkakahalaga ng P68 milyon, mula sa loob ng sasakyan ng mga suspek. Masusi nang iniimbestigahan ng QCPD kung sinong grupo ang may hawak sa mga nasawing suspek.","Tinatayang aabot sa P68 milyong halaga ng shabu ang nakumpiska mula sa dalawang drug suspects na napatay matapos manlaban sa mga awtoridad sa isinagawang  buy-bust operation sa Brgy. UP Campus, Diliman, Quezon City nitong Lunes.","June 1, 2022  12:00am",https://www.philstar.com/pilipino-star-ngayon/metro/2022/06/01/2185156/2-drug-suspect-nanlaban-sa-aresto-patay
Sunog sa Maynila: 1 patay,"Patay ang isang 60-anyos na lolo makaraang ma-trap sa nasusunog niyang bahay sa Sta. Mesa, Maynila kahapon ng madaling araw. Habang isinusulat ito, patuloy pa ring inaalam ng Manila Fire Department ng Bureau of Fire Protection ang pagkakakilanlan sa nasawi. Batay sa ulat ng MFD, alas- 4:45 ng madaling araw nang sumiklab ang sunog sa isang residential area sa V. Mapa St. sa Sta. Mesa.  Agad na iniakyat ito sa ikalawang alarma dakong alas-4:47 ng madaling araw. Alas-5:36 na ng mada­ling araw nang makontrol ang pagkalat ng apoy at sinundan ng pagdedeklara ng fire-out dakong alas-5:53 na ng umaga. Nabatid na marami sa mga residente ang hindi nakapagsalba ng mga ka­gamitan dahil sa pagkabigla at mabilis na pagkalat ng apoy. Tinaya ng BFP na umabot sa P500,000 ang napinsalang ari-arian sa naganap na sunog. Patuloy naman ang imbestigasyon sa pinagmulan ng apoy ng mga arson investigators.","Patay ang isang 60-anyos na lolo makaraang ma-trap sa nasusunog niyang bahay sa Sta. Mesa, Maynila kahapon ng madaling araw.","June 2, 2022  12:00am",https://www.philstar.com/pilipino-star-ngayon/metro/2022/06/02/2185408/sunog-sa-maynila-1-patay
"Higit P89 bilyong halaga ng ilegal na droga, nakumpiska ng PDEA sa ilalim ng administrasyong Duterte","Iniulat kahapon ng Philippine Drug Enforcement Agency (PDEA) na umaabot sa kabuuang P89.29 bilyon ang halaga ng mga ilegal na droga na nasamsam ng kanilang mga tauhan, sa loob ng anim na taong panunungkulan ng administrasyong Duterte. Sa latest Real Numbers Data na inilabas ng PDEA nitong Linggo, nabatid na kabilang dito ay 8,177.79 kilo ng shabu na nagkakahalaga ng P76.55 bilyon, gayundin ang 4,226.08 kilo ng marijuana, 21.93 kilo ng ecstasy, 534.20 kilo ng cocaine, at 3,483.67 kilo ng iba pang dangerous drugs. Samantala, aabot naman sa 1,156 drug dens at 19 clandestine shabu laboratories ang nabuwag mula Hulyo 2016 hanggang Abril 2022. Nasa 15,096 high-value targets (HVTs) naman ang naaresto sa buong bansa, 6,768 HVTs mula sa high-impact operations; 4,043 target-listed suspects; 1,670 drug den maintainers; 797 drug group leaders/members; 529 government employees; 402 elected officials; 364 foreigners; 295 na kabilang sa wanted lists; 126 uniformed personnel; 78 armed group members at 24 na mga prominenteng personalidad. Nakaaresto rin ang mga awtoridad ng 341,494 iba pang indibiduwal na sangkot sa illegal drugs. Nasa 4,372 minors naman ang naaresto. Nabatid na pagkatapos ng court procee­dings, ang mga na-rescue na mga menor-de- edad ay inililipat sa Bahay Pag-asa reform centers ng  local government units (LGUs) matapos ang walong oras na nasa kostudiya ng pulis, bago sila itinurn over sa Department of Social Welfare and Development (DSWD). Kaugnay nito, idineklara naman ng PDEA na drug-cleared na ang may 25,061 mula sa 42,045 mga barangay; 6,574 ang mga drug unaffected/drug-free at  10,410 ang patuloy pa ring may namamayagpag o hindi pa naililinis sa illegal drugs. Nabatid pa sa pinagsama-samang ulat, lumilitaw na 6,248 drug suspects ang namatay sa isinagawang 236,620 anti-illegal drug operations.","Iniulat kahapon ng Philippine Drug Enforcement Agency (PDEA) na umaabot sa kabuuang P89.29 bilyon ang halaga ng mga ilegal na droga na nasamsam ng kanilang mga tauhan, sa loob ng anim na taong panunungkulan ng administrasyong Duterte.","May 31, 2022  12:00am",https://www.philstar.com/pilipino-star-ngayon/metro/2022/05/31/2184930/higit-p89-bilyong-halaga-ng-ilegal-na-droga-nakumpiska-ng-pdea-sa-ilalim-ng-administrasyong-duterte
"Drug den sa Taguig, ni-raid: 4 timbog","Nabuwag sa pinagsanib na operasyon ng Southern Police District (SPD) Drug Enforcement Unit, District Intel Division at District Mobile Force Battalion ang isang drug den kung saan nada­kip ang apat na suspek sa New Lower Bicutan, Taguig City, madaling araw ng Martes (Mayo 31). Kinilala ni SPD Director P/Brig. Gen Jimili  Macaraeg ang maintainer ng drug den na si Christopher Estillore Oroyan, 47, contractor, residente  Extension C6 Service Road, Brgy. New Lower Bicutan, Taguig City. Tatlo na diumano’y kliyente ni Oroyan na pawang gumagamit ng ilegal na droga ang kasamang dinakip na kinilalang sina Mark Jacinto Mamo­non, 46: Ronaldo Ocampo Marcelino, 55; Domingo Tabamo Mata, 49. Dakong alas-12:45 ng madaling araw nang isagawa ang operasyon sa nabanggit na lugar. Siyam na sachet ng shabu na may bigat na 42 gramo at nagkakahalaga ng ?285,600.00 ang nasamsam. Isang Colt caliber 45 Colt na may serial No. 414829, isang  caliber .45 na may serial No. . glass case, at isang brown coin purse ang nasamsam sa sinalakay na drug den. Pansamantalang nakakulong ang suspek sa District Custodial Faci­lity para sa kaukulang disposisyon habang inihahanda ang mga kasong ihahain sa paglabag sa Sections 5, 6 at 11 Republic Act A 9165 at paglabag sa RA 10591.","Nabuwag sa pinagsanib na operasyon ng Southern Police District (SPD) Drug Enforcement Unit, District Intel Division at District Mobile Force Battalion ang isang drug den kung saan nada­kip ang apat na suspek sa New Lower Bicutan, Taguig City, madaling araw ng Martes (Mayo 31).","June 1, 2022  12:00am",https://www.philstar.com/pilipino-star-ngayon/metro/2022/06/01/2185159/drug-den-sa-taguig-ni-raid-4-timbog
"House-to-house na pagbabakuna sa mga ‘tsikiting’, umarangkada sa Las Piñas","Umarangkada na kahapon ang house-to-house na bakunahan ang mga tsikiting na may edad 0 buwan hanggang 23 buwan sa iba’t ibang barangay ng Las Piñas City. Target nito  ang nasa 4000 paslit na mabibigyan ng  BCG o bakuna kontra TB, Penta-hib o 5in1, Oral Polio at bakuna kontra tigdas. Nakikiisa ang pamahalaang lungsod ng Las Piñas sa ‘Chikiting Bakunation’ na proyekto ng Department of Health (DOH) na naglalayon na maabot ang mga kabataang hindi pa nabakunahan ng mga fundamental vaccines o di kaya ay ‘yung mga kabataang hindi pa nakakumpleto ng mga bakuna bunsod na rin sa pagkakaroon ng lockdown sa mga iba’t ibang bahagi ng lungsod. Personal ding binista ang Barangay CAA ng mga kinatawan ng DOH ang unang araw ng ‘Chikiting Bakunation’ sa lungsod para naman sa pagsasagawa nila ng monitoring and evaluation. Ang bakunahan na ito ay tatagal hanggang Hunyo 10, 2022 sa 20 barangay sa Las Piñas hanggang sa makamit ang target na numero ng mga kabataan na mabibigyan ng libreng bakuna. Inatasan naman ni Mayor Mel Aguilar at Vice Mayor April Aguilar ang  City Health Office na tutukan din ang pagbabakuna na ito upang makapagbigay ng karagdagang proteksyon sa mga kabataan na nabibilang sa  nabanggit na edad para na rin maging panlaban sa iba pang sakit.",Umarangkada na kahapon ang house-to-house na bakunahan ang mga tsikiting na may edad 0 buwan hanggang 23 buwan sa iba’t ibang barangay ng Las Piñas City.,"May 31, 2022  12:00am",https://www.philstar.com/pilipino-star-ngayon/metro/2022/05/31/2184935/house-house-na-pagbabakuna-sa-mga-tsikiting-umarangkada-sa-las-pias
"Monthly allowance ng Parañaque studes, magpapatuloy","Nangako kahapon si Parañaque Mayor-elect Eric Olivarez na ang mga grade school pupil at high school students ay patuloy na tatanggap ng kanilang monthly allowance simula ngayong school year. Ginawa ni Olivarez ang katiyakan noong kasabay sa pamamahagi ng tulong pinansyal na pang-edukasyon sa kolehiyo, isang matagumpay na programa ng kanyang kapatid at bagong halal na 1st District Rep. Edwin Olivarez, sa nakalipas na anim na taon. “Sa ilalim ng aking administrasyon, ipagpapatuloy namin ang prog­ramang ito upang lubos na matulungan ang lahat ng mga mag-aaral sa Parañaque City, “sabi ng nakababatang Olivarez. Sinabi niya na ang mga mag-aaral sa ­elementarya at high school ay makakatanggap ngayong buwan ng kanilang P500 buwanang tulong pinansyal sa pamamagitan ng kanilang mga automated teller machines (ATMs) para sa school year 2022-23. Ang mga ATMs ng mga mag-aaral ay hawak ng mga magulang. Sakop sa ilalim ng “special allowance” program ang mga mag-aaral mula grade 1 hanggang grade 6 at junior hanggang senior high school students na naka-enroll sa mga pampublikong paaralan na nasa hurisdiksyon ng Parañaque at ang mga nakalista sa Department of Education (DepEd) roster. Sinabi rin ni Olivarez, na namamahala sa Olivarez College na pag-aari ng pamilya sa Parañaque at Tagaytay sa Cavite, na ang kanyang administrasyon ay “patuloy na lalawak at maghahanap ng iba pang paraan upang patuloy na matugunan ang mga pangangailangan ng mga mag-aaral sa buong lungsod.”",Nangako kahapon si Parañaque Mayor-elect Eric Olivarez na ang mga grade school pupil at high school students ay patuloy na tatanggap ng kanilang monthly allowance simula ngayong school year.,"June 1, 2022  12:00am",https://www.philstar.com/pilipino-star-ngayon/metro/2022/06/01/2185145/monthly-allowance-ng-paraaque-studes-magpapatuloy
"In-city housing sa mga informal settlers sa Quezon City, tuluy-tuloy","Tiniyak ng Head ng Housing Community Development and Resettlement Department (HCDRD) ng Quezon City na tuluy-tuloy ang in-city housing program sa mga Informal Setllers Families (ISF) sa lungsod. Ayon kay Atty. Joselito V. Conejero, acting Assistant Department Head ng HCDRD, hindi na kailangan pang ilipat sa malalayong lugar ang mga ISF dahil sa programang pabahay ni 2nd-termer Mayor Joy Belmonte na ‘in-city’, ang mga ISF ay mabibigyan na ng kanilang sariling tahanan sa loob mismo ng siyudad. Sinabi ni Conejero, sa ilalim ng Direct Sale Program, naging lehitimong may-ari ng lupa ang mga residente na matagal nang naninirahan sa mga pribado o pag-aari ng gobyernong lote, ang nabiyayaan ng programa. Mismong si Mayor Joy Belmonte at pamunuan ng HCDRD ang nagbigay ng mga titulo sa mga benepisyaryo mula sa mga home owners association ng Barangay Baesa (Asamba), Escopa III (PUD SITE), Bagong Silangan (Proper), Bagong Silangan (Covenant), Kaligayahan (Phase II), Fairview (Sitio Ruby), Brgy. Novaliches Proper (Fantasy HOA), Brgy. Bungad, Brgy. Sto. Niño, Brgy. Payatas (Sandig), at Brgy. Kaligayahan (QCHP No. 2). Tatlong malalaking lote rin na pag-aari ng National Hou­sing Authority (NHA) na matatagpuan sa Botanical Garden at Forestry sa Brgy. Central, at sa NIA Road sa Brgy. Pinyahan ay inaayos na ni Mayor Belmonte upang ang kabuuang bilang ng ISF na 6,873 naninirahan doon ay magawaran na ng sarili nilang mga lupa at tahanan. Iniulat din ni Conejero na may apat din na gusali ang naitayo na, sa ilalim ng ‘in city socialized housing projects.’ Dalawa rito ay nasa Barangay Nagkaisang Nayon, isa sa Brgy. San Agustin, at Brgy. Gulod. Anim na gusali pa ang kasalukuyang itinatayo kabilang ang 12 palapag na “high rise building” na may 48 units na ilalaan sa mga ISF pa sa lungsod, para kanilang matuluyan, na abot-kaya ang halaga upang mapasa-kanila na rin bilang kanilang tirahan. Maari rin naman makapamili ang mga ISF na nais manirahan sa mga NHA ‘relocation sites’ na matatagpuan sa Norzagaray, Bulacan at Baras, Rizal, pagtatapos ni Conejero.",Tiniyak ng Head ng Housing Community Development and Resettlement Department (HCDRD) ng Quezon City na tuluy-tuloy ang in-city housing program sa mga Informal Setllers Families (ISF) sa lungsod.,"May 30, 2022  12:00am",https://www.philstar.com/pilipino-star-ngayon/metro/2022/05/30/2184617/city-housing-sa-mga-informal-settlers-sa-quezon-city-tuluy-tuloy
Pagkalat ng COVID-19 sa Metro Manila mabagal - OCTA,"Mabagal at nasa ‘very slow’ na klasipikasyon nang pagtaas ng kaso ng COVID-19 sa National Capital Region (NCR) nitong mga nakaraang linggo, ayon sa OCTA Research Group. Sinabi ni  Dr. Guido David ng OCTA, nakapagtala ng 2% pagtaas sa arawang average ng kaso mula Mayo 23 hanggang Mayo 29. Mula sa 72 porsiyentong arawang average noong Mayo 16-22, naitala lamang ito sa 74 percent increase nitong Mayo 23 hanggang 29. Ang isang linggong ave­rage daily attack rate (ADAR) naman ay naitala sa 0.52 na lamang habang nasa ‘mode­rate category’ ang reproduction number sa NCR nang umakyat sa 1.08 mula sa 1.02.  May bahagyang pagtaas din sa positivity rate mula 1.2% tungo sa 1.4% sa ginagawang 11,047 tests kada araw. Ang ‘healthcare utilization’ sa NCR naman ay tumaas mula sa 22% sa 23%, su­balit nananatili sa “very low” category. “Overall, NCR remained at low risk. An uptick in cases is observed in the NCR, but the rate of increase in new COVID cases is very slow at this time,” ani Guido. Sa kabila nito, nanawagan sa gobyerno si Dr. John Wong, miyembro ng IATF technical working group for data analy­tics, na palakasin pa ang pagbabakuna sa bansa dahil sa nakikita na ang mga maagang senyales ng panibong ‘surge’ sa impeksyon. Nag-umpisa ang pagtaas ng mga kaso mula noong Mayo 18 ngunit hindi naman ito nagtutuluy-tuloy. Mas ikinababahala ni Wong ang mabagal na pagtaas ng ‘vaccination rate’ sa bansa na umusad lamang umano ng 6% mula noong kalagitnaan ng Pebrero hanggang sa ngayon.  Mayroon lamang din na 20% sa mga ‘eligible adults’ na nakapagpa-booster shot habang nasa 10% lamang ng mga bata ang nababakunahan. — Angie dela Cruz","Mabagal at nasa ‘very slow’ na klasipikasyon nang pagtaas ng kaso ng COVID-19 sa National Capital Region (NCR) nitong mga nakaraang linggo, ayon sa OCTA Research Group.","May 31, 2022  12:00am",https://www.philstar.com/pilipino-star-ngayon/metro/2022/05/31/2184938/pagkalat-ng-covid-19-sa-metro-manila-mabagal-octa
MMDA enforcers winarningan sa ‘di rehistradong sasakyan,"Binalaan kahapon ng pamunuan ng Metropolitan Manila Development Authority (MMDA) ang kanilang mga tauhan kaugnay ng paggamit ng mga hindi rehistradong personal na sasakyan at walang nakakabit na plaka makaraang mag-viral sa social media ang isang litrato ng isa nilang tauhan na gumagawa nito. Naglabas si MMDA Chairman Atty. Romando Artes ng memorandum na nagpapaalala sa lahat ng kanilang enforcers sa kanilang tungkulin sa publiko, lalo na kung sila ang humuhuli sa mga lumalabag sa batas trapiko. Ito ay makaraan na mag-viral ang isang post sa Facebook page ng Riders’ Safety Advocates of the Philippines (RSAP) ng isang MMDA enforcer na nagmamaheno ng isang motorsiklo na walang lisensya sa may EDSA-Boni nitong Mayo 30. Nakilala ang enforcer na si Wilfredo Ordoña, nakatalaga sa DO Parking Management Team at nadiskubre na hindi rin nakarehistro ang kaniyang motorsiklo. Inatasan na ni Artes si Atty. Victor Maria Nuñez, Director for Enforcement of MMDA Traffic Discipline Office (TDO), na parusahan si Ordoña at isyuhan siya ng kaukulang traffic citation tickets para sa kanilang mga violations. “The MMDA is mandated to strictly implement traffic rules and regulations. Hence, we should lead by example,” giit ni Artes na nagsabi rin na papatawan din ang mga lalabag nilang tauhan ng kasong administratibo na maaaring maging daan para matanggal sila sa trabaho.",Binalaan kahapon ng pamunuan ng Metropolitan Manila Development Authority (MMDA) ang kanilang mga tauhan kaugnay ng paggamit ng mga hindi rehistradong personal na sasakyan at walang nakakabit na plaka makaraang mag-viral sa social media ang isang litrato ng isa nilang tauhan na gumagawa nito.,"June 2, 2022  12:00am",https://www.philstar.com/pilipino-star-ngayon/metro/2022/06/02/2185407/mmda-enforcers-winarningan-sa-di-rehistradong-sasakyan
2 totoy huli sa frustrated homicide,"Arestado ang dalawang menor-de-edad matapos saksakin ang isang 21-anyos na lalaki sa Makati City, ka­makalawa.   Ayon kay Southern Police District (SPD) Director P/Brig. General Jimili Macaraeg, itinago ang mga suspek sa alyas na  “AJ”, 15  at “Rey”, 14, itinuturing na Child in Conflict with the Law. (CICL) ay pansamantalang ikinustodiya ng Makati City Police Station nang i-turn over ng Bantay Bayan dahil sa pananaksak sa isang Mark Omega, 21-anyos. Sa ulat, dakong alas -7:00 ng umaga ng Mayo 29, 2022 nang maganap ang insidente sa Corpuz St., West Rembo Makati City. Sa naging salaysay sa pulisya ng isang saksi, nakaalitan ng dalawang  binatilyo ang grupo ng biktima hanggang sa umalis umano sa lugar at nang bumalik ay armado na ng kutsilyo kung saan  muling kinompronta ang biktima na nauwi sa pananaksak. Nagtamo ng mga sugat sa iba’t-ibang bahagi ng katawan ang biktima na ginagamot sa Ospital ng Makati. Ani Macaraeg, nailagak na sa Bahay Pag-Asa ang mga suspek kung saan sila pansamantalang mananatili dahil sa pagiging CICL na inaasahang mahaharap sa kasong frustrated homicide. “It is very alarming that the suspects are both minors’ kung saan walang pinipiling edad, lugar o oras para mambiktima. Malaking bahagi at tungkulin din para sa mga magulang/guardian na sila ang dapat manguna sa pagbabantay sa kanilang mga anak at ang tamang paggabay sa lahat ng kanilang mga ginagawa,” ani Macaraeg.","Arestado ang dalawang menor-de-edad matapos saksakin ang isang 21-anyos na lalaki sa Makati City, ka­makalawa.","May 31, 2022  12:00am",https://www.philstar.com/pilipino-star-ngayon/metro/2022/05/31/2184927/2-totoy-huli-sa-frustrated-homicide
2 illegal recruiter huli sa bitag,"Huli sa akto ang dalawang empleyado ng isang overseas recruitment agency sa kasong illegal recruitment at estafa,ayon sa ulat ng National Bureau of Investigation (NBI) nitong Martes. Sinabi ni NBI Officer-In-Charge (OIC) Director Eric Distor na ang mga suspek na sina Samuel Gil Paez at Mary Rose Magat na inaresto ng mga tauhan ng NBI-Anti-Human Trafficking Division (AHTRAD) sa Makati City  matapos silang ireklamo ng kanilang mga biktima na bigo nilang  mapaalis sa kabila ng pangakong trabaho sa Dubai. Kabilang din sa inireklamo bukod sa dalawa, sina Maria Luisa Fernandez at Marie Michelle Delgado na siyang nangako sa mga biktima na makakapag-abroad sa oras na mabayaran na ang processing at iba pang bayarin. Sila ang mga nakaharap ng complainants nang magtungo sa Wallstreet Overseas Manpower, sa Makati City noong Marso 2022. Pangako ng mga suspek na sa trabahong cleaner sa Dubai ay sasahod ng buwanang  1,500 AED (Emirati Dirham) kaya pumayag na magbayad ng P32,000 processing fee at P12,500  na training fee. Lumipas ang ilang itinakdang petsa ng deployment na bigong makaalis ang mga biktima kaya nagpasiya silang  isuplong na ang mga ito sa NBI. Natukoy naman ng NBI na wala ang mga pangalan ng mga suspek sa listahan ng staff ng Wallstreet Overseas Manpower at POEA at mismong ang may-ari ng recruiment agency ay itinangging sila ay mga empleyado nito. Dahil dito ay inihanda ang  entrapment operation, laban kina Paez at Magat na nagpakilalang secretary ng recruitment agency. Inaresto ang dalawa habang tinatanggap ang halagang P12,000 sa ilan nilang biktima sa inilatag na bitag ng mga awtoridad. Nakatakdang isalang sa inquest proceedings sa Department of Justice (DOJ) ang mga suspek sa reklamong Large Scale Illegal Recruitment at Estafa.","Huli sa akto ang dalawang empleyado ng isang overseas recruitment agency sa kasong illegal recruitment at estafa,ayon sa ulat ng National Bureau of Investigation (NBI) nitong Martes.","June 1, 2022  12:00am",https://www.philstar.com/pilipino-star-ngayon/metro/2022/06/01/2185151/2-illegal-recruiter-huli-sa-bitag
"P6.8 milyong shabu nasabat, 1 tiklo","Kalaboso ang isang drug suspect matapos na mahulihan ng nasa P6.8 mil­yong halaga ng shabu sa isang buy-bust operation sa ­Quezon City, kahapon. Kinilala ang suspect na si Kanda Andongan Usman, 35, magsasaka at residente ng Brgy. Matandang Balara, Quezon City. Batay sa ulat, dakong alas-10:30 ng umaga nang maaresto  ang suspek sa isinagawang  buy-bust ­operation sa kanyang tahanan. Nakumpiska mula sa suspek ang isang kilo ng hinihinalang shabu na nagkakahalaga ng P6.8 milyon, P1,000 buy-bust money na nakaibabaw sa boodle mo­ney, tatlong cellphone, drug paraphernalia at mga IDs. Ang suspek ay nakapiit na at nakatakdang sampahan ng kasong paglabag sa Republic Act 9165 o The Comprehensive Dangerous Drugs Act of 2002.","Kalaboso ang isang drug suspect matapos na mahulihan ng nasa P6.8 mil­yong halaga ng shabu sa isang buy-bust operation sa ­Quezon City, kahapon.","June 2, 2022  12:00am",https://www.philstar.com/pilipino-star-ngayon/metro/2022/06/02/2185410/p68-milyong-shabu-nasabat-1-tiklo
Pabakunahan ang mga anak - Caloocan LGU,"Umapela ang Caloocan City LGU sa mga magulang na pabakunahan ang kanilang mga anak bilang proteksyon sa anumang sakit. Ayon sa city government, isasagawa ang “Chikiting National Vaccination Days” mula Mayo 30 hanggang Hunyo 10, 2022. Ang bakuna ay para sa mga sanggol na may edad 0-23 buwan na pangontra laban sa iba’t ibang karamdaman tulad ng polio, tigdas, hepatitis B, pneumonia, at iba pang sakit na maaaring maiwasan sa pamamagitan ng bakuna. Hinikayat ng pamahalaang lungsod na makipag-ugnayan ang mga nanay sa kanilang health center para sa karagdagan pang impormasyon. Dagdag ng city government, hindi dapat na ipagwalang bahala ng  mga  magulang ang bakunahan dahil ito lamang ng proteksiyon ng mga sanggol at paslit laban sa iba’t ibang impeksiyon.",Umapela ang Caloocan City LGU sa mga magulang na pabakunahan ang kanilang mga anak bilang proteksyon sa anumang sakit.,"May 30, 2022  12:00am",https://www.philstar.com/pilipino-star-ngayon/metro/2022/05/30/2184612/pabakunahan-ang-mga-anak-caloocan-lgu
Election servers at network isasara na ng Comelec,"Matapos ang pagdedeklara sa mga nagwagi sa Party-list election, isasara na ng Commission on Elections (Comelec) ang kanilang mga automated election system (AES) servers at network infrastructures ngayong Lunes (Mayo 30). Isasagawa ang shutdown ng AES servers at network infrastructure na may presensya ang mga kinatawan ng mga political parties at mga citizens’ arm group. Kabilang sa mga isasara ang: Central Data Center – PLDT Vitro (Taguig); Central Data Center – PLDT Vitro (Parañaque); at Backup Data Center – Data One (Quezon City). Una nang ipinagmalaki ng Comelec kasama ang Philippine National Police at Armed Forces of the Philippines na naging matagumpay, malinis at ‘generally peaceful’ ang pagdaraos ng halalan noong Mayo 9. Ito ay sa kabila ng mga kritisismo buhat sa mga ‘international observers’ na nagsabing nagkulang ito sa “free and fair election standards.”  Ito ay makaraan na maraming mga ‘vote counting machines (VCMs)’ at mga ‘election SD cards’ ang masira sa kasagsagan ng halalan. Inamin naman ito ng Comelec ngunit agad naman umanong naaksyunan ang mga insidenteng ito. Sinabi rin nila na tanging ang isyu na lamang sa vote buying ang hindi pa nareresolba.","Matapos ang pagdedeklara sa mga nagwagi sa Party-list election, isasara na ng Commission on Elections (Comelec) ang kanilang mga automated election system (AES) servers at network infrastructures ngayong Lunes (Mayo 30).","May 30, 2022  12:00am",https://www.philstar.com/pilipino-star-ngayon/metro/2022/05/30/2184613/election-servers-network-isasara-na-ng-comelec
"3 mag-utol na paslit, patay sa sunog","Tatlong magkakapatid na paslit ang nasawi habang tatlo pang miyembro ng kanilang pamilya ang nasugatan sa sunog na sumiklab sa kanilang tahanan sa Brgy. Tatalon, Quezon City kahapon ng madaling araw. Halos hindi na makilala ang mga bangkay ng magkakapatid na sina Princess Sophia del Rosario, 9; Reness Mae, 8; at Alvin, 4 matapos ma-trap sa nasusunog nilang silid.Sugatan naman ang kanilang ina na si Jude Marie Santos, na ginagamot sa East Avenue Medical Center, gayundin ang stepfather nila na si Bayani Alimagno at ang kanilang panganay na anak na si Akesha Mae, dahil sa tinamong minor injuries. Nailigtas din ang bunsong anak nina Santos at Alimagno, na apat na buwang gulang matapos na maihagis sa bintana at masalo ng kapitbahay. Batay sa ulat ng Quezon City Bureau of Fire Protection (BFP), alas-4:15 ng mada­ling araw habang mahimbing na natutulog ang mag-anak nang sumiklab ang apoy sa isang bakanteng silid ng tatlong palapag na tahanan na matatagpuan sa 96 Kaliraya St., Bayanihan Alley, sa Brgy. Tatalon na pagma-may-ari ng isang Lourdes Santos. Ayon kay Alimagno, na­gising na lamang ang kanyang asawang si Jude Marie at nagulantang nang makitang puno na ng usok ang kanilang silid. Nang buksan ang pintuan ng kuwarto, sinalubong na sila ng makapal na usok. Kaagad umanong gumapang si Bayani at kinarga ang sanggol at nagtatakbo patungo sa ikalawang palapag. Inihagis umano niya ang sanggol sa bintana upang mailigtas ito at saka tinangkang balikan ang mga biktima ngunit hindi na kinaya dahil malaki na ang apoy. Bagama’t sugatan na rin, nagawa ng mag-asawa at kanilang panganay na anak, na makatalon mula sa bintana sa second floor at masu­werteng nakaligtas. Umabot lamang ng ­unang alarma ang sunog bago tuluyang naapula dakong alas-5 ng umaga. Ayon sa mga imbestigador, posibleng faulty wiring ang pinagmulan ng sunog ngunit masusi pa nila itong iniimbestigahan sa ngayon. Sa pagtaya ng mga otoridad, aabot sa humigit-kumulang sa P50,000 ang halaga ng mga ari-ariang naabo sa sunog.","Tatlong magkakapatid na paslit ang nasawi habang tatlo pang miyembro ng kanilang pamilya ang nasugatan sa sunog na sumiklab sa kanilang tahanan sa Brgy. Tatalon, Quezon City kahapon ng madaling araw.","May 30, 2022  12:00am",https://www.philstar.com/pilipino-star-ngayon/metro/2022/05/30/2184619/3-mag-utol-na-paslit-patay-sa-sunog
"PCSO Outpatient Medical, Dental Services sa Maynila, bukas na ulit sa Hunyo 1","Magandang balita dahil bukas na muli sa publiko ang outpatient medical at dental services ng Philippine Charity Sweepstakes Office (PCSO) sa lungsod ng Maynila. Sa isang public advisory, inianunsiyo ng PCSO ang resumption ng kanilang Outpatient Medical/Dental Services simula sa Miyerkules, Hunyo 1, 2022. Anang PCSO, maaaring i-avail ng publiko ang naturang mga serbisyo sa kanilang PCSO Extension Office sa San Marcelino St., sa Maynila. “PCSO announces the resumption of its Outpatient Medical/Dental Services at the PCSO Extension Office in San Marcelino, Manila effective June 1, 2022,” anito pa.",Magandang balita dahil bukas na muli sa publiko ang outpatient medical at dental services ng Philippine Charity Sweepstakes Office (PCSO) sa lungsod ng Maynila.,"May 30, 2022  12:00am",https://www.philstar.com/pilipino-star-ngayon/metro/2022/05/30/2184614/pcso-outpatient-medical-dental-services-sa-maynila-bukas-na-ulit-sa-hunyo-1
4 Chinese timbog sa pagdukot sa kanilang kababayan,"Arestado ang apat na Chinese national makaraang salakayin ng mga tauhan ng Manila Police District (MPD) ang kanilang kuta sa Sta. Ana, Maynila kung saan nila dinala ang dinukot  nilang isa ring Tsino, kamakalawa ng gabi. Nakilala ang mga nadakip na dayuhan na sina Bo Wen Li, 31; Ma Jian Cun, 23; Yan Ming, 25 at Wu Jin Mai, 25.  Bukod sa kanila, nadakip din ang Pinay  na si Merry Joy Segador, 29, karelasyon ng isa sa suspek. Nasagip ng mga pulis ang biktimang si Zheng Haoang, negosyante at naninirahan din sa Sta. Ana, Maynila. Sa ulat, dakong alas-11 ng gabi nang salakayin ng mga tauhan ng MPD-Sta. Ana Police Station 6 sa pamumuno ni PLtCol Orlando Mirando Jr. ang kuta ng mga suspek sa may  Garrido St., Sta. Ana makaraang makatanggap ng impormasyon sa naganap na pagdukot. Unang dinukot ng mga suspek si Zheng at pinatutubos sa kaniyang mga kaanak sa halagang P300,000.  Isang ‘concerned citizen’ ang nag-ulat sa pulisya sa pangyayari at sa pinagdalhan sa biktima. Dito na nagsanib-puwersa ang mga tauhan ni Mirando at ng ilang mga tauhan ni P/ Major Cicero Pura, hepe ng District Police Intelligence Operation Unit ng MPD, na sumalakay sa lugar at nagresulta sa pagkakadakip sa mga suspek. Nahaharap ngayon ang mga suspek sa kasong Kidnapping with Ransom sa Manila City Prosecutor’s Office.","Arestado ang apat na Chinese national makaraang salakayin ng mga tauhan ng Manila Police District (MPD) ang kanilang kuta sa Sta. Ana, Maynila kung saan nila dinala ang dinukot  nilang isa ring Tsino, kamakalawa ng gabi.","May 31, 2022  12:00am",https://www.philstar.com/pilipino-star-ngayon/metro/2022/05/31/2184926/4-chinese-timbog-sa-pagdukot-sa-kanilang-kababayan
SCTEX may toll hike simula June 1,"Magkakaroon ng toll rate adjustment para sa motoristang dumaraan sa Subic Clark Tarlac Expressway (SCTEX) epektibo sa Hunyo 1. Ito ay makaraang aprubahan ng Toll Regulatory Board (TRB) ang toll rate adjustment ng North Luzon Expressway (NLEX) Corporation  na dag­dag na P0.78 kada kilometro para sa mga motoristang daraan sa SCTEX. Sa ilalim ng bagong toll matrix, ang mga motorista na may Class 1 vehicles na bumibiyahe sa Mabalacat City patungong Tarlac ay sisingilin ng karagdagang P31. Para naman sa mga may Class 2 vehicles na dumaraan sa parehong ruta, sisingilin sila ng karagdagang P61 habang ang mga motorista na may Class 3 vehicles ay magbabayad ng karagdagang P92. Samantala, sisingilin naman ng karagdagang P49, P98, at P147 ang mga moto­rista na gumagamit ng Class 1, 2, at 3 vehicles, na dumaraan sa Mabalacat City at Tipo, Hermosa, Bataan na malapit sa Subic Freeport. Hindi muna sisingilin ng bagong toll rates ang mga pampasaherong bus na daraan ng SCTEX sa susunod na tatlong buwan bilang ayuda ng kompanya sa bus sector.",Magkakaroon ng toll rate adjustment para sa motoristang dumaraan sa Subic Clark Tarlac Expressway (SCTEX) epektibo sa Hunyo 1.,"May 29, 2022  12:00am",https://www.philstar.com/pilipino-star-ngayon/metro/2022/05/29/2184517/sctex-may-toll-hike-simula-june-1
"Presyo ng diesel tataas, gasolina bababa","Inaasahan na ang pagtaas pa ng presyo ng krudo sa susunod na linggo, pero bababa naman ang presyo ng gasolina. Ayon sa Unioil Petroleum Philippines na ang kanilang fuel price forecast para sa petsang May 31 hanggang June 6, 2022 ay magtataas ang presyo ng krudo ng P1.00 hanggang P1.20 kada litro. Ang presyo naman ng gasolina ay maaaring bumaba ng mula P1.50 at P1.60 kada litro dulot ng paggalaw ng presyuhan ng petroleum products sa merkado. Noon lang nakaraang linggo nagbaba ang presyo ng diesel at tumaas ang gasolina na kabaligtaran naman sa sinasabing fuel forecast na ipapatupad sa darating na Martes.","Inaasahan na ang pagtaas pa ng presyo ng krudo sa susunod na linggo, pero bababa naman ang presyo ng gasolina.","May 29, 2022  12:00am",https://www.philstar.com/pilipino-star-ngayon/metro/2022/05/29/2184523/presyo-ng-diesel-tataas-gasolina-bababa
"Most wanted sa NCR, timbog sa Maynila","Nadakip ng mga tauhan ng Criminal Investigation and Detection Group (CIDG) ang itinuturing na isa sa pinaka-wanted na kriminal sa Metro Manila na sangkot sa ilegal na droga at gunrunning nang makorner siya sa pinagtataguan sa Tondo, Maynila nitong nakaraang Sabado. Kinilala ang nadakip na si Catalino De Guzman, 44, ika-17 na Most Wanted Criminal sa National Capital Region. Sa ulat, nadakip si De Guzman dakong alas-5:20 ng Linggo ng hapon sa pinagtataguan niya sa may Pampanga Street sa Tondo. Hindi na siya nakapalag nang ihain sa kaniya ang warrant of arrest para sa kasong Attempted Homicide na inilabas ng Metropolitan Trial Court Branch 29. Inihahanda rin ngayon ng mga pulis ang pagsasampa ng kasong illegal possession of a firearm at paglabag sa gun ban makaraang mahulihan siya ng isang .45 na kalibre ng baril. Dinala na ang suspek sa CIDG-NCR para siya ipro­seso at isuko sa korte.","Nadakip ng mga tauhan ng Criminal Investigation and Detection Group (CIDG) ang itinuturing na isa sa pinaka-wanted na kriminal sa Metro Manila na sangkot sa ilegal na droga at gunrunning nang makorner siya sa pinagtataguan sa Tondo, Maynila nitong nakaraang Sabado.","May 30, 2022  12:00am",https://www.philstar.com/pilipino-star-ngayon/metro/2022/05/30/2184616/most-wanted-sa-ncr-timbog-sa-maynila
"24/7 drive thru vaccination, testing services sa Maynila, isasara na","Nakatakda nang isara ng Manila City Government ang 24/7 drive-thru vaccination at testing services na ipinagkakaloob nito sa Quirino Grandstand simula sa Hunyo 7, 2022. Sa abiso ng Manila City government nitong Sabado, nabatid na hanggang Hunyo 6 na lamang sila tatanggap ng mga magpapabakuna at magpapa-swab test sa kanilang drive-thru vaccination site. Nabatid na kakaunti na lamang ang mga motoristang nagpupunta sa lugar para mag-avail ng libreng bakuna at swab test kaya’t nagdesisyon na ang lokal na pamahalaan na itigil na muna ang serbisyo nito. Tiniyak naman ni Manila Mayor Isko Moreno Domagoso na patuloy pa ring magkakaloob ng COVID-19 vaccines at libreng swab test sa ibang vaccination sites sa lungsod. Ang 24/7 drive-thru vaccination at testing program ng Manila City government ay unang inilunsad ni Moreno at incoming Mayor Honey Lacuna, noong Enero, bilang bahagi ng kanilang pagsusumikap na mas maraming mamamayan, na hindi limitado sa taga-Maynila ang maturukan ng  COVID-19 vaccines. Ang iba pang vaccination sites ng Maynila ay matatagpuan sa anim na city-run hospitals, gayundin sa mga health centers at ilang malls sa lungsod","Nakatakda nang isara ng Manila City Government ang 24/7 drive-thru vaccination at testing services na ipinagkakaloob nito sa Quirino Grandstand simula sa Hunyo 7, 2022.","May 29, 2022  12:00am",https://www.philstar.com/pilipino-star-ngayon/metro/2022/05/29/2184518/247-drive-thru-vaccination-testing-services-sa-maynila-isasara-na
"Barangay chairman sa Malabon, niratrat ng tandem","Nasa malubhang kalagayan ang isang brgy. chairman makaraang pagbabarilin ng riding-in-tandem sa Malabon City kahapon ng umaga. Ang biktima ay nakilalang si Felimon Villanueva, 68, chairman sa Brgy. Tonsuya. Patuloy siyang inoobserbahan sa MCU Hospital sanhi ng mga tinamong tama ng bala sa tiyan at kaliwang bahagi ng kaniyang katawan. Sa inisyal na ulat nina police investigators P/Staff Sergeant Michael Oben at P/Corporal Renz Baniqued kay Malabon City Police Chief P/ Col. Albert Barot, dakong alas-9:35 ng umaga nang maganap ang insidente sa harap ng tahanan ng biktima sa  C. Perez Street., Brgy. Tonsuya ng lungsod na ito. Ayon sa imbestigasyon, kasalukuyang nakaupo ang biktima sa harapan ng kanilang tahanan nang biglang sumulpot sa lugar ang riding-in-tandem. Armado ng hindi pa natukoy na kalibre ng armas ay agad na pinaputukan ng malapitan ng backrider ang biktima na duguang napahandusay sa lugar. Ilang saglit pa mabilis na tumakas ang gunman sakay ng isang Honda motorcycle na minaneho ng kasabwat nitong suspect patungo sa direksyon ng E. Roque St. Brgy. Tonsuya habang isinugod naman ang biktima sa hospital ng ilang nagmalasakit na residente sa lugar. Blangko pa ang pulisya sa motibo sa pamamaril at kung sino ang posibleng may gawa nito. Patuloy pa rin ang isinasagawang imbestigasyon sa insidente.",Nasa malubhang kalagayan ang isang brgy. chairman makaraang pagbabarilin ng riding-in-tandem sa Malabon City kahapon ng umaga.,"May 29, 2022  12:00am",https://www.philstar.com/pilipino-star-ngayon/metro/2022/05/29/2184526/barangay-chairman-sa-malabon-niratrat-ng-tandem
"Lider ng ‘Vietnamese 5-6 Gang’, arestado","Naaresto ng mga tauhan ng Bureau of Immigration (BI) ang isang Vietnamese na itinuturong lider ng isang ‘5-6 lending gang’ na nag-ooperate sa Batangas at isa pang lugar sa Luzon. Kinilala ang nadakip na dayuhan si Vo Van Tai, 26. Nasakote siya ng mga operatiba ng Bi-Intelligence Division sa may Purok Rosal, Poblacion West sa Science City ng Munoz, Nueva Ecija. Bukod sa kaniya, naaresto rin ang dalawa niyang kasamahan na sina Vo Khac Binh, lalaki at Vo Thi Mai, isang babae, kapwa 49-taong gulang. Lider umano si Vo Van ng isang sindikato na ilegal na nagpapautang ng pera at dinudukot o sinasaktan kapag hindi nakakapagbayad ang kanilang pinapautang. Una nang nadakip ng BI ang walong miyembro ng kaniyang gang sa may Lemery, Batangas nitong Abril 28. Sa kaniyang pagkakadakip, nakumpiska sa kaniya ang isang pekeng BIR TIN identification card na may ibang pangalan, para maitago ang kaniyang totoong pagkakakilanlan.",Naaresto ng mga tauhan ng Bureau of Immigration (BI) ang isang Vietnamese na itinuturong lider ng isang ‘5-6 lending gang’ na nag-ooperate sa Batangas at isa pang lugar sa Luzon.,"May 30, 2022  12:00am",https://www.philstar.com/pilipino-star-ngayon/metro/2022/05/30/2184618/lider-ng-vietnamese-5-6-gang-arestado
P136 milyong jackpot prize ng 6/55 grand lotto ‘di napanalunan,"Inaasahang madaragdagan pa ang P136 milyong jackpot prize ng Grand Lotto 6/55 matapos na walang pinalad na magwagi nito, sa isinagawang lotto draw ng Philippine Charity Sweepstakes Office (PCSO) nitong Sabado ng gabi. Sa advisory ng PCSO, walang nakahula sa six-digit winning combination na 02-03-41-15-33-46 kaya’t hindi naiuwi ang katumbas na jackpot prize na tumataginting na P136,876,472.80. Anang PCSO, mayroon namang tatlong bettor na nagwagi ng second prize na tig-P100,000 matapos na makahula ng limang tamang numbero habang 562 ang nanalo ng tig-P1,500 matapos makahula ng tig-apat na tamang numero. Samantala, wala ring pinalad na makahula sa six-digit winning combination ng Regular Lotto 6/42 na 09-17-23-11-13-30 kaya’t hindi rin naiuwi ang katumbas nitong jackpot prize na P39,311,022.60. Ang Grand Lotto 6/55 ay binobola tuwing Lunes, Miyerkules at Sabado habang ang Lotto 6/42 naman ay binubola tuwing Martes, Huwebes at Sabado. Kaugnay nito, muli namang umapela sa publiko si PCSO Vice Chairperson at General Manager Royina Garma na tangkilikin ang mga PCSO games partikular na ang lotto, upang magkaroon ng tiyansang maging susunod na mil­yonaryo at makatulong pa sa kawanggawa.","Inaasahang madaragdagan pa ang P136 milyong jackpot prize ng Grand Lotto 6/55 matapos na walang pinalad na magwagi nito, sa isinagawang lotto draw ng Philippine Charity Sweepstakes Office (PCSO) nitong Sabado ng gabi.","May 30, 2022  12:00am",https://www.philstar.com/pilipino-star-ngayon/metro/2022/05/30/2184611/p136-milyong-jackpot-prize-ng-655-grand-lotto-di-napanalunan
"8-anyos ‘pina-squat’ ng magulang, patay","Isang 8-anyos na batang lalaki ang nasawi nang pina-squat at umano’y pagpapaluin ng kanyang sariling ina at asawa nito, habang umano’y ‘dinidisiplina’ sa loob ng kanilang tahanan sa Brgy. Rosario, Pasig City, kamakalawa. Binawian ng buhay habang ginagamot sa Mission Hospital ang biktima hindi na pinangalanan. Samantala, arestado naman dahil sa kasong parricide at homicide in relation to Republic Act 7610 o Anti-Child Abuse Law, ang mga suspek na nakilalang sina Kimberly Villadolid, 29, ina ng biktima, at kanyang asawang si Germarc Franklin Villadolid, 39, call center agent, stepfather ng biktima, at kapwa residente ng Bldg. O, Unit 1732, Urban Deca Homes, Ortigas Avenue Extension, sa Brgy. Rosario. Batay sa ulat ni Pasig City Police chief PCOL Roman Arugay kay Eastern Police District (EPD) Director BGen Orlando Yebra Jr., dakong alas-3:51 ng hapon nang ideklarang patay ni Dr. Peter Joshua Ancheta ang biktima. Bago ang insidente, isinugod umano ng mga suspek ang biktima sa pagamutan matapos na mawalan ito ng malay habang nasa loob ng kanilang tahanan. Sa isinagawang cursory examination sa bangkay ng bata, nadiskubre ng mga doktor ang presensiya ng hematoma sa kanyang mga hita at braso kaya’t kaagad na ipinagbigay-alam sa mga awtoridad. Kaagad namang inaresto ng mga tauhan ng Substation 7 ang mga suspek sa kanilang tahanan at ipiniit. Nabatid na inamin naman ng mga suspek sa interogasyon na bago isinugod sa pagamutan ay ‘dinisiplina’ umano nila ang bata dahil sa nagawa nitong kasalanan, na hindi naman binanggit kung ano. Pina-squat umano nila ang bata at kapag hindi ito nakakasunod sa kanilang ipinapagawa ay pinapalo nila ito ng tsinelas hanggang sa makita na lamang nila itong wala ng malay-tao sanhi upang isugod sa pagamutan. Nakatakda namang isailalim sa awtopsiya ang bangkay ng biktima upang matukoy ang sanhi nang pagkamatay nito.","Isang 8-anyos na batang lalaki ang nasawi nang pina-squat at umano’y pagpapaluin ng kanyang sariling ina at asawa nito, habang umano’y ‘dinidisiplina’ sa loob ng kanilang tahanan sa Brgy. Rosario, Pasig City, kamakalawa.","May 29, 2022  12:00am",https://www.philstar.com/pilipino-star-ngayon/metro/2022/05/29/2184528/8-anyos-pina-squat-ng-magulang-patay
"Rider, back-rider lasog sa magkahiwalay na aksidente","Isang back-rider at isang rider ang iniulat na nasawi sa magkahiwalay na aksidenteng naganap sa Malabon City at sa Maynila. Sa Malabon, dead on the spot ang back-rider na si Ariel Macaraeg, 40, machine operator, ng Brgy. Tugatog sanhi ng tinamong pinsala sa ulo at katawan habang inoobserbahan  sa Valenzuela Medical Center ang driver na si Jonas Adelino, 55. Ayon sa ulat tinatahak ng mga biktima sakay ng Rusi Motorcycle  ang kahabaan ng M.H. Del Pilar St. dakong alas-11:50 ng gabi patu­ngong Brgy. Maysilo, Malabon. Dito ay nabangga ng  trailer truck (THQ450)  na minamaneho ni John Mark Degino, 23, residente ng Mabolo St. Brgy. Maysilo ang likurang bahagi ng motor. Sa lakas ng impact, tumilapon si Macaraeg hanggang sa magulungan ng trailer truck na nagresulta ng kanyang agarang kamatayan, habang isinugod naman ang mismong rider na si Adelino sa naturang pagamutan. Kasong reckless imprudence resulting to homicide, physical injury and damage to property ang isinampa ng pulisya  laban sa truck driver sa Malabon City Prosecutor’s Office.(Doris Franche) Samantala, nasagi naman ng  isang sports utility vehicle (SUV)  ang rider na si Kevin Daganan, ng Taguig City kung saan humampas pa siya sa gulong ng isang nakahintong dump truck sa Sta. Mesa, Manila kahapon ng madaling araw. Samantala, kapwa ­iniimbestigahan ng Manila District Traffic Enforcement Unit (MDTEU) sina  Orlando Reyes, driver ng Hyundai Sta. Fe,  at Danilo Miras, driver ng dump truck. Dakong ala-1:30 ng madaling araw nang maganap ang aksidente sa east bound lane ng Ramon Magsaysay Boulevard, kanto ng Old Sta. Mesa St., sa Sta. Mesa. Binabaybay umano ng biktima lulan motorsiklo ang Ramon Magsaysay Boulevard kasabay ang sasakyan ni Reyes, nang pagsapit sa panulukan ng Old Sta. Mesa St. ay aksidente umanong magkasagian ang dalawang sasakyan. Dahil dito, tumagilid ang motorsiklo at pumalo sa side rear tire ng dump truck na noon ay nakahinto sa lugar. Bumagsak sa sementadong kalsada ang biktima at nabasag ang ulo na naging sanhi ng kanyang agarang kamatayan. —  Danilo Garcia",Isang back-rider at isang rider ang iniulat na nasawi sa magkahiwalay na aksidenteng naganap sa Malabon City at sa Maynila.,"May 31, 2022  12:00am",https://www.philstar.com/pilipino-star-ngayon/metro/2022/05/31/2184933/rider-back-rider-lasog-sa-magkahiwalay-na-aksidente
3 huli sa drug ops,"Tatlo katao ang dinakip ng mga tauhan ng Southern Police Drug Enforcement Unit (SPD-DEU) at Pasay City Police sa isinagawang drug operation kamakalawa. Kinilala ni Pasay City Police Station chief, P/Col. Cesar Paday-os ang mga nadakip na suspek na sina Maichang dela Cruz Yamane, 29; Maureen Flores Lacson, 25; at Gertics Barias Demanarig, 31. Dakong ala-1:00 ng hapon kamakalawa nang isagawa ang operasyon sa Guiho St. sa Brgy. 145, Pasay City. Nasamsam ang 19 na heat-sealed plastic sachet ng 28 gramo ng shabu na nagkakahalaga ng P190,440.00 at na­rekober ang isang .22-caliber pistol na may 22 bala. Inihahanda na ang kaukulang kaso laban sa mga nadakip na suspect.",Tatlo katao ang dinakip ng mga tauhan ng Southern Police Drug Enforcement Unit (SPD-DEU) at Pasay City Police sa isinagawang drug operation kamakalawa.,"May 29, 2022  12:00am",https://www.philstar.com/pilipino-star-ngayon/metro/2022/05/29/2184509/3-huli-sa-drug-ops
Taguig fire: 2 dedo,"Dalawa katao ang iniulat na nasawi sa naganap na sunog sa Taguig City, Biyernes ng gabi (Mayo 27). Kinilala ng Taguig- Bureau of Fire Protection (BFP) ang mga nasawi na sina Eduard Carimat, 38; at Maria Eloisa Fuentes, 7-anyos. Nagsimula ang sunog dakong alas-10:40 ng gabi sa Barangay Bagumbayan na umabot lamang sa first alarm. Naapula ang apoy alas -11:09 ng gabi. Rumesponde ang nasa 11 trak ng bumbero, kabilang ang tatlong volunteer groups. Patuloy pa ang pag-iimbestiga sa sunog na tumupok ng tinatayang P30,000 halaga ng ari-arian.","Dalawa katao ang iniulat na nasawi sa naganap na sunog sa Taguig City, Biyernes ng gabi (Mayo 27).","May 29, 2022  12:00am",https://www.philstar.com/pilipino-star-ngayon/metro/2022/05/29/2184508/taguig-fire-2-dedo
"130K PUV drivers, tumanggap na ng fuel subsidy sa LTFRB","Nasa 130,000 driver ng mga pampublikong sasakyan ang naki­nabang sa tig-P6,500 na fuel subsidy mula sa pamahalaan. Ang naturang ha­laga ay mahigit sa kabuuang P840 milyon na naipalabas dito ng gobyerno. Ayon sa Land Trans­portation Franchising and Regulatory Board (LTFRB), patuloy pa rin ang kanilang pamamahagi ng fuel subsidy para mabigyan ng ayuda ang lahat ng PUV drivers. Nilinaw naman ng militant transport group na Piston na sa 40,000 miyembro nila sa Metro Manila ay may 10 percent pa lamang nito ang nabibigyan ng fuel subsidy. Umaasa silang madaragdagan pa ito sa mga susunod na araw dahil sa patuloy na pamamahagi ng subsidy ng pamahalaan. Ang fuel subsidy ay ang naisip ng pamahalaan na ibigay na tulong o ayuda sa mga driver ng pampasaherong sasakyan para mabawasan ang epektong dulot sa kanila ng mataas na halaga ng petroleum products imbes na magtaas sa pasahe. May kabuuang 264,578 beneficiaries ang nasa ilalim ng programang ito ng pamahalaan sa pamamagitan ng LTFRB. Mayroon namang 27,777 deli­very service ang nagbenepisyu na rin sa fuel subsidy sa ilalim naman ng Department of Trade and Industry.","Nasa 130,000 driver ng mga pampublikong sasakyan ang naki­nabang sa tig-P6,500 na fuel subsidy mula sa pamahalaan.","May 28, 2022  12:00am",https://www.philstar.com/pilipino-star-ngayon/metro/2022/05/28/2184237/130k-puv-drivers-tumanggap-na-ng-fuel-subsidy-sa-ltfrb
"Contempt case vs De Lima, abugado ibinasura ng korte","Ibinasura ng Muntinlupa Regional Trial Court (RTC) nitong Biyernes ang kasong contempt laban kay Senator Leila de Lima at sa kaniyang abugado kaugnay sa kanilang mga pahayag tungkol sa mga testimonya ng mga testigo ng prosekusyon. Sa 33-pahinang desisyon ng Muntinlupa RTC Branch 206, ibinasura ang petition to cite in indirect contempt laban kay De Lima at Atty. Filibon Tacardon dahil sa ‘lack of merit’ at idineklarang ‘moot and academic’ ang iba pang nakabinbing insidente. “[W]hat respondent Atty. Tacardon reported to the media are mere echoes of the testimonies of the prosecution witnesses. The court does not find malice in them nor contumacious in those statements,” ayon sa desisyon. “If respondent Atty. Tacardon cannot be punished for those statements, the same can be said true likewise for Senator De Lima. Her indictment to the case was on the basis of complicity; of she having authorized respondent Atty. Tacardon to make those statements,” sinabi pa ng korte. Iginiit ng mga petisyuner na nilabag ni Tacardon ang “sub judice” rule nang magpahayag sa iba’t ibang media outlets hinggil sa naging testimonya ng mga testigo, na nagsasabi na ang mga pahayag ay “may posibilidad na makahadlang, makahahadlang, o magpapababa sa pangangasiwa ng hustisya.Subalit ayon sa korte, para maituring na contemptuous dapat ay mayroong “clear and present danger to the administration of justice,”na hindi naman nakita. Hindi rin aniya maituturing na ‘sub-judice’ ang nasabing mga pahayag. Ang self-confessed drug lord na si Kerwin Espinosa at dating opisyal ng Bureau of Corrections na si Rafael Ragos ay binawi ang kanilang mga alegasyon sa droga laban kay De Lima. Parehong humingi ito ng paumanhin sa kaniya.",Ibinasura ng Muntinlupa Regional Trial Court (RTC) nitong Biyernes ang kasong contempt laban kay Senator Leila de Lima at sa kaniyang abugado kaugnay sa kanilang mga pahayag tungkol sa mga testimonya ng mga testigo ng prosekusyon.,"May 28, 2022  12:00am",https://www.philstar.com/pilipino-star-ngayon/metro/2022/05/28/2184235/contempt-case-vs-de-lima-abugado-ibinasura-ng-korte
"2 miyembro ng ‘Legaspi drug group’, timbog","Dalawang miyembro ng ‘Legaspi drug group’ ang nasakote kung saan nasamsam sa kanila ang mahigit sa P.3 milyong halaga ng ilegal na droga at armas sa isinagawang buy-bust operation sa lungsod ng Navotas, nitong Sabado ng madaling araw. Kinilala ni Navotas City Police Chief P/Col. Dexter Ollaging ang naarestong mga suspect na sina Sandy Garcia, 43 at Rico Garcia, 37; kapwa ng Brgy. Tangos North sa siyudad na ito. Ayon sa ulat, dakong ­ala-1 ng madaling araw nang magsagawa ang mga ope­ratiba ng buy-bust operation sa Buenaventura St., Brgy. Tangos North, kasabay ng Simultaneous Anti-Criminality Law Enforcement Operation (SACLEO). Ang suspect ay inaresto sa aktong tinatanggap ang marked money mula sa isang pulis na nagpanggap na poseur buyer kapalit ng isang plastic sachet ng shabu. Nakumpiska pa sa mga suspek ang aabot sa 50.03 gramo ng hinihinalang shabu na may katumbas na halagang P 340, 204.00, marked money, cal. 38 revolver na kargado ng limang bala at drug parapehrnalia. Kasalukuyan na ngayong humihimas ng rehas na bakal ang mga suspect na nahaharap sa kasong paglabag sa RA 9165 o ang Comprehensive Dangerous Drug Act of 2002 at karagdagang kasong paglabag sa RA 10591 in relation to Omnibus Election Code ang kakaharapin naman ng suspect na si Sandy.","Dalawang miyembro ng ‘Legaspi drug group’ ang nasakote kung saan nasamsam sa kanila ang mahigit sa P.3 milyong halaga ng ilegal na droga at armas sa isinagawang buy-bust operation sa lungsod ng Navotas, nitong Sabado ng madaling araw.","May 29, 2022  12:00am",https://www.philstar.com/pilipino-star-ngayon/metro/2022/05/29/2184514/2-miyembro-ng-legaspi-drug-group-timbog
"Bodega sa Valenzuela na may imbak na China scooters, sinalakay","Sinalakay ng magkasanib-puwersa na tauhan ng Bureau of Customs (BOC) at Armed Forces of the Philippines (AFP) ang isang bodega sa Valenzuela City na nadiskubreng naglalaman ng mga China-import scooters. Sa ulat na isinumite kay BOC Commissioner Rey Leonardo Guerrero, nagsagawa ng inspeksyon ang Manila International Container Port-Customs Intelligence and Investigation Service (MICP-CIIS) at Enforcement and Security Service (MICP-ESS), katuwang ang AFPsa naturang bodega makaraan ang ulat na bagsakan ito ng mga smuggled na produkto. Armado ng Letter of Authority at Mission Order mula kay Guerrero, pinasok ng mga awtoridad ang naturang bodega at doon tumambad ang mga imported na pang­dekorasyon sa Pasko, mga resin, granite tiles, scooters na Chinese brand at iba pang produkto. Tinataya na aabot sa P68 milyon ang halaga ng mga produkto. Hindi naman pina­ngalanan ng BOC ang importers ng mga ito na hinahanapan na umano nila ng kaukulang importation documents. Sa oras na walang maipakitang papeles, nakatakdang isailalim sa kumpiskasyon ang mga produkto sa ilalim ng Section 224 ng Customs Modernization and Tariff Act (CMTA).",Sinalakay ng magkasanib-puwersa na tauhan ng Bureau of Customs (BOC) at Armed Forces of the Philippines (AFP) ang isang bodega sa Valenzuela City na nadiskubreng naglalaman ng mga China-import scooters.,"May 28, 2022  12:00am",https://www.philstar.com/pilipino-star-ngayon/metro/2022/05/28/2184223/bodega-sa-valenzuela-na-may-imbak-na-china-scooters-sinalakay
MMDA todo-suporta sa ‘Sabay SaVaxx Kontra COVID-19”,"Idineklara ng Metropolitan Manila Development Authority (MMDA), kasama ang iba pang ahensya ng gobyerno at local government units (LGUs), ang buong suporta nito para sa kampanyang “Sabay SaVaxx Kontra COVID” ng Department of Health, na nagsimula nitong Huwebes (Mayo 26) sa Mandaluyong City para sa 2nd booster shots sa mga healthcare workers at senior citizens. “ This second booster for our healthcare workers and senior citizens will provide added protection to the first and primary doses. It will fortify defense of our health workers and seniors who belong to the vulnerable sectors ,”  ani Artes . Kabilang sa aksyon ng MMDA ang pagpapakalat ng mobile vaccination team, sa pakikipagtulungan sa iba’t ibang LGU at pribadong sektor upang mailapit ang mga bakuna sa publiko. “With our continued collaboration with various sectors, we are hopeful that we would reach the endemic stage of this virus,” ani Artes sa isinagawang Resbakuna Ce­remonial Vaccination  para sa 2nd booster dose ng COVID-19 vaccine sa  SM Megamall kahapon. Bilang bahagi ng mga hakbangin ng MMDA, nag­lunsad ang ahensya ng mga mobile vaccination drive sa mga pangunahing lugar kung saan madalas puntahan ng publiko, tulad ng shopping malls at transport terminals. Ang ahensya ay nag­lunsad din ng sarili nitong “Resbakuna Kids” drive upang makatulong na dagdagan ang kaukulang pediatric vaccination campaign ng Metro Manila.","Idineklara ng Metropolitan Manila Development Authority (MMDA), kasama ang iba pang ahensya ng gobyerno at local government units (LGUs), ang buong suporta nito para sa kampanyang “Sabay SaVaxx Kontra COVID” ng Department of Health, na nagsimula nitong Huwebes (Mayo 26) sa Mandaluyong City para sa 2nd booster shots sa mga healthcare workers at senior citizens.","May 27, 2022  12:00am",https://www.philstar.com/pilipino-star-ngayon/metro/2022/05/27/2184013/mmda-todo-suporta-sa-sabay-savaxx-kontra-covid-19
"Hiling na taas-pasahe ng LRT-1, tablado pa rin sa DOTr","Wala pa ring magaganap na taas-pasahe sa linya ng Light Rail Transit Line 1 (LRT-1) matapos na hindi pa rin mapagbigyan ng Department of Transportation (DOTr) ang fare hike request ng Light Rail Manila Corporation (LRMC), na siyang private operator nito. Ang pahayag ay ginawa ni DOTr Undersecretary Timothy John Batan, kasunod nang paghahain ng kaso ng LRMC laban sa DOTr at Light Rail Transit Autho­rity (LRTA) nitong unang bahagi ng buwan, dahil sa umano’y kawalan nito ng aksyon sa kanilang fare adjustment applications at umano’y pagkabigong ma-meet ang iba pang istipulasyon ng kanilang concession agreement. Nabatid na humihingi ang LRMC ng P2.67 bil­yong halaga ng kumpensasyon, base sa isinagawang estimates hanggang noong Marso 31. Anang naturang private operator, ‘long overdue’ na ang naturang fare hike dahil tatlong ulit na umano nila itong hiniling noong mga nakalipas na taon. Sinabi pa ng LRMC na ang taas-pasahe na hinihingi nila ay makatutulong sa kumpanya upang mabawi ang kanilang investments para sa isinagawang LRT-1 enhancements at ekstensiyon ng railway hanggang sa Cavite area. Nabatid na sa kasalukuyan, ang halaga ng pasahe sa LRT-1 ay mula P15 hanggang P30 lamang. Ayon naman kay Batan, hindi pa rin nila mapagbigyan ang kahili­ngan ng LRMC na magtaas ng pasahe, bunsod na rin nang patuloy na pagtaas ng consumer prices. Tiniyak naman ni Batan na pinag-aaralan pa ng DOTr sa ngayon ang susunod na hakbang hinggil sa kasong inihain ng LRMC.","Wala pa ring magaganap na taas-pasahe sa linya ng Light Rail Transit Line 1 (LRT-1) matapos na hindi pa rin mapagbigyan ng Department of Transportation (DOTr) ang fare hike request ng Light Rail Manila Corporation (LRMC), na siyang private operator nito.","May 27, 2022  12:00am",https://www.philstar.com/pilipino-star-ngayon/metro/2022/05/27/2184014/hiling-na-taas-pasahe-ng-lrt-1-tablado-pa-rin-sa-dotr
2 arestado sa P27.6 milyong shabu,"Arestado ang dalawa katao kabilang ang isang dalagita matapos na tanggapin ang isang pakete na naglalaman ng apat na kilo ng shabu na nagkakahalaga ng mahigit P27 milyon, sa isang controlled delivery operations na isinagawa sa Taguig City kamakalawa ng gabi. Hindi na pinangalanan ang menor-de-edad na dalagitang consignee ng ilegal na droga habang ang kanyang lalaking kasama ay nakilalang si Relaico Ailes, 27, ng Taguig City. Batay sa ulat ng Philippine Drug Enforcement Agency-Region III (PDEA3), nag-ugat ang operasyon nang duma­ting ang naturang pakete ng ilegal na droga sa Port of Clark mula sa Estados Unidos noong Mayo 16. Nang inspeksiyunin ng mga tauhan ng Bureau of Customs (BoC), nadiskubreng may nakatagong mga imported na shabu sa loob ng pakete. Kaagad namang nagkasa ng entrapment operation o ‘controlled delivery operation’ ang mga tauhan ng PDEA-Pampanga, PDEA Clark Inter Agency Interdiction Task Group, BOC Port of Clark, PDEA- Calabarzon, PDEA-National Capital Region, at Taguig City police laban sa consignee ng ilegal na droga. Dito nila naaresto ang mga suspek sa Katurian Road, Samana II, Brgy. Napindan, Taguig City nitong Miyerkules ng gabi matapos na tanggapin ang pakete na may lamang apat na kilo ng imported na shabu, na nagkakahalaga ng mahigit sa P27 milyon. Ang mga suspek ay dinala sa PDEA-Pampanga office at sasampahan ng kaso dahil sa importasyon ng mga ilegal na droga na paglabag sa Republic Act 9165 o The Comprehensive Dange­rous Drugs Act of 2002.","Arestado ang dalawa katao kabilang ang isang dalagita matapos na tanggapin ang isang pakete na naglalaman ng apat na kilo ng shabu na nagkakahalaga ng mahigit P27 milyon, sa isang controlled delivery operations na isinagawa sa Taguig City kamakalawa ng gabi.","May 27, 2022  12:00am",https://www.philstar.com/pilipino-star-ngayon/metro/2022/05/27/2184016/2-arestado-sa-p276-milyong-shabu
"15-anyos na dalagita, tinangkang dukutin sa Las Piñas, 1 suspect timbog","Arestado ang isang 33-anyos na lalaking nagtangkang dumukot sa isang 15-anyos na dalagita sa Las Piñas City, kamakalawa ng gabi (Mayo 25). Kinilala si Southern Police District (SPD) Director P/Brig. General Jimili Macaraeg ang suspek na si Leonard Dela Cruz Alfaro. Sa ulat, dakong alas-9:00 ng gabi ng Miyerkules nang maganap ang tangkang pagtangay sa biktima na itinago sa pangalang Mae, sa tapat ng isang pawnshop sa Marcos Alvarez Ave., Brgy. Talon 5, Las Piñas City. Sa salaysay ng 15-anyos na biktima, na ka­makalawa ng gabi ay bigla na lamang may pumaradang sasakyan sa kanyang tabi at bumaba ang isang lalaki kung saan hinila siya at sapilitang pinasasakay sa loob ng sasakyan. Armado ng baril ang suspect na tinakot pang papatayin ang biktima. Nagawang makatakbo ng biktima kung saan tinulungan siya ng mga nakasaksing motorcycle riders. Dahil dito kaya mabilis na lamang na tumakas ang mga suspect. Habang ang biktima na nagsumbong sa ama ay agad humingi ng saklolo sa Barangay Talon 5, Las Piñas City. Sa isinagawang joint follow-up operation ng Special Operations Unit at Women and Children Protection Desk, nadakip ang isa sa suspek na nasamsaman kung saan nasamsam dito ang isang sling bag na may lamang isang granada at isang Magnum 357 na may 5 bala. Kaugnay nito at kinasuhan na ang nadakip na suspect.","Arestado ang isang 33-anyos na lalaking nagtangkang dumukot sa isang 15-anyos na dalagita sa Las Piñas City, kamakalawa ng gabi (Mayo 25).","May 27, 2022  12:00am",https://www.philstar.com/pilipino-star-ngayon/metro/2022/05/27/2184011/15-anyos-na-dalagita-tinangkang-dukutin-sa-las-pias-1-suspect-timbog
P3.4 milyong shabu nasamsam sa drug ops sa Pasay,"Inaresto ng mga tauhan ng Philippine Drug Enforcement Agency (PDEA) ang isang drug suspect matapos makumpiskahan ng P3.4 milyong halaga ng shabu sa isang buy-bust operation sa Pasay City kamakalawa ng hapon. Kinilala ni PDEA Director General Wilkins Villanueva ang naarestong suspek na si Norhidin Medted Gadi, 28, na nakapiit na at sasampahan ng kasong paglabag sa Republic Act 9165 o The Comprehensive Dangerous Drugs Act of 2002. Batay sa ulat ng PDEA, nabatid na ang suspek ay naaresto nang pinagsanib na puwersa ng PDEA IV-A Cavite Provincial Office (PO) at  Pasay City Police Station dakong alas-12:30 ng tanghali sa isang buy-bust operation na ikinasa sa Pacific Drive, Zone 10, Brgy. 76, Pasay City. Nakatanggap umano ng tip ang mga awtoridad hinggil sa ilegal na aktibidad ng suspek sanhi upang targetin ito sa operasyon at kaagad na dakpin. Nakumpiska mula sa suspek ang may 500 gramo ng hinihinalang shabu na may street value na P3,450,000, at nakalagay sa isang pirasong self-sealing transparent plastic bag na may label na Reynold. Narekober rin mula sa suspek ang isang unit na Toyota Coaster na may plate number na NBK- 2308.",Inaresto ng mga tauhan ng Philippine Drug Enforcement Agency (PDEA) ang isang drug suspect matapos makumpiskahan ng P3.4 milyong halaga ng shabu sa isang buy-bust operation sa Pasay City kamakalawa ng hapon.,"May 26, 2022  12:00am",https://www.philstar.com/pilipino-star-ngayon/metro/2022/05/26/2183751/p34-milyong-shabu-nasamsam-sa-drug-ops-sa-pasay
Nagrali na militanteng grupo at pulisya nagkairingan,"Nagkairingan ang grupo ng mga militanteng grupo at mga tauhan ng pulisya kahapon sa harap ng tanggapan ng Commission on Human Rights (CHR) sa Quezon City. Nauwi ang kilos protesta ng mga militante sa balyahan, girian at pambobomba ng tubig makaraang tangkain ng mga ito na magtungo at magrali sa Batasan Complex.Nauna rito, nagtungo sa CHR office ang mga militante, kabilang ang Youth Group Student Christian Movement of the Philippines (SCMP), upang magprotesta at ipakita ang kanilang pagtutol sa nakatakdang proklamasyon nina presumptive President Ferdinand ‘Bongbong’ Marcos Jr. at presumptive Vice President Sara Duterte. Pinayagan naman ng mga pulis ang grupo na makapagsagawa ng rally sa compound ng CHR. Gayunman, nang tangkain ng mga ito na lumabas ng compound upang magtungo sa Batasan Complex ay hindi na sila pinahintulutan pa ng mga otoridad. Hinarang ng mga pulis ang mga militante nang subukan ng mga ito na makalabas ng compound para makapag-martsa patungo sa Batasan Complex. Dito na nagkaroon ng tulakan at balyahan sa pagitan ng mga pulis at mga raliyista. Napilitan din ang mga bumbero na bombahin ng tubig ang mga raliyista upang mag-disperse ang mga ito. Ang lahat din ng mga sasakyan na dumadaan na papuntang bahagi ng Fairview ay isa-isang iniinspeksyon ng pulisya. Ayon kay Anonas Police Station 9 Chief Police Supt Richie Claraval, ground commander ng Quezon City Police District (QCPD), hindi nila maaa­ring payagang makapunta sa Batasan Complex ang mga militante para doon magdaos ng rally dahil walang permit ang mga ito.",Nagkairingan ang grupo ng mga militanteng grupo at mga tauhan ng pulisya kahapon sa harap ng tanggapan ng Commission on Human Rights (CHR) sa Quezon City.,"May 26, 2022  12:00am",https://www.philstar.com/pilipino-star-ngayon/metro/2022/05/26/2183754/nagrali-na-militanteng-grupo-pulisya-nagkairingan
85 handwashing stations naipatayo ng Maynilad,"Nagkaloob ang West Zone concessionaire Maynilad Water Services, Inc. (Maynilad) ng may 85 handwashing stations noong 2021 sa ibat ibang local go­vernment units (LGUs), public schools, at COVID-19 quarantine facilities bilang tulong ng kompanya sa pamahalaan sa mawakasan ang pandemic. Mayroon ding 31 contactless handwashing stations ang nailagay ng Maynilad sa public markets, health centers, at city halls noong 2021. Nagkaloob din ang Maynilad ng 2,907 one-liter liquid hand soaps, 2,907 liters ng disinfectant, at 76 liters ng alcohol sa naturang mga stations. Bukod pa ito sa naibigay ng Maynilad na  49 handwashing stations  sa public schools na nagsilbing  COVID-19 vaccination centers, at nakapagtayo ng 5 handwashing stations  sa  quarantine facilities sa ibat ibang concessione areas sa  West Zone. “While mobility restrictions have been eased in recent months, people still have to remain vigilant in the face of a COVID-19 surge. Access to handwash facilities makes it easier for the populace to fight the spread of infection and disease,” pahayag ni Maynilad President at CEO Ramoncito S. Fernandez.","Nagkaloob ang West Zone concessionaire Maynilad Water Services, Inc. (Maynilad) ng may 85 handwashing stations noong 2021 sa ibat ibang local go­vernment units (LGUs), public schools, at COVID-19 quarantine facilities bilang tulong ng kompanya sa pamahalaan sa mawakasan ang pandemic.","May 27, 2022  12:00am",https://www.philstar.com/pilipino-star-ngayon/metro/2022/05/27/2184009/85-handwashing-stations-naipatayo-ng-maynilad
3 arestado sa marijuana,"Himas rehas nga­yon ang tatlong lalaki matapos makumpiskahan ng dalawang bricks ng marijuana sa ikinasang operasyon ng Quezon City Police District sa Quezon City kahapon ng madaling araw. Nakilala ang mga nadakip na sina Reymond Desano, Christian Paul Letigio at Frederick Parlan, samantalang nakatakas naman si Alec Lorenzo. Ayon sa QC Police Station 11 – Station Drug Enforcement Unit, nakumpiska sa tatlo ang dalawang bricks ng marijuana na nagkakahalaga ng P182,000 at dalawang sachet na naglalaman din ng marijuana na may halagang P2,880.Kinum­piska rin ng pulis­ya ang isang scooter na ginagamit ng mga suspek sa pagdedeliber ng droga.",Himas rehas nga­yon ang tatlong lalaki matapos makumpiskahan ng dalawang bricks ng marijuana sa ikinasang operasyon ng Quezon City Police District sa Quezon City kahapon ng madaling araw.,"May 28, 2022  12:00am",https://www.philstar.com/pilipino-star-ngayon/metro/2022/05/28/2184231/3-arestado-sa-marijuana
Walang bagong COVID-19 surge - health expert,"Nilinaw kahapon ng isang health professional na wala pang nagaganap na panibagong COVID-19 surge sa bansa sa kabila nang pagtaas ng bagong kaso nito ng 9% nitong nakalipas na linggo. Ayon kay Dr. Aileen Espina, committee member ng Health Care Professionals Alliance COVID-19, walang dapat ikabahala sa pagtataas ng kaso ng COVID-19 dahil walang nakikitang “sudden surge” may 14 na araw matapos ang Halalan 2022 nitong Mayo 9. Pero mas nakababahala umano ay ang pagbaba ng testing rate sa bansa kahit na available na sa mga botika ang mga rapid test kits. Ayon naman sa OCTA Research Group, pinakamalalang senaryo na maaa­ring mangyari sa ngayon ay ang tinatawag nilang “weak surge” makaraang tumaas ang reproduction number sa Metro Manila sa 1.05. Sa kabila ng pag-angat sa higit 1 ang reproduction number, hindi naman umano magiging dahilan ito ngayon sa pagkakaroon ng panibagong surge dahil sa mas mahusay na “health system” ng bansa at pagpapabakuna ng marami nang Pilipino, ayon kay OCTA Research fellow Dr. Guido David. “Overall, NCR remained at low-risk. Over the next few weeks, the best-case scenario is status quo, while the worst-case scenario, based on current data, is a weak surge in COVID-19 cases,” saad ni David. Nananatiling mababa naman ang ibang mga numero tulad ng ‘average daily attack rate (ADAR)’ na nasa 0.52 nitong Mayo 23 habang ang arawang ‘positivity rate’ ay nasa 1.2% ng average na 11,319 testing kada araw at ang ‘hospital care utilization’ naman ay nasa 21%. Nitong Lunes, inilabas ng Department of Health (DOH) ang datos na tumaas ng 9.9% ang average na daily CO­VID-19 cases sa bansa mula Mayo 16-22.  Nakapagtala ang ahensya ng 1,214 bagong kaso sa naturang linggo.",Nilinaw kahapon ng isang health professional na wala pang nagaganap na panibagong COVID-19 surge sa bansa sa kabila nang pagtaas ng bagong kaso nito ng 9% nitong nakalipas na linggo.,"May 25, 2022  12:00am",https://www.philstar.com/pilipino-star-ngayon/metro/2022/05/25/2183525/walang-bagong-covid-19-surge-health-expert
"PNP sa CHR: Pag-disperse sa mga raliyista, tama lang!","Nanindigan ang Philippine National Police (PNP) na tama lamang ang ginawa nilang pag-disperse sa mga raliyista na nagsagawa ng kilos protesta sa compound ng Commission on Human Rights (CHR). Ayon kay PNP Public Information Office Chief Brig. General Roderick Augustus Alba, naging ‘unruly’ ang mga raliyista kung kaya’t napilitan silang gamitin ang mga ito ng water cannon habang nagaganap ang proklamasyon ng susunod na presidente at bise presidente nitong Miyerkules. Giit ni Alba, nirerespeto ng PNP ang kalayaan ng pagpapahayag pero kalabisan ang ginawa ng mga nagpoprotesta. Nanindigan si Alba na ipinatutupad ng PNP ang maximum tolerance sa lahat ng “mass action” na kailangang panghimasukan ng mga pulis. Base aniya sa inisyal na imbestigasyon, tinadyakan at inagaw ng mga protesters ang mga kalasag ng mga pulis, kaya na-pwersa sa mga tauhan ng Bureau of Fire Protection na bombahin sila ng tubig. Tinangka rin aniya ng mga protesters na lumabas sa Liwasang Diokno, na isang Freedom Park kung saan malaya silang magtipon, at lumikha ng traffic obstruction sa Commonwealth Avenue. Tiniyak naman ni Alba na magsasagawa pa rin ang PNP ng mas malalimang imbestigasyon sa insidente.",Nanindigan ang Philippine National Police (PNP) na tama lamang ang ginawa nilang pag-disperse sa mga raliyista na nagsagawa ng kilos protesta sa compound ng Commission on Human Rights (CHR).,"May 27, 2022  12:00am",https://www.philstar.com/pilipino-star-ngayon/metro/2022/05/27/2184017/pnp-sa-chr-pag-disperse-sa-mga-raliyista-tama-lang
"12 e-sabong website, 8 socmed pages natukoy ng PNP","Nabuking ng Philippine National Police (PNP) ang patuloy na operasyon ng 12 ­e-sabong at walong social media pages sa kabila na ­iniutos na ni Pangulong Rodrigo Duterte ang pagpapatigil nito. Ayon kay Lt. Michelle Sabino, hepe PNP Anti-Cybercrime Group (ACG) public information office, sa 12 websites na natukoy ng PNP dalawa ang nakarehistro sa Pilipinas na may operators at administrators, habang ng 10 ay nasa ibang bansa. Sinabi ni Sabino na dina-download lamang ng mga mananaya ang application at maaari nang mamili ng online games at tumaya. Kadalasan ding pino-promote ang link sa mga FB page. “This is the recruitment avenue of bettors. The bettors will communicate with the administrators of the Facebook page and then the administrator will give them a link for them to download,” ani Sabino. Kailangan din munang magdeposito ang mananaya ng P100 bilang deposit upang marehistro. Ginagamit na rin umano sa online sabong ng cryptocurrency sa pagtaya. Hiniling na rin ng PNP sa FB ang pagtatanggal sa e-sabong. Matatandaang ipinagbawal ni Pangulong Rodrigo Duterte kamakailan ang e-sabong kasunod ng pagkawala ng 34 sabungero.",Nabuking ng Philippine National Police (PNP) ang patuloy na operasyon ng 12 ­e-sabong at walong social media pages sa kabila na ­iniutos na ni Pangulong Rodrigo Duterte ang pagpapatigil nito.,"May 25, 2022  12:00am",https://www.philstar.com/pilipino-star-ngayon/metro/2022/05/25/2183528/12-e-sabong-website-8-socmed-pages-natukoy-ng-pnp
2 huli sa P27.4 milyong shabu,"Natimbog ng pinagsanib na puwersa  ng Bureau of Customs (BOC) at Philippine Drug Enforcement Agency (PDEA) ang dalawang claimant ng tinatayang P27.4 milyong shabu na nasabat sa Port of Clark nitong nakaraang Miyerkules. Sa ulat na isinumite kay BOC Commissioner Rey Leonardo Guerrero, unang nadiskubre ang isang shipment na idineklarang mga pintura na mula sa Silver Spring, Maryland, USA nitong Mayo 20. Nang isailalim sa x-ray, nakitaan ito ng mga ‘organic substance’ kaya nagpatupad ng 100% physical examination. Dito tumambad ang apat na foil packs na naglalaman ng puting crystalline substance na pinaniniwalaang shabu. Dinala ang mga ebi­densya sa PDEA at isinailalim sa laboratory examination at nakumpirma na shabu ang kontrabando na tinangkang ipuslit. Nitong Mayo 25 nang magkasa ng ‘controlled delivery’ ang BOC at PDEA sa Taguig City na nagresulta sa pagkakadakip sa dalawang tumanggap ng shipment. Hindi na kinilala ng BOC ang mga naarestong suspek na nakaditine na sa PDEA Custodial facility at nahaharap sa kasong paglabag sa RA 9165 o Comprehensive Dangerous Drugs Act of 2022.",Natimbog ng pinagsanib na puwersa  ng Bureau of Customs (BOC) at Philippine Drug Enforcement Agency (PDEA) ang dalawang claimant ng tinatayang P27.4 milyong shabu na nasabat sa Port of Clark nitong nakaraang Miyerkules.,"May 28, 2022  12:00am",https://www.philstar.com/pilipino-star-ngayon/metro/2022/05/28/2184224/2-huli-sa-p274-milyong-shabu
"Karambola ng 8 sasakyan sa Pasig: 1 patay, 1 sugatan","Isa ang nasawi sa naganap na karambola ng walong sasakyan makaraang araruin ng isang trailer truck ang mga sasakyang nakahinto dahil sa trapik sa Ortigas Pasig City, kamakalawa ng gabi. Ang biktima ay nakilalang si Jhames Morga, 29, motor rider, ng Edsa South Triangle, Quezon City. Sugatan ngunit nasa maayos nang kalagayan si Jonathan Joaquin, 31, Grab driver ng Brgy. Su­milang, Pasig City. Sumuko naman at nakapiit na ang driver ng trailer truck na si Francis Figueroa, 42, ng Navotas City. Batay sa ulat ng Pasig Traffic Division, dakong alas-8:15 ng gabi nang maganap ang aksidente sa pababang bahagi ng Ortigas Avenue, kanto ng E. Rodriguez Avenue (C-5 Road) sa Brgy. Ugong, Pasig City. Kasalukuyan umanong binabaybay ni Figueroa, sakay ng trailer truck (WTD 477), ang Ortigas Avenue patu­ngong Rosario sa Pasig, upang magdeliber ng mga kargang perishable goods, nang pagsapit sa pababang bahagi ng kalsada, ay bigla na lang itong nawalan ng preno at kontrol sa manibela. Dahil dito, inararo ng trailer truck ang tatlong sports utility vehicle (SUV), tatlong motorsiklo at isang bus na nasa unahan nito at kasalukuyang nakatigil dahil sa trapik. Kaagad namang binawian ng buhay si Morga, na lulan ng itim na Yamaha Mio Sporty, matapos na makaladkad pa ng trailer truck. Ang suspek, ay nakapiit na sa Pasig Traffic Division, at mahaharap sa kasong reckless imprudence resulting in homicide and multiple damage to property.","Isa ang nasawi sa naganap na karambola ng walong sasakyan makaraang araruin ng isang trailer truck ang mga sasakyang nakahinto dahil sa trapik sa Ortigas Pasig City, kamakalawa ng gabi.","May 27, 2022  12:00am",https://www.philstar.com/pilipino-star-ngayon/metro/2022/05/27/2184012/karambola-ng-8-sasakyan-sa-pasig-1-patay-1-sugatan
"Libreng sakay ng MRT-3, pinalawig uli!  ","Magandang balita! Muling pinalawig pa ng isang buwan ang free ride program ng Metro Rail Transit Line 3 (MRT-3). Sa isang virtual press brie­fing kahapon, sinabi ni MRT-3 general manager Michael Capati na patuloy na mae-enjoy ng kanilang mga pasahero ang libreng sakay hanggang sa Hunyo 30, 2022 matapos na magpasya ang Department of Transportation (DOTr) na palawigin ang naturang programa ng isa pang buwan. Ayon kay Capati, maaaring i-avail ng publiko ang libreng sakay anumang oras sa buong panahon ng operating hours nila, na mula alas-4:40 ng madaling araw hanggang alas-10:10 ng gabi. Matatandaang unang ipinasya nina Pangulong ­Rodrigo Duterte at Transportation Secretary Arthur Tugade na pagkalooban ng libreng sakay ang publiko noong Marso 28 hanggang Abril 30 bilang selebrasyon sa pagtatapos ng rehabilitasyon ng naturang rail line. Malaunan ay nagpasya ang pamahalaan na i-extend pa ang libreng sakay ng hanggang Mayo 30 bilang tulong na rin sa publiko, sa gitna nang patuloy na pagtaas ng presyo ng mga produktong petrolyo. Sinabi naman ni Capati na ang panibagong 1-month extension sa kanilang free ride program ay naglalayong patuloy na matulungan ang mga commuters sa kanilang problemang pinansiyal na dulot ng implasyon at pagtaas ng mga presyo ng krudo. Dagdag pa niya, “This will allow the MRT3 to further test its capacity and performance in accommodating up to or more than 350,000 passengers.” Iniulat rin ni Capati na umaabot na sa halos 16 mil­yon ang naitala nilang total ridership mula nang ipatupad ang libreng sakay noong Marso 28 hanggang Mayo 24, o may average weekly ridership na 315,334. Naitala aniya ang pinakamataas na ridership ng MRT-3 noong Mayo 20, 2022, sa bilang na 351,592. Sa pagtaya naman ni Capati, aabot sa P286 milyon ang kanilang estimated foregone revenues mula Marso 28 hanggang Mayo 24.",,"May 26, 2022  12:00am",https://www.philstar.com/pilipino-star-ngayon/metro/2022/05/26/2183760/libreng-sakay-ng-mrt-3-pinalawig-uli-
3 bebot na illegal recruiter arestado sa entrapment,"Bumagsak sa kamay ng Criminal Investigation and Detection Group- Anti-Transnational Crime Unit (CIDG-ATCU) ang tatlong  illegal recruiters matapos ang isinagawang entrapment operation, kamakalawa ng hapon sa Pasay City. Sa kanilang  opisina mismo sa Unit C-103 Monaco Garden Tower  sa 59 Villa Barbara St. Pasay City inaresto ang mga suspek na sina Ma. Theresa Velarde, alyas Thess; Jocelyn Pulao at Prescila Lucido. Ayon kay Lt. Col Emerey Abating, hepe ng CIDG ATCU, modus ng mga suspek ang manghikayat ng mga kababayan na magtrabaho sa Canada bilang fruit picker o farmer at kinakailangan lang umano nilang magbigay ng P135,000 bilang inisyal na kabayaran. Napag-alaman pa na nag-ugat ang entrapment operation matapos na matunton ng ilang nagrereklamo ang opisina ng mga suspek sa Pasay City at agad silang nakipag-ugnayan sa CIDG-ATCU. Dakong alas-4:44 ng hapon nang isagawa ang entrapment laban sa mga suspek kung saan isa sa mga nagreklamo ang kumontak sa mga ito at sinabing magbibigay ng karagdagang P6,000 para sa pag-aasikaso ng mga dokumento. Matapos tanggapin ng isa sa mga suspek ang pera ay agad inihudyat ang pagdakip sa mga suspek na hindi na nakapalag nang posasan ng pulisya. Hindi bababa sa 10 katao naging biktima ng grupo ang nagtungo sa CIDG. Hinimok pa rin ng pulisya na lumutang na ang iba pang naloko ng mga ito at magsampa ng reklamo laban sa mga nadakip na suspek. Nakapiit ang tatlo sa  CIDG Detention cell sa Camp Crame habang inihahanda ang kasong large scale estafa na walang kaukulang piyansa.","Bumagsak sa kamay ng Criminal Investigation and Detection Group- Anti-Transnational Crime Unit (CIDG-ATCU) ang tatlong  illegal recruiters matapos ang isinagawang entrapment operation, kamakalawa ng hapon sa Pasay City.","May 26, 2022  12:00am",https://www.philstar.com/pilipino-star-ngayon/metro/2022/05/26/2183747/3-bebot-na-illegal-recruiter-arestado-sa-entrapment
"Sektor ng negosyo, kumpiyansa sa economic team ni Marcos – Chiz","Sinabi ni Senator-elect at Sorsogon Gov. Chiz Escudero nitong Biyernes na maganda ang naging dating sa sektor ng negosyo at international community sa pagtatalaga ni President-elect Ferdinand ‘Bongbong’ Marcos, Jr. sa kanyang economic team dahil na rin sa kanilang mayamang karanasan at pagiging dalubhasa sa larangan na maaaring makapagbibigay ng pag-unlad at katatagan sa ating ekonomiya sa harap ng nangyayaring pandemya. Ito ang inihayag ni Senator-elect at Sorsogon Gov. Chiz Escudero kahapon. Ayon kay Escudero, nasa tamang direksiyon ang nominasyon kina Bangko Sentral ng Pilipinas (BSP) Gov. Benjamin Diokno bilang secretary of finance, da­ting University of the Philippines president Alfred Pascual bilang trade and industry secretary, Monetary Board member Felipe Medalla bilang kapalit ni Diokno sa BSP, at dating Socio-economic Planning Sec. Arsenio Balisacan bilang hepe ng National Economic and Development Authority (NEDA) na dati na niyang hinawakan sa ilalim ng administrasyon ng yumaong Pangulong Noynoy Aquino. “All are known and competent in their respective fields and President-elect Marcos’ economic team should inspire confidence from the business sector and the international community. The appointments send a strong message as a whole that our country is headed in the right direction and will sustain the stability and growth of our economy,” ani Escudero na pinamunuan ang Senate Committee on Finance noong 16th Congress.“ Sinabi ni Escudero na wala siyang nakikitang magiging problema sa Commission on Appointments (CA) kapag isinumite na ang kanilang mga pangalan para sa kompirmasyon lalo’t kung wala namang mabibigat na isyung lulutang upang mapi­gilan ang kanilang mga nominasyon.","Sinabi ni Senator-elect at Sorsogon Gov. Chiz Escudero nitong Biyernes na maganda ang naging dating sa sektor ng negosyo at international community sa pagtatalaga ni President-elect Ferdinand ‘Bongbong’ Marcos, Jr. sa kanyang economic team dahil na rin sa kanilang mayamang karanasan at pagiging dalubhasa sa larangan na maaaring makapagbibigay ng pag-unlad at katatagan sa ating ekonomiya sa harap ng nangyayaring pandemya.","May 28, 2022  12:00am",https://www.philstar.com/pilipino-star-ngayon/metro/2022/05/28/2184227/sektor-ng-negosyo-kumpiyansa-sa-economic-team-ni-marcos-chiz
MMDA naglilipat na sa bagong opisina,"Nag-umpisa  nang unti-unting lumipat ang mga kawani ng Metropolitan Manila Development Authority (MMDA) sa kanilang bagong headquarters sa Pasig City makaraang matapos nang maitayo ang 20-palapag na gusali. Nabatid na pinangunahan kamakalawa nina Pangulong Rodrigo Duterte, kasama sina Senador Bong Go, Executive Secretary Salvador Medialdea at MMDA Chairman Romando Artes ang gusali sa Brgy. Ugong, Pasig City kamakailan. Ang bagong MMDA head office ay may mga sapat na pasilidad para sa iba’t ibang serbisyo na ibinibigay nila sa publiko. Mayroon din umano itong ibang features tulad ng sentralisadong ‘data system’, mas pinataas na Metrobase Operations Center, at MMDA Corporate Auditorium.  Mayroon din ang gusali na ‘roof deck at helipad. Nabatid na isinagawa ang konsetualisasyon ng bagong head office sa panahon ng yumaong si Chairman Danilo Lim noong 2018, sa pamamagitan ng pakikipagkolaborasyon ng United Architects of the Philippines (UAP)-Makati Chapter,. Inaasahan naman na makukumpleto ang paglilipat ng mga tauhan ng MMDA ngayong buong taon. Ilan umano sa mga tanggapan nila ang nag-umpisa nang mag-opsina sa bagong gusali.",Nag-umpisa  nang unti-unting lumipat ang mga kawani ng Metropolitan Manila Development Authority (MMDA) sa kanilang bagong headquarters sa Pasig City makaraang matapos nang maitayo ang 20-palapag na gusali.,"May 25, 2022  12:00am",https://www.philstar.com/pilipino-star-ngayon/metro/2022/05/25/2183516/mmda-naglilipat-na-sa-bagong-opisina
"7 illegal e-sabong websites, naipasara na","Kinumpirma kahapon ng Department of the Interior and Local Government (DILG) na naipasara na nila ang pitong e-sabong websites na ilegal na nag-o-ope­rate, kasunod ng crackdown na ipinag-utos kamakailan ni DILG Secretary Eduardo Año. Ayon kay DILG Undersecretary at Spokesperson Jonathan Malaya, iniimbestigahan na rin ngayon ng Philippine National Police (PNP) Anti-Cyber Crime Group kung sinu-sino ang mga administrators ng mga nasabing websites upang masampahan ang mga ito ng kaukulang kaso. Sinabi ni Malaya na nagsasagawa na rin ang PNP ng cyberpatrolling operations upang matunton ang iba pang websites, applications, at social media platforms na ilegal na nag-o-operate sa kabila nang direktiba ni Pang. Rodrigo Duterte. “Another 12 websites and 8 social media platforms were monitored by the PNP Anti-CyberCrime Group to be operating illegally and we are coordinating with the Department of Information and Communication Technology (DICT) for these websites to be shut down,” aniya. Sa nasabing 12 websites, dalawa lamang umano ang rehistrado sa Pilipinas habang ang iba pa ay matatagpuan sa ibang bansa. May nadiskubre rin aniya silang ilang Facebook pages at mga grupo na nagpu-promote ng e-sabong at siyang magbibigay ng link, kung magpapadala ka ng mensahe sa kanila. Kaugnay nito, sinabi ni Malaya na hiniling na nila sa Meta, ang parent company ng Facebook, na kaagad na burahin o suspindihin ang mga naturang FB pages na devoted sa e-sabong. Ani Malaya, ang mga naturang illegal e-sabong outfits ay nag-o-operate ng walang lisensiya o prangkisa mula sa national o local governments at hindi nagre-remit ni pisong kita sa pamahalaan.","Kinumpirma kahapon ng Department of the Interior and Local Government (DILG) na naipasara na nila ang pitong e-sabong websites na ilegal na nag-o-ope­rate, kasunod ng crackdown na ipinag-utos kamakailan ni DILG Secretary Eduardo Año.","May 26, 2022  12:00am",https://www.philstar.com/pilipino-star-ngayon/metro/2022/05/26/2183740/7-illegal-e-sabong-websites-naipasara-na
"38 pang pamilya, nabiyayaan ng lupa ng Quezon City LGU","Pinangunahan ni Quezon City Mayor Joy Belmonte ang pamamahagi ng titulo ng lupa sa 38 pang pamilya sa tinitirikan ng kanilang mga bahay sa lungsod. Bunga nito, matatawag nang sariling lupa ng mga benepisyaryo ang lupang kinatatayuan ng kanilang bahay na matagal na nilang inookupahan. Ayon kay Mayor Belmonte, naipamigay ang titulo sa pamamagitan ng Direct Sale Program ng lungsod. Kasama ni Belmonte sa pamimigay ng land title ang representatives ng Housing and Community Development Resettlement Department (HCDRD). Kabilang sa mga benepisyaryo  ng programang ito ni Mayor Belmonte ay ang mga residente mula sa Barangay Baesa (Asamba), Escopa III (PUD SITE), Bagong Silangan (Proper), Bagong Silangan (Co­venant), Kaligayahan (Phase II), Fairview (Sitio Ruby), Brgy. Novaliches Proper (Fantasy HOA), Brgy. Bungad, Brgy. Sto. Niño, Brgy. Payatas (Sandig), at Brgy. Kaligayahan (QCHP No. 2). Sa ilalim ng Direct Sale Program, na­ging lehitimong may-ari ng lupa ang mga residente na matagal nang naninirahan sa lote na pagmamay-ari ng gobyerno. Ayon kay Belmonte, nabayaran ng mga benepisyaryo ang halaga alinsunod sa terms of payment ng lokal na pamahalaan. Simula noong 2019, mahigit 340 QCitizen families na ang nabigyan ng titulo ng kanilang lupa sa ilalim ng administrasyong Belmonte.",Pinangunahan ni Quezon City Mayor Joy Belmonte ang pamamahagi ng titulo ng lupa sa 38 pang pamilya sa tinitirikan ng kanilang mga bahay sa lungsod.,"May 25, 2022  12:00am",https://www.philstar.com/pilipino-star-ngayon/metro/2022/05/25/2183519/38-pang-pamilya-nabiyayaan-ng-lupa-ng-quezon-city-lgu
"Miyembro ng criminal group, timbog","Arestado ang isang itinuturong miyembro ng ‘Utto Robbery-Holdup group’ nang isuplong siya ng mga intelligence asset at masakote sa may Taguig City, kamakalawa ng gabi. 
Kinilala ang nadakip na si Arnold Varias, alyas Noy, 38, ng Brgy. Upper Bicutan, Taguig. Nakuha dito ang isang identification card na nagsasabing miyembro siya ng isang volunteer group na Police Hotline Movement Inc. bukod pa sa isang kalibre .38 baril at granada. Sa ulat, nakatanggap ng impormasyon ang Taguig City Police Station Intelligence Section mula sa kanilang Barangay Information Network (BIN) na aatake ang mga miyembro ng ‘Utto group’ sa A. Bonifacio Street, Brgy. Upper Bicutan. Dito nagkasa ang mga pulis ng operasyon at natimbog si Varias dakong alas-6 ng gabi.  Bukod sa baril at granada, kinumpiska rin ang sinasakyan niyang Nmax type scooter, PHMI ID, at driver’s license. Nahaharap ngayon ang suspek sa patung-patong na mga kasong paglabag sa RA 10591 (Illegal Possession of Firearm and Ammunitions); RA 9516 (Illegal Possession of Explosive (Fragmentation Hand Grenade) at Omnibus Election Code sa Taguig City Prosecutors Office.","Arestado ang isang itinuturong miyembro ng ‘Utto Robbery-Holdup group’ nang isuplong siya ng mga intelligence asset at masakote sa may Taguig City, kamakalawa ng gabi. 
Kinilala ang nadakip na si Arnold Varias, alyas Noy, 38, ng Brgy. Upper Bicutan, Taguig.","May 25, 2022  12:00am",https://www.philstar.com/pilipino-star-ngayon/metro/2022/05/25/2183517/miyembro-ng-criminal-group-timbog
Danao nagbabala sa mga pulis na dawit sa ilegal na droga,"“Habang may pagkakataon tigilan na ang droga at magbago na kayo!” Ito ang babala ni Philippine National Police (PNP) officer-in-charge Lt. Gen. Vicente Danao Jr. sa mga pulis  na hanggang sa ngayon ay sangkot pa rin sa illegal drugs trade.. Ayon kay Danao, may impormasyon sila na may mga pulis na hanggang sa ngayon ay hindi tumigil sa operasyon ng  ilegal na droga.   “I would like to address this to the men in uniform of the PNP.  Meron pa rin sa atin, mangilan-ngilan, I’m giving you stern warning, nakiki-usap ako sa inyo, please put a stop to these illegal drugs menace,” ani Danao sa flag ceremony sa PNP headquarters sa Camp Crame, Quezon City nitong Lunes. Sinabi ni Danao na hindi siya titigil hangga’t hindi nasasakote ang mga pulis na hindi tumitigil sa kanilang ilegal na gawain. Aniya, makuha man niya o hindi ng kanyang ikaapat na ‘estrelya’, tuloy pa rin ng kanyang maigting na kampanya laban sa illlegal drugs. Sa press briefing pagkatapos ng kanyang flag ceremony speech, ipinaliwanag ni Danao na ang kanyang mensahe ay base sa unvalidated reports ukol sa mga pulis na sangkot pa rin sa ilegal na droga. Dagdag pa ni Danao, ang kanyang babala ay sa lahat ng tauhan ng PNP, opisyal man o baguhang pulis.",“Habang may pagkakataon tigilan na ang droga at magbago na kayo!”,"May 24, 2022  12:00am",https://www.philstar.com/pilipino-star-ngayon/metro/2022/05/24/2183303/danao-nagbabala-sa-mga-pulis-na-dawit-sa-ilegal-na-droga
15 milyong pasahero nakinabang sa libreng sakay ng MRT-3,"Iniulat kahapon ng Department of Transportation (DOTr) na umaabot na sa mahigit 15 milyong pasahero ang napagsilbihan ng libreng sakay na ipinagkakaloob ng pamunuan ng Metro Rail Transit Line 3 (MRT-3). Ayon sa DOTr-MRT-3, kabuuang 15,381,945 pasahero na ang nakinabang sa libreng sakay mula nang simulan ang programa noong Marso 28 hanggang nitong Mayo 23 lamang. Sa naturang bilang, 8,472,637 ang nakalibre ng pamasahe noong unang buwan ng implementasyon ng libreng sakay, o mula Marso 28 hanggang Abril 30. Mula naman Mayo 1 hanggang 23 ay nasa 6,909,308 na ang napagseserbisyuhan ng linya. Matatandaang ipinatupad ng DOTr-MRT-3 ang libreng sakay bilang pagdiriwang sa matagumpay na pagtatapos ng rehabilitasyon ng linya at upang maipakita sa mga pasahero ang mas pinagandang serbisyo nito. Layunin din ng programa na makatulong sa publiko sa gitna ng pagtaas ng presyo ng petrolyo at mga bilihin. Dapat sana ay hanggang Abril 30 lamang ang libreng sakay, ngunit pinalawig pa ang programa hanggang Mayo 30, 2022, upang mas marami pang mapagserbisyuhan at makaramdam ng mga positibong pagbabago sa MRT-3, gaya ng mas mabilis na biyahe, mas malamig na mga bagon, at mas maayos na mga pasilidad sa linya.",Iniulat kahapon ng Department of Transportation (DOTr) na umaabot na sa mahigit 15 milyong pasahero ang napagsilbihan ng libreng sakay na ipinagkakaloob ng pamunuan ng Metro Rail Transit Line 3 (MRT-3).,"May 25, 2022  12:00am",https://www.philstar.com/pilipino-star-ngayon/metro/2022/05/25/2183522/15-milyong-pasahero-nakinabang-sa-libreng-sakay-ng-mrt-3
"P3.95 dagdag sa presyo ng gasolina, P2.30 bawas sa diesel","Ipapatupad na ngayong Martes ang malaking pagtaas sa presyo ng gasolina, habang malaking bawas naman sa presyo ng diesel at kerosene sa kada litro. Sa magkahiwalay na advisories, ang Chevron Philippines Inc. (Caltex), Pilipinas Shell Petroleum Corp. at Seaoil Philippines Inc. ay magpapatupad ng P3.95 na patong sa presyo ng kada litro ng gasolina habang babawasan naman ng P2.30 ang diesel at kerosene ng P2.45 sa bawat litro. Magpapatupad ng parehong pagbabago sa gasolina at diesel ang Cleanfuel, Petro Gazz, at Unioil Petroleum Philippines Inc. Mauunang magpapa-iral ng bagong presyo ang Caltex pagsapit ng 12:01 ng mada­ling araw ng Mayo 24, habang ang iba pang kompanyang nabanggit ay pagsapit pa ng alas-6:00 ng umaga, maliban sa Cleanfuel na bandang alas 8:01 pa ng umaga.","Ipapatupad na ngayong Martes ang malaking pagtaas sa presyo ng gasolina, habang malaking bawas naman sa presyo ng diesel at kerosene sa kada litro.","May 24, 2022  12:00am",https://www.philstar.com/pilipino-star-ngayon/metro/2022/05/24/2183301/p395-dagdag-sa-presyo-ng-gasolina-p230-bawas-sa-diesel
"400 immigration officers sa NAIA, binalasa","Binalasa ng Bureau of Immigration (BI) ang kanilang mga tauhan na nakatalaga sa Ninoy Aquino International Airport (NAIA) bilang bahagi ng kanilang kampanya laban sa posibleng korapsyon sa kanilang hanay. Ayon kay BI port operations division chief Atty. Carlos Capulong na nasa 398 immigration officers na may ‘primary inspection duties’ ang kanilang binalasa.  Ito ay upang maiwasan umano ang ‘fraternization’ o pagiging malapit nila sa kapwa opisyal na posibleng maging daan sa kuntsabahan. Ito na ang ikalawang rotasyon sa mga posisyon ng mga tauhan ng BI-NAIA ngayong 2022.  Unang isinagawa ang ‘reshuffling’ nila nitong nakaraang Marso lamang.   Bukod sa mga tauhan nila na nagbabantay sa mga ‘immigration counters’, nagsasagawa rin umano sila ng arawang balasahan sa ‘terminal assignments’ ng higit sa 80 immigration supervisors. Samantala, nakatakdang umpisahan na ng BI ang pagsasanay sa 195 na mga bagong immigration officers. Sasanayin sila sa implementasyon ng mga batas sa immigration, mga panuntunan at procedures nito sa BI academy sa Clark, Pampanga. Sinabi ni BI Commis­sioner Jaime Morente na malaking tulong ang mga bagong inspektor sa pagpapalakas ng kanilang pu­wersa at pagbabantay sa mga pa­liparan na siyang unang nilalapagan ng mga dayuhan.  Inaasahan na mag-uumpisa na sila sa kanilang tungkulin sa dara­ting na Setyembre.",Binalasa ng Bureau of Immigration (BI) ang kanilang mga tauhan na nakatalaga sa Ninoy Aquino International Airport (NAIA) bilang bahagi ng kanilang kampanya laban sa posibleng korapsyon sa kanilang hanay.,"May 24, 2022  12:00am",https://www.philstar.com/pilipino-star-ngayon/metro/2022/05/24/2183305/400-immigration-officers-sa-naia-binalasa
"People’s Council, binuo sa Quezon City LGU","Binuo ng Quezon City government ang People’s Council na naglalayong palawakin ang pakikiisa ng mga mamamayan. Kaugnay nito, pina­ngunahan ni Quezon City Mayor Joy Belmonte ang panunumpa ng interim executive committee officers ng People’s Council ng QC. Ang People’s Council of Quezon City (PCQC) ay magsisilbing ‘umbrella arm’ng  2,232  city-accredited Civil Society Organizations (CSO) na katulong ng lokal na pamahalaan para tiya­king ang lahat ng mga programa at polisiya ay mapapakinabangan ng mga taga- lungsod. “Ang People’s Council ang magsisilbing mata, tenga, at boses ng mga mamamayan sa ating pamahalaang lungsod. Malaki ang maitutulong ng kanilang kasanayan sa pagbuo ng mga programang dapat at nararapat para sa mga residente,” pahayag ni Mayor Belmonte. Una nang nilagdaan ni Mayor Belmonte  ang Implementing Rules and Regulations  (IRR) ng  City Ordinance SP-1942,S-2009 o ang Participation, Accountability, and Transparency (PAT) Ordinance  na magpapalakas sa ugnayan ng lokal na pamahalaan at mamamayan ng lungsod. “Sa loob ng 13 taon, hindi naisakatuparan ang batas na ito na sana nagpatatag na ng pagtutulu­ngan ng pamahalaan at mamamayan. Ngayong mayroon nang PCQC na makakatuwang ng pamahalaang lungsod, makaaasa ang mga QCi­tizen na ang bawat piso at sentimong nanggaga­ling sa kanilang buwis ay mapupunta sa mga programang makabuluhan at makatutulong para maitaas ang antas ng pamumuhay ng bawat residente,” paliwanag pa ni Mayor Belmonte.",Binuo ng Quezon City government ang People’s Council na naglalayong palawakin ang pakikiisa ng mga mamamayan.,"May 27, 2022  12:00am",https://www.philstar.com/pilipino-star-ngayon/metro/2022/05/27/2184010/peoples-council-binuo-sa-quezon-city-lgu
"DILG sa LGUs: ‘No CCTV, no business permit’ policy, ipasa","Hinimok kahapon ng Department of the Interior and Local Government (DILG) ang mga lungsod at munisipalidad sa bansa na magpasa ng mga ordinansa hinggil sa pagpapatupad ng ‘No CCTV, no business permit policy.’ Ayon kay DILG Secretary Eduardo M. Año, na concurrent Chairperson ng National Peace and Order Council, ngayong bumabalik na ang mga mamamayan sa kanilang pre-pandemic ways, dapat na maging prayoridad ng mga local government units (LGUs) ang kaligtasan ng publiko. Magiging malaking tulong aniya sa pagtiyak ng public safety, kung gaga­wing requirement ng mga LGUs ang instalasyon ng mga closed-circuit television (CCTV) systems, sa pagkuha ng business permits ng mga establisimento na mayroong malaking bilang ng mga kos­tumer, at yaong mga risk o hazard-prone. “CCTVs are applicable technologies that should be utilized to keep criminal activities and their perpetrators at bay,” aniya pa. “Ngayon ang tamang panahon para i-require ang mga negosyo na mag-install ng CCTV.  People are going out of their homes and in ­various establishments nowadays due to lower COVID-19 cases and a CCTV system is a powerful tool that can aid LGUs in ensuring public safety,  deterring crimes, and identifying and apprehen­ding culprits,” ayon pa kay Año.“Kailangang pangunahan ito ng LGU partikular ng kanilang Sanggunian sapagkat malaki ang ambag nito [CCTVs] sa laban natin kontra kriminalidad,” dagdag pa niya. Sa pamamagitan ng DILG Memorandum Circular (MC) No. 2022-060, sinabi ni Año na kabilang sa mga establisimento na dapat na mayroong CCTVs ay yaong mga financial establishments gaya ng mga bangko, pawnshops, money lenders, at money remittance services at mga kahalintulad nito; mga business establishments na maraming sangay; shopping malls, shopping centers, supermarkets, wet markets; at, medical facilities gaya ng mga pagamutan, klinika, at laboratory. Kasama rin ang mga places of entertainment gaya ng mga theaters, mo­vie houses, perya, internet cafes, arcades at iba pang lugar na nakahihikayat ng maraming kostumer; airports, public transportation terminals, parking lots at mga kahalintulad na establisimento na pinupuntahan ng maraming sasakyan, gaya ng car dealerships, gasoline stations, vehicle maintenance/service stations; at iba pang kahalintulad na establisimento na maaaring mangailangan ng CCTV cameras.","Hinimok kahapon ng Department of the Interior and Local Government (DILG) ang mga lungsod at munisipalidad sa bansa na magpasa ng mga ordinansa hinggil sa pagpapatupad ng ‘No CCTV, no business permit policy.’","May 24, 2022  12:00am",https://www.philstar.com/pilipino-star-ngayon/metro/2022/05/24/2183307/dilg-sa-lgus-no-cctv-no-business-permit-policy-ipasa
BOC agent kinasuhan sa pagkamatay ng Quezon City police,"Sinampahan na ng kasong murder ng Manila Police District (MPD) ang Bureau of Customs agent na nakabaril at nakapatay sa inarestong pulis na nakatalaga sa QCPD nitong nakaraang Biyernes. Sinabi ni MPD Public Information Officer PMajor Phillip Ines na inihain ang kasong murder sa Manila City Prosecutors Office laban kay Customs Intelligence and Investigation Service agent Elizer Layag Mangili, base sa reklamo ng naulilang misis ni P/Executive M/Sgt. Celedonio Caunceran. Base sa nakalap na mga ebidensya at testimonya, nakakita umano ng dahilan ang pulisya na sampahan ng kasong Murder si Ma­ngili makaraang barilin sa noo at dibdib si Caunceran. 
“Pagsampa natin sa Pro­secutors Office, dito dedeterminanin kung may sapat na probable cause para maiakyat ang kaso sa korte,” ayon kay Ines.  Inihain ang kaso dakong alas-2 ng hapon nitong Linggo. Dinakip ng mga tauhan ng BOC-CIIS si Caunceran nitong Biyernes dakong alas-5:05 ng hapon sa kanto ng 15th Street at Railroad Street sa Port Area, malapit sa BOC. Nakilala si Caunceran sa kaniyang identification card na nakatalaga sa QCPD Station 6.  Nakumpiska sa kaniya ang isang 9mm pistol at isang .45 na kalibre ng baril, isang patalim at ang gamit niyang scooter. Nasa tanggapan si Caunceran ng CIIS nang magpaalam umano na iihi sa banyo ngunit dito tinangkang agawin umano ang baril ni CIIS agent Jovan Escueta Lugtu.  Dito binaril ni Mangili si Caunceran dahilan ng kaniyang kamatayan. Sa isang ulat, itinuturo si Caunceran na sangkot umano sa mga serye ng pamamaril at pagpatay sa ilang opisyal ng BOC at paghagis ng granada sa BOC compound base sa kuha ng CCTV footage.",Sinampahan na ng kasong murder ng Manila Police District (MPD) ang Bureau of Customs agent na nakabaril at nakapatay sa inarestong pulis na nakatalaga sa QCPD nitong nakaraang Biyernes.,"May 24, 2022  12:00am",https://www.philstar.com/pilipino-star-ngayon/metro/2022/05/24/2183297/boc-agent-kinasuhan-sa-pagkamatay-ng-quezon-city-police
"Drug den sa Parañaque, ni-raid: 6 timbog, P400K droga nasabat","Nalansag ang isang drug den at nasamsam ang mahigit sa P400,000.00 halaga ng shabu sa anim na indibiduwal, sa isinagawang drug bust operation, sa Parañaque City, Linggo ng gabi. Kinilala ni Southern Police District (SPD) Director P/Brig. General Jimili Macaraeg ang mga suspek na sina Datupuwa Kanapia Datumantang, kabilang sa high value individual bilang drug pusher, 32; Babydhats Kaliman Midtimbang, nasa HVI at mainainer ng drug den, 31; Frederick Bautista Montilla, street level individual pusher, 23; Alfredo Cinco Montilla, SLI Pusher, 67; Sarah Jane Lumabao Alon, SLI pusher, 27; at Nadeen Junio Pedragosa, SLI Pusher, 25. Dakong alas-9:20 ng gabi ng isagawa ang operasyon sa Ninoy Aquino Avenue, Barangay San Dionisio, Parañaque City na pinagkutaan ng mga nadakip na suspect na doon isinasagawa ang kanilang operasyon sa ilegal na droga. Nasa 60 gramo ng shabu na nagkakahalaga ng ?408, 000.00 ang nasabat ng mga awtoridad. Nahaharap ang anim sa paglabag sa Sections 5, 6 at 11 sa ilalim ng Article  II ng Republic Act RA 9165.","Nalansag ang isang drug den at nasamsam ang mahigit sa P400,000.00 halaga ng shabu sa anim na indibiduwal, sa isinagawang drug bust operation, sa Parañaque City, Linggo ng gabi.","May 24, 2022  12:00am",https://www.philstar.com/pilipino-star-ngayon/metro/2022/05/24/2183299/drug-den-sa-paraaque-ni-raid-6-timbog-p400k-droga-nasabat
"P1.7 milyong marijuana, shabu nasamsam sa buy-bust sa Caloocan","Umaabot sa mahigit P1.7 milyon halaga ng ­ilegal na droga ang nasabat sa da­lawang hinihinalang ‘tulak’, kabilang ang isang menor-de-edad  sa magkahiwalay na buy-bust operation sa Caloocan City. Sa report ni Caloocan police chief Col. Samuel Mina Jr, kay Northern Police District (NPD) Director PBGEN Ulysses Cruz, alas-4:30 ng madaling araw nang magsagawa ang mga operatiba ng Station Drug Enforcement Unit (SDEU), kasama ang Bagong Barrio Police Sub-Station 6 at 6th MFC RMFB-NCRPO ng joint buy bust operation sa 171 Malolos St., Bagong Barrio, Brgy. 153 na nagresulta sa pagkakaaresto sa isang menor-de-edad habang nakatakas naman ang kanilang target na si alyas “Tipus”. Nakumpiska kay ‘Tipus’ ang 8 kilo ng hinihinalang pinatuyong dahon ng marijuana with fruiting tops na may standard drug price P960,000, 28 grams ng pinatuyong dahon ng hinihinalang kush na may stan­dard drug price P67,200 at buy-bust money. Sinabi ni Mina, ang ­operation ay bunsod ng impormasyon ng isang regular confidential informant hinggil sa illegal drug activities ni Tipus. Nauna rito, alas-10:20 ng gabi nang madakma rin ng mga operatiba ng SDEU sa buy-bust operation sa BMBA Compound, 3rd Avenue, Brgy. 120, Caloocan City si Rose Ann Gonzales, 35. Nasamsam sa kanya ang nasa 100 grams ng hinihina­lang shabu na may standard drug price P680,000 at buy-bust money. Pinuri ni Cruz ang mga ­operatiba ng Caloocan Police sa mahusay na trabaho habang kinasuhan naman ang naarestong suspek ng paglabag sa RA 9165 o ang Comprehensive Dangerous Drug Act of 2002.","Umaabot sa mahigit P1.7 milyon halaga ng ­ilegal na droga ang nasabat sa da­lawang hinihinalang ‘tulak’, kabilang ang isang menor-de-edad  sa magkahiwalay na buy-bust operation sa Caloocan City.","May 23, 2022  12:00am",https://www.philstar.com/pilipino-star-ngayon/metro/2022/05/23/2183020/p17-milyong-marijuana-shabu-nasamsam-sa-buy-bust-sa-caloocan
"DOTr: Partial operation ng MRT-7, target sa Disyembre","Target ng Department of Transportation (DOTr) na sa Disyembre 2022 ay makapag-partial operation na ang Metro Rail Transit Line 7 (MRT-7) at fully-operational naman sa taong 2023. Ayon kay DOTr Undersecretary Timothy Batan, sa ngayon ay nasa 65% na ang progress rate ng P68.2 bilyong MRT-7 project, na bibiyahe mula North Avenue, Quezon City, hanggang San Jose del Monte, Bulacan. Kumpiyansa naman si Batan na ang proyekto ay makatutulong upang mapabilis pa ang biyahe mula sa Quezon City hanggang sa Bulacan ng hanggang kalahating oras na lamang, mula sa dating dalawang oras. Inaasahan din ng DOTr na aabot sa 300,000 pasahero kada araw ang kayang pagsilbihan ng MRT-7, at mada­ragdagan pa ito. “While 300,000 passengers per day is the figure we expect for its first year, MRT-7 has the capacity to service 800,000 passengers on an everyday basis,” aniya. “So 10 to 15 years down the line, MRT-7 is equipped to deal with an increased number of passengers.” Matatandaang noong Disyembre 2021, nasa anim na train sets, na mayroong 18-train cars, ang naideliber sa bansa.",Target ng Department of Transportation (DOTr) na sa Disyembre 2022 ay makapag-partial operation na ang Metro Rail Transit Line 7 (MRT-7) at fully-operational naman sa taong 2023.,"May 24, 2022  12:00am",https://www.philstar.com/pilipino-star-ngayon/metro/2022/05/24/2183298/dotr-partial-operation-ng-mrt-7-target-sa-disyembre
"‘Greyhound operation’ sa Quezon City Jail: Ilegal na droga, iba pang kontrabando, nasabat","Muling nakasamsam ng mga ilegal na droga, mga patalim at iba pang kontrabando ang mga awtoridad sa ikinasa nilang ikalawang ‘Oplan Greyhound’ sa loob ng Quezon City Jail. Ayon sa pamunuan ng Bureau of Jail Management and Penology (BJMP), Mayo 20, 2022 nang ikasa nila ang ikalawang operasyon sa loob ng male dormitory ng natu­rang bilangguan. Isinailalim umano sa demolition work ang storage area, gamit ang jackhammer at sledge hammers, gayundin ang apat na metal detector na donasyon ni Quezon City Police District (QCPD) Director BGen Remus Medina para tumulong sa pagtuklas at pagkuha ng mga kontrabandong nakatago sa ilalim ng sementadong sahig ng mga selda ng kulungan. Nabatid na kabuuang 53.1928 gramo ng shabu ang magkakahiwalay na nadiskubre sa  ilalim ng mga semento at ilalim ng kahoy na hagdan na patungo sa mezzanine. Mayroon ring narekober na maliliit na pakete ng marijuana na may timbang naman na 3.6680 gramo. Matatandaang kamakailan ay nagsagawa na rin ng Oplan Greyhound ang mga awtoridad sa QC Jail matapos ang naganap na  staged riot na ikinasa ng mga preso na ang layunin umano ay mapatalsik ang kasalukuyang warden ng piitan. Sa nasabing operasyon, nadiskubre ng mga otoridad ang isang armory na naglalaman ng iba’t ibang uri ng armas, gayundin ang ilang ilegal na droga at mga kontrabando.","Muling nakasamsam ng mga ilegal na droga, mga patalim at iba pang kontrabando ang mga awtoridad sa ikinasa nilang ikalawang ‘Oplan Greyhound’ sa loob ng Quezon City Jail.","May 26, 2022  12:00am",https://www.philstar.com/pilipino-star-ngayon/metro/2022/05/26/2183741/greyhound-operation-sa-quezon-city-jail-ilegal-na-droga-iba-pang-kontrabando-nasabat
Higit 9K Manilenyo nakatanggap na ng 2nd booster,"Nasa kabuuang 9,051 Manilenyo na ang nabakunahan ng 2nd booster shot kontra COVID-19 sa nagpapatuloy na ‘vaccination drive’ ng lokal na pamahalaan ng Maynila. Sa datos mula sa Manila City Health Department, nasa 1,679 indibiduwal ang pinakahuling nakapagpaturok ng ikalawang booster shot nitong Mayo 23 (Lunes). Maaaring makapagpaturok ng ikalawang booster ang mga health workers, senior citizens at mga immunocompromised na indibiduwal sa anuman sa 44 na health centers, anim na district hospitals, at maging sa piling malls tulad ng SM City Manila, SM City San Lazaro, Robinsons Place Manila at Lucky Chinatown Mall. Umabot naman sa 554,856 indibiduwal na ang nababakunahan ng MHD ng unang dose ng booster shot. Pinakahuling nabakunahan ang nasa 1,370 tao nitong Mayo 23. Bukod sa nagpapatuloy na bakunahan ng 1st at 2nd booster, inihayag din ng pamahalaang lungsod na nahigitan na nila o lagpas na sa 100% ng kanilang target ang nakakumpleto na ng primary dose ng COVID-19 vaccines. Nasa kabuuang 1,705,836 indibiduwal na ang fully vaccinated sa Maynila na higit na mataas sa naita­lang populasyon na 1,065,149 ng Commission on Elections, at maging sa tantiyang populasyon na 1,351,487 ng Department of Health (DOH).","Nasa kabuuang 9,051 Manilenyo na ang nabakunahan ng 2nd booster shot kontra COVID-19 sa nagpapatuloy na ‘vaccination drive’ ng lokal na pamahalaan ng Maynila.","May 25, 2022  12:00am",https://www.philstar.com/pilipino-star-ngayon/metro/2022/05/25/2183515/higit-9k-manilenyo-nakatanggap-na-ng-2nd-booster
"Mga tauhang pinakakasuhan dahil sa misencounter, tutulungan ng PDEA","Tiniyak ng Philippine Drug Enforcement Agency (PDEA) na gagamitin nila ang lahat ng legal na re­medyo upang matulungan at madepensahan ang kanilang mga tauhan na pinasasampahan ng kasong kriminal ng National Prosecution Service (NPS) ng Department of Justice (DOJ) matapos na masangkot sa umano’y misencounter sa mga tauhan ng Quezon City Police District (QCPD) noong nakaraang taon. Sinabi ng PDEA Spokesperson Derrick Arnold Carreon na nani­nindigan ang ahensiya sa aksiyon ng kanilang Drug Enforcement Officers (DEO) noong Pebrero 24, 2021 nang ang dalawang hiwalay na anti-drug operations ng PDEA at QCPD ay magtapos sa misencounter sa harapan ng isang fast-food chain, na ikinasawi ng dalawang PDEA agents at dalawang pulis. Aniya, nirerespeto ng PDEA ang otoridad at competence ng NPS sa pagsasagawa ng preliminary investigation ngunit sinabing, “the PDEA finds that much is to be desired upon learning of the Natio­nal Prosecution Service’s Resolution.” “The agency remains steadfast that facts, indisputable circumstances, electronic evidence in the form of CCTV footages, jurisprudence and other pieces of evidence sufficiently show the culpability and accountability of the police commissioned and non-commissioned officers involved in the incident,’’ aniya pa. Bilang pagkilala sa mga sakripisyo ng mga opisyal at personnel ng PDEA na labanan ang ilegal na droga sa bansa, tiniyak niya na lahat ng available na legal remedies ay gagamitin nila laban sa resolusyon ng NPS. Nauna rito, pinakakasuhan na ng DOJ prosecution panel ang mga PDEA officers na sina Khee Maricar Rodas, Jeffrey Baguidudol at Jelou Santiniaman dahil sa pagkamatay ni Corporal Eric Garado ng Quezon City Police District (QCPD). Bukod sa kanila, ­inirekomenda rin ang pag­hahain ng direct assault charges laban sa mga police officers na sina Maj. Sandie Caparroso, PLt. Honey Besas, PSMS. Melvin Merida at PCpl. Paul Christian Gandez dahil sa panggugulpi sa apat na backup PDEA agents.",Tiniyak ng Philippine Drug Enforcement Agency (PDEA) na gagamitin nila ang lahat ng legal na re­medyo upang matulungan at madepensahan ang kanilang mga tauhan na pinasasampahan ng kasong kriminal ng National Prosecution Service (NPS) ng Department of Justice (DOJ) matapos na masangkot sa umano’y misencounter sa mga tauhan ng Quezon City Police District (QCPD) noong nakaraang taon.,"May 23, 2022  12:00am",https://www.philstar.com/pilipino-star-ngayon/metro/2022/05/23/2183030/mga-tauhang-pinakakasuhan-dahil-sa-misencounter-tutulungan-ng-pdea
"Drive thru vaccination, swab test sa Quirino Grandstand, isasara na","Isasara na ng Pamahalaang Lungsod ng Maynila ang 24/7 drive-thru vaccination at swab test sa Quirino Grandstand makaraan ang unti-unting pagtumal ng mga taong nais kumuha ng libreng serbisyo. Inanunsyo ni Manila Mayor Isko Moreno Domagoso sa kanyang The Capital Report na ititigil na ang ‘drive thru’ sa Hunyo 7 subalit tiniyak na tuluy-tuloy naman ang libreng swab test sa kanilang mga pandistritong ospital. Ang mga nais naman na magpabakuna ay maari pa rin sa ilang pi­ling malls, pampublikong paaralan at sa mga district ospital na rin. Maaaring bisitahin ang facebook page na Isko Moreno Domagoso at Manila Public Information Office upang malaman ang mga schedule at lugar kung saan maaaring makapagpabakuna ng 1st dose, 2nd dose gayundin ng booster shots. Matatandaan na noong Agosto 2021 pa binuksan ni Domagoso ang kauna-unahang drive thru vaccination para masilbihan hindi lang mga taga-Maynila ngunit maging ibang Pilipino mula sa iba’t ibang lugar.",Isasara na ng Pamahalaang Lungsod ng Maynila ang 24/7 drive-thru vaccination at swab test sa Quirino Grandstand makaraan ang unti-unting pagtumal ng mga taong nais kumuha ng libreng serbisyo.,"May 23, 2022  12:00am",https://www.philstar.com/pilipino-star-ngayon/metro/2022/05/23/2183027/drive-thru-vaccination-swab-test-sa-quirino-grandstand-isasara-na
"Mga balota na itinapon sa Cavite, iniimbestigahan na ng Comelec","Nagsasagawa na ng masusing imbestigasyon ang Commission on Elections (Comelec) sa natagpuang umano’y mga ‘training ballots’ at iba pang election paraphernalia sa isang bakanteng lote sa Amadeo, Cavite. “Inaalam na lang namin bakit nadala ng F2 Logistics, ‘yung aming provider, mula sa Tondo papunta sa Cavité, at bakit andun lang sa isang tabi,” ayon kay Commissioner George Garcia. Tiniyak naman ng opisyal na hindi talaga mga balota na ginamit nitong halalan ng Mayo 9 ang mga natagpuan sa kabila na ilan sa mga ito ay may marka na o naitiman na ang mga bilog ng mga kandidato. Nagpaliwanag na umano ang election officer ng Maynila na ang mga natagpuang items ay mga balota na ginamit sa training, final testing at sealing process bago ang aktuwal na halalan. “‘Yung mismong pang-training na ginagamit, ‘yung pang-final testing and sealing natin, ‘yan ay dapat nasa mga guro kasi remember, ‘yung final sealing and testing ay ginagawa sa mga mismong presinto,” paliwanag pa ni Garcia. Ipinagtataka umano nila kung paano napasama sa F2 Logistics ang mga training ballots na dapat ay nasa kustodiya ng mga presinto o sa tanggapan ng prinsipal ng paaralan.","Nagsasagawa na ng masusing imbestigasyon ang Commission on Elections (Comelec) sa natagpuang umano’y mga ‘training ballots’ at iba pang election paraphernalia sa isang bakanteng lote sa Amadeo, Cavite.","May 23, 2022  12:00am",https://www.philstar.com/pilipino-star-ngayon/metro/2022/05/23/2183028/mga-balota-na-itinapon-sa-cavite-iniimbestigahan-na-ng-comelec
"Higit 3K pulis, ikinalat sa Batasang Pambansa","Todo-bantay ang mga pulis sa paligid ng Batasang Pambansa Complex sa Quezon City, kasunod na rin nang pagsisimula na ng canvassing ng mga boto para sa May 9 presidential at vice presidential race kahapon. Ayon kay Quezon City Police District (QCPD) Spokesperson PMaj. Wennie Ann Cale, nasa 3,086 mga pulis ang ipinakalat upang magbantay sa paligid ng Batasang Pambansa. Sa nasabing bilang, nabatid na 2,155 ay mula sa QCPD  habang ang iba pa ay mula naman sa iba pang distrito ng pulisya. Sinabi ni Cale na isinara rin sa daloy ng trapiko ang IBP Road bilang bahagi ng security measures. Maaari naman aniyang dumaan ang mga motorista sa Litex Road para sa alternatibong ruta. May mga pulis ding itina­laga sa mga istratehikong lugar sa kahabaan ng Commonwealth Avenue para bantayan ang mga nagpaplanong magsagawa ng kilos protesta doon. Pinayuhan naman ng Philippine National Police (PNP) ang mga grupong nais magsagawa ng rally habang isinasagawa ang congressional canvassing ng mga boto, na kumuha muna ng permits mula sa local government unit (LGU), maging sa mga pulis. Ayon kay PNP Directorate for Operations head PMGEN Valeriano de Leon, bagamat ipinatutupad nila ang maximum tolerance, ay hindi sila mangingiming gamitin ang batas kung ang mga demonstrador na magiging marahas.",,"May 25, 2022  12:00am",https://www.philstar.com/pilipino-star-ngayon/metro/2022/05/25/2183521/higit-3k-pulis-ikinalat-sa-batasang-pambansa
"Mag-live in niratrat ng tandem: 1 patay, 1 sugatan","Patay ang isang 23- anyos na lalaki habang nasa malubhang kalagayan ang kinakasama nito, matapos pagbabarilin ng riding-in-tandem sa Rizal Avenue sa panulukan ng Bambang St., Sta. Cruz, Maynila, kamakalawa ng hapon. Dead-on-arrival sa Jose Reyes Memorial Medical Center (JRRMMC) ang biktimang si Ferdinand Inquillo Guevarra, habang patuloy pang inoobserbahan ang kinakasama niyang si  Erika Ann Gabriel, 20, kapwa residente ng Brgy. 254 , Tondo, Maynila. Matapos ang pamamaril, mabilis na tumakas ang dalawang suspek na magka-angkas sa motorsiklo na pawang nakasuot ng  full face helmet. Sa ulat ni P/ Lt.Adonis Aguila, hepe ng Manila Police District-Homicide Section,  dakong alas-2:00 ng hapon  nang maganap ang pamamaril sa northbound side ng Rizal Avenue malapit sa panulukan ng Bambang St. Nabatid na bumaba ng tricycle ang mga biktima at isa pang babae na sinasabing ina ni Guevarra nang biglang sumulpot ang mga suspek lulan ng motorsiklo at pinaputukan sila. Pinaniniwalaang si Guevarra ang pakay ng dalawang suspek dahil binalikan pa ito ng putok kahit nakabulagta na. Patuloy pa ang imbestigas­yon sa insidente para matukoy ang mga salarin at motibo sa krimen.","Patay ang isang 23- anyos na lalaki habang nasa malubhang kalagayan ang kinakasama nito, matapos pagbabarilin ng riding-in-tandem sa Rizal Avenue sa panulukan ng Bambang St., Sta. Cruz, Maynila, kamakalawa ng hapon.","May 22, 2022  12:00am",https://www.philstar.com/pilipino-star-ngayon/metro/2022/05/22/2182771/mag-live-niratrat-ng-tandem-1-patay-1-sugatan
"Container van ng smuggled yosi, nasabat","Patuloy pa rin ang pagpasok ng mga ‘smuggled’ na sigarilyo sa bansa makaraang masabat ng mga tauhan ng Bureau of Customs ang isang container van na punumpuno ng kontrabando sa may Limay, Bataan kamakailan. Katuwang ng BOC ang mga tauhan ng Philippine Drug Enforcement Agency (PDEA), Bataan Philippine National Police-Drug Enforcement Unit (PNP-DEU), at PNP Limay, sa ikinasang operasyon nitong Mayo 18 base sa natanggap na intelligence report. Dito nasabat ang isang 20 foot container van na nang buksan ay naglalaman ng nasa 400 master cases ng ipinuslit na Gem cigarettes. Pinasadahan naman ng mga K9 units ang kontrabando pero wala namang natuklasan na ilegal na droga. Nasa kustodiya na ng BOC-Enforcement Security Service ang nasabat na kontrabando habang tinutukoy na ang mga personalidad na nasa likod nito na sasampahan ng kasong paglabag sa Section 1113 ng RA 10863 o ang Customs Modernization and Tariff Act (CMTA).","Patuloy pa rin ang pagpasok ng mga ‘smuggled’ na sigarilyo sa bansa makaraang masabat ng mga tauhan ng Bureau of Customs ang isang container van na punumpuno ng kontrabando sa may Limay, Bataan kamakailan.","May 23, 2022  12:00am",https://www.philstar.com/pilipino-star-ngayon/metro/2022/05/23/2183021/container-van-ng-smuggled-yosi-nasabat
"Pagkamatay ng pulis sa custody ng BOC, iimbestigahan ng QCPD","Magsasagawa ang Quezon City Police District (QCPD), sa ilalim ng pamumuno ni PBGen. Remus Medina, ng pa­rallel investigation hinggil sa pagkamatay ng isang pulis nila sa loob ng tanggapan ng Customs Intelligence and Investigation Services (CIIS) ng Bureau of Customs (BOC) sa Gate 3, South Harbor, Port Area, Manila noong Mayo 20. Kinilala ni Medina ang napatay na pulis na si PEMS Celedonio Caunceran Jr., nakatalaga sa District Headquarters Support Unit (DHSU) sa QCPD Headquarters sa Camp Karingal, QC. Base sa opisyal na incident report ng ­CIIS-BOC, na pirmado ni Director Jeoffry Tacio, lumilitaw na bago ang insidente ay nakatanggap ng impormasyon ang CIIS-BOC alas-5:15 ng hapon ng Mayo 20, hinggil sa kahina-hinalang armadong lalaki na namonitor na pagala-gala sa bisinidad ng BOC. Kaagad umanong rumesponde sa lugar ang mga personnel ng CIIS-BOC sa 15th St., kanto ng Railroad Drive, sa Port Area, at sinita ang lalaki dahil sa paglabag sa Comelec Gun Ban. Natukoy ang lalaki na si Caunceran pala, na kaagad ding dinala sa CIIS para maimbestigahan ngunit habang isinasagawa ang interogasyon ay nagpaalam umano ang pulis kay Special Agent 1 Jovan Lugtu, na gagamit ng palikuran alas-9:40 ng gabi. Tinanggalan umano ng posas ni Lugtu si Caunceran ngunit paglabas nito ng palikuran ay bigla na lang nitong sinunggaban ang service firearm ni Lugtu na nauwi sa agawan ng baril sa pagitan ng dalawa. Ang insidente ay nag­resulta sa pagkamatay ni Caunceran na nagtamo ng dalawang tama ng bala sa noo at dibdib. Isinugod pa ang pulis sa Gat Andres Bonifacio Hospital ngunit dead-on- arrival na ito. Anang CIIS-BOC, si Caunceran ay pinaghihinalaan ding may kinalaman sa insidente ng pag­hahagis ng granada at pamamaril sa ilang em­pleyado ng BOC. Tiniyak naman ng QCPD na iimbestigahan nilang mabuti ang mga sirkumstansiya upang matukoy kung ano talaga ang naganap sa loob ng tanggapan ng CIIS-BOC na nauwi sa naturang trahedya. “Nakakalungkot na humantong sa ganito ang insidenteng ito, kung sakali man na totoong may kina­laman sa PEMS Cauceran sa lahat ng ibinibintang sa kanya ay hindi ko kinukunsinti ang kanyang gawain at maging ang iba pang kapulisan ng QCPD na maaring gumagawa rin ng kahalintulad na bagay ay kailanman ay hindi ko kukunsintihin. May batas at proseso tayo para patunayan ang katotohanan ng isang pag-aakusa at ito ang ating laging sinusunod at ipinatutupad,” ani Medina.","Magsasagawa ang Quezon City Police District (QCPD), sa ilalim ng pamumuno ni PBGen. Remus Medina, ng pa­rallel investigation hinggil sa pagkamatay ng isang pulis nila sa loob ng tanggapan ng Customs Intelligence and Investigation Services (CIIS) ng Bureau of Customs (BOC) sa Gate 3, South Harbor, Port Area, Manila noong Mayo 20.","May 23, 2022  12:00am",https://www.philstar.com/pilipino-star-ngayon/metro/2022/05/23/2183025/pagkamatay-ng-pulis-sa-custody-ng-boc-iimbestigahan-ng-qcpd
"Nasunugan sa Baseco, inayudahan ni Yorme, Servo","Pinangunahan nina  Manila Mayor Isko Moreno   at Vice Mayor-elect Yul Servo ang pamamahagi ng tulong pinansiyal sa mga pamilyang nasunugan sa Baseco Compound, Maynila. Sinabi ni Social welfare chief Re Fugoso nitong Sabado na nasa kabuuang 277 pamilya ang tumanggap ng tig-P10,000 mula kay Domagoso. Tiniyak naman ni Domagoso sa mga biktima ng sunog na hindi sila pababayaan ng lokal na pamahalaan. Anang alkalde, ang natu­rang halaga ay maliit na tulong na pamahalaang lungsod upang makapagsimula silang muli. “Para sa mga kababayan kong nasunugan, pumanatag po kayo dahil may gobyerno po kayong masasandalan at kakalinga sa inyo. Hinding-hindi ko kayo pababayaan,” aniya pa. Ang naturang sunog ay sinasabing nagsimula sa isang dalawang palapag na residential house na pagmamay-ari umano ng isang Juliet ­Mo­ngado dakong alas-7:40 ng gabi noong Huwebes. Umabot ito ng ikaapat na alarma bago tuluyang naapula dakong alas-12:02 ng mada­ling araw ng Biyernes. Nahirapan umano ang mga pamatay-sunog na apulain ang apoy dahil na rin sa makikitid ang mga eskinita sa lugar. Wala namang iniulat na nasugatan o namatay sa naturang sunog na tumupok sa may P1 milyong halaga ng mga ari-arian at nakaapekto sa daan-daang pamilya sa lungsod.","Pinangunahan nina  Manila Mayor Isko Moreno   at Vice Mayor-elect Yul Servo ang pamamahagi ng tulong pinansiyal sa mga pamilyang nasunugan sa Baseco Compound, Maynila.","May 22, 2022  12:00am",https://www.philstar.com/pilipino-star-ngayon/metro/2022/05/22/2182772/nasunugan-sa-baseco-inayudahan-ni-yorme-servo
"Presyo ng gasolina tataas, diesel bababa","Inaasahang may mala­king pagtaas sa presyo ng gasolina sa susunod na linggo, habang may rollback naman sa presyo ng diesel. Sa fuel forecast ng ­Unioil Petroleum Philippines, nabatid na ang presyo kada litro ng diesel ay maaaring bumaba ng P2.00 hanggang P2.20. Ang presyo naman ng gasolina ay maaaring tumaas ng mula P3.80 hanggang P4.00 kada litro. Ganito rin ang pagtaya  ng isa pang oil industry source, na nagsabing maaaring matap­yasan ang presyo ng diesel ng mula P2.40 hanggang P2.70 kada litro. Ang presyo naman ng gasolina ay maaaring tumaas ng mula P4.00 hanggang P4.30 kada litro. Karaniwan nang iniaanunsiyo ng mga oil companies ang oil price adjustments tuwing Lunes at ipatutupad naman ito sa susunod na araw. Epektibo noong Martes, Mayo 17, nagpatupad ang mga kompanya ng langis ng  tapyas presyo sa domestic oil prices. Nabatid na P0.40 kada litro ang ibinawas sa presyo ng gasolina habang P3.00 hanggang P3.10 naman kada litro sa presyo ng diesel. Batay sa datos mula sa oil price monitoring ng Department of Energy (DOE), nabatid na ang presyo ng gasolina ay nasa P69.55 hanggang P81.95 kada litro na, habang ang presyo naman ng diesel ay nasa pagitan na ng P73.35 hanggang P80.61 kada litro.","Inaasahang may mala­king pagtaas sa presyo ng gasolina sa susunod na linggo, habang may rollback naman sa presyo ng diesel.","May 22, 2022  12:00am",https://www.philstar.com/pilipino-star-ngayon/metro/2022/05/22/2182776/presyo-ng-gasolina-tataas-diesel-bababa
Sunog sa Maynila: Higit 300 pamilya nawalan ng tahanan,"Mahigit 300 pamilya ang nawalan ng kanilang tirahan makaraang isang malaking sunog ang su­miklab sa isang residential area sa Port Area, Maynila nitong Huwebes ng gabi. Ayon sa Manila Fire Department, bandang alas-7:00 ng gabi nang magsimula ang sunog sa dalawang palapag ng bahay sa Block 17 Old Site, Baseco sakop ng Brgy. 649, Port Area. Dakong alas-7:40 ng gabi nang ideklara ang unang alarma pero dahil sa pawang gawa sa light materials ang mga katabing kabahayan, uma­bot ang sunog sa ikaapat na alarma dakong alas-8:31 ng gabi. Nagkaroon naman ng tensyon sa lugar nang isang barko na nakaparada sa gilid ng Manila Bay ang hindi makaalis dahil sa nakasadsad dulot ng low tide. Tumulong na rin ang Philippine Coast Guard sa pag-apula sa apoy para hindi ito umabot sa barko. Alas-9:36 na ng gabi nang makontrol ng mga bumbero ang apoy at tuluyang naapula dakong alas-12:02 ng hatinggabi. Masuwerteng walang nasaktan o nasawi sa insidente. Nagsisiksikan ngayon ang 300 pamilya sa Baseco Evacuation Center at nananawagan ngayon ng tulong sa lokal at nasyunal na pamahalaan. Patuloy naman na na­ngangalap ng testimon­ya at ebidensya ang BFP sa pinagmulan ng apoy.","Mahigit 300 pamilya ang nawalan ng kanilang tirahan makaraang isang malaking sunog ang su­miklab sa isang residential area sa Port Area, Maynila nitong Huwebes ng gabi.","May 21, 2022  12:00am",https://www.philstar.com/pilipino-star-ngayon/metro/2022/05/21/2182667/sunog-sa-maynila-higit-300-pamilya-nawalan-ng-tahanan
"Lockdown ngayong tag-ulan, nakaamba","Nagbabala ang Philippine Medical Association (PMA) sa mga Pilipino na maaaring magpatupad muli ng lockdown ang pamahalaan ngayong panahon ng tag-ulan kung marami ang hindi susunod sa ipinatutupad na ‘health protocols’ kasunod ng pagkakatuklas na sa bansa ng mga subva­riants ng COVID-19. Sinabi ni PMA President Benny Atienza na ngayong tag-ulan karaniwan na tinatamaan din ang publiko ng mga normal na sipon at ubo dahil sa pagbabago ng panahon kaya halos hindi na madedetermina kung ang isang tao ay may COVID-19 o wala. “Huwag [maging] kumpiyansa at nasa ating mga sarili ang ika-aano po natin, kung paano kakalat iyan,” ayon kay Atienza. “Sana hindi na po maulit iyong surge, kasi napakahirap po. Huwag na po nating hintayin iyong ma-lockdown na naman tayo,” giit niya. Kahit umano tag-ulan­, kailangan pa rin ang palagiang pagsusuot ng face mask sa eksakto sa mukha, paghuhugas ng kamay, maayos na bentilasyon sa mga lugar na pinupuntahan at huwag makipagsiksikan. “Lalo po ngayon, tag-ulan, hindi natin ma-differentiate kung ano iyong Covid at saka alin po iyong mga may trangkaso kasi, tag-ulan na po ngayon,” giit niya. Kung may nararamdaman, dapat agad na magpatingin sa manggagamot at huwag umasa na ordinasyong ubo, sipon o lagnat lang ang nararam­daman para makatiyak sa kaligtasan maging ng mga kapamilya. Sa kasalukuyan, nakatukoy na ang pamahalaan ng mga kaso ng Omicron subvariants BA.2.12, BA.2.12.1, at BA.4. Ang mga variants na ito na bagama’t mas mahina ang sintomas ay higit na nakakahawa kaysa sa orihinal na Omicron variant at orihinal na COVID-19 virus.",,"May 23, 2022  12:00am",https://www.philstar.com/pilipino-star-ngayon/metro/2022/05/23/2183032/lockdown-ngayong-tag-ulan-nakaamba
Kaso isinulong vs guro na nagbantang pasasabugin ang ilang Metro Manila iskul,"Isinulong na sa korte ng Las Piñas City Prosecutor’s Office ang kaso laban sa  isang guro na nagpapanggap bilang rebeldeng New People’s Army (NPA) na inaresto dahil sa pananakot sa mga paaralan sa Metro Manila na pasasabugin. Ito’y matapos makakita ng probable cause si Senior Assistant City Prosecutor Norman Torneros sa pagsasampa ng kasong robbery laban kay Jake Castro,  sa ilalim ng Article 294 ng Revised Penal Code kaugnay ng Republic Act 10175 o ang Cybercrime Prevention Act. Ang mga kaso ay isinampa sa korte matapos magsagawa ng extra-judicial confession si Castro, sa harapan ng kanyang abogado, noong Abril 26 kung saan inamin niya ang kanyang direktang partisipasyon sa paggawa ng  robbery extortion at pagbibigay ng false bomb threat laban sa ilang paaralan. Ibinasura naman ng pro­secutor ang mga kaso laban sa isang Dexter Gregorio, na naunang idinawit ni Castro sa krimen, dahil sa kawalan ng “material” at “leading evidence”. Si Castro, isang guro sa isang pribadong paaralan   ay inaresto ng mga operatiba ng Criminal Investigation and Detection Group (CIDG) sa isang entrapment operation sa Barangay Zapote noong Abril 22. Sinabi ni CIDG National Capital Region field unit chief Col. Randy Glenn Silvio na si Castro ay gumawa ng katulad na pagbabanta sa humigit-kumulang 140 mga paaralan. Ang modus operandi ni Castro ay ang pag-e-mail ng mga mensaheng pangingikil na humihingi ng malaking halaga  sa ibat-ibang paaralan sa  Metro Manila. Ang suspek, na nagpapanggap bilang rebeldeng NPA, ay nagbanta sa mga paaralan na pasasabugan at mass shooting  kapag hindi natugunan ang kanyang mga kahilingan.",Isinulong na sa korte ng Las Piñas City Prosecutor’s Office ang kaso laban sa  isang guro na nagpapanggap bilang rebeldeng New People’s Army (NPA) na inaresto dahil sa pananakot sa mga paaralan sa Metro Manila na pasasabugin.,"May 22, 2022  12:00am",https://www.philstar.com/pilipino-star-ngayon/metro/2022/05/22/2182773/kaso-isinulong-vs-guro-na-nagbantang-pasasabugin-ang-ilang-metro-manila-iskul
"2 wanted na Koreano, arestado sa Las Piñas City","Dalawang puganteng Koreano ang nasakote ng mga operatiba ng PNP-Criminal Investigation and Detection Group (PNP-CIDG) sa isinagawang operasyon sa lungsod ng Las Piñas  nitong Biyernes ng gabi. Kinilala ang mga nasakoteng suspect na sina Seol Kwangsu, 33 at Han Haneul, 28. Ayon kay PNP Officer-in-Charge P/Lt. Gen. Vicente Danao Jr., ang dalawang puganteng mga dayuhan ay nasakote ng mga elemento ng PNP-CIDG Anti –Transnational Crime Unit (ATCU) sa pakikipagkoordinasyon sa Korean Desk and Fugitive Search Unit ng Bureau of Immigration (BI)sa ikinasang operasyon sa Brgy. Almanza Dos ng lungsod bandang alas-9:40 ng gabi. Bago ang operasyon ay nakatanggap ng report ang mga intelligence operatives ng PNP hinggil sa umano’y presensya sa lugar ng dalawang dayuhang wanted. Sinabi ng opisyal na ang dalawang Koreano ay kapwa nasa International Police Red Notice kaugnay ng krimen na nagawa ng mga ito sa kanilang bansa. “The arrested Koreans are under the custody of the Bureau of Immigration for proper disposition. This was made through an implementation of an arrest warrest against these two suspects,” pahayag ni Danao . Kaugnay nito, pinasalamatan naman ni Danao ang BI sa aktibong operational partnership nito sa PNP na nagresulta sa matagumpay na pagkakabitag sa dalawang puganteng dayuhan na nagtatago sa bansa.",Dalawang puganteng Koreano ang nasakote ng mga operatiba ng PNP-Criminal Investigation and Detection Group (PNP-CIDG) sa isinagawang operasyon sa lungsod ng Las Piñas  nitong Biyernes ng gabi.,"May 22, 2022  12:00am",https://www.philstar.com/pilipino-star-ngayon/metro/2022/05/22/2182770/2-wanted-na-koreano-arestado-sa-las-pias-city
"COVID-19 case sa Metro Manila, umakyat ng 19%","Nakapagtala ang National Capital Region (NCR) ng 19% na pagtaas sa average na ara­wang kaso ng COVID-19 halos dalawang linggo makaraan ang halalan, ayon sa OCTA Research Group. Pero ayon sa OCTA, nananatili namang nasa “low risk” ang Metro Manila sa kabila ng naitalang pagtaas sa 71 arawang kaso mula Mayo 13-Mayo 19 mula sa dating 59 ng sinundang linggo. Tumaas rin ang reproduction number ng NCR sa 0.90 mula sa dating 0.76. Ikinukonsidera itong “moderate” mula sa dating “low classification”. Nananatili naman ang positivity rate sa 1.2% ng ikinakasang 11,476 ave­rage na Covid tests kada araw. Ang hospital rate naman ay nasa 22% sa rehiyon. Umakyat rin ang isang linggong average daily attack rate (ADAR) sa 0.50 mula sa dating 0.42. “Very low risk” naman umano ito ayon sa OCTA. Sa kabila nito, sinabi ni Health Secretary Francisco Duque III na masyadong maaga para magdeklara ng Alert Level 2 sa Metro Manila. Sinabi ni Duque na patuloy pang magmo-monitor ang ahensya sa pagtaas ng mga kaso at depende kung makikitaan ng sapat na datos para sa pagdedeklara ng mas mataas na alert level. “Mag-aantay pa tayo hanggang makita natin yung risk classification ay tataas kasi nasa low-risk classification pa rin tayo,” saad ni Duque. Dahil dito, patuloy ang panawagan ng Department of Health sa publiko na hindi pa bakunado na magpabakuna na at sa mga nagpabakuna na kumuha naman ng booster shot dahil sa bumababang immunity na naiiwasan ng mga Omicron variants.","Nakapagtala ang National Capital Region (NCR) ng 19% na pagtaas sa average na ara­wang kaso ng COVID-19 halos dalawang linggo makaraan ang halalan, ayon sa OCTA Research Group.","May 21, 2022  12:00am",https://www.philstar.com/pilipino-star-ngayon/metro/2022/05/21/2182669/covid-19-case-sa-metro-manila-umakyat-ng-19
Pagkaubos ng healthcare workers pinangangambahan,"Nangangamba ang pamunuan ng Philippine General Hospital (PGH) sa ‘exodus’ o paglisan ng marami sa kanilang “skilled” healthcare professionals sa gitna ng pagbubukas ng mga oportunidad sa iba’t ibang bansa. Ayon kay PGH spokes­person Dr. Jose Jonas Del Rosario, posibleng marami sa kanilang healthcare workers na karamihan ay mga skilled ang mag-resign para sa mas magandang kompensasyon sa ibayong dagat. “Nag-open po ang maraming bansa para sa mga healthcare worker. Madami po kaming nakikitang resignation ngayon at ‘yung mga iba po, skilled talaga sila. Mga matagal na pong operating room nurses, mga nasa ICU po,” pahayag ni Del Rosario. Upang agad namang matugunan ang mga inaasahan nilang vacancies, sinabi ni Del Rosario na sinisimulan na rin nila ang recruitment ng mga bagong staff. Handa rin anya ang PGH na i-train ang mga nurse na kaunti pa lang o walang professional experience. “Iyon po ang aming problema. In fact, ang PGH po ay nananawagan sa mga nurses na mag-apply po. Marami po kaming bakante nga­yon. Hindi lang sa ICU or operating room, pati sa mga ward. They’re actively recruiting para habang medyo may kaunting katahimikan ay madagdagan bago dumating, kung sakali lang, magkaroon ng surge…Kahit bago lang, willing kami mag-train sa kanila basta mag-apply sila sa PGH,” paliwanag ni Del Rosario. Sa ngayon, kabilang na rin ang Taiwan at Saudi Arabia sa talaan ng mga bansang pinayagan ang OFW deployment.",Nangangamba ang pamunuan ng Philippine General Hospital (PGH) sa ‘exodus’ o paglisan ng marami sa kanilang “skilled” healthcare professionals sa gitna ng pagbubukas ng mga oportunidad sa iba’t ibang bansa.,"May 21, 2022  12:00am",https://www.philstar.com/pilipino-star-ngayon/metro/2022/05/21/2182668/pagkaubos-ng-healthcare-workers-pinangangambahan
"Crackdown sa e-sabong operations, iniutos ng DILG","Inatasan na ng Department of the Interior and Local Government (DILG) ang Phi­lippine National Police (PNP) at mga Local Government Units (LGUs) na magpatupad ng crackdown laban sa lahat ng illegal e-sabong operations. Ito’y kasunod ng mga ulat na may ilang illegal outfits na nagsimula ng operasyon, sa kabila ng kautusan ni Pang. Rodrigo Duterte na itigil na ang operasyon ng e-sabong sa bansa. “DILG Secretary Eduardo M. Año has directed the PNP Directorate for Operations, the PNP Anti-Cybercrime Group and all PNP units nationwide to put a stop to these illegal e-Sabong operations that reportedly sprouted after the President shut down the PAGCOR-licensed operators,” ayon kay  DILG Undersecretary at Spokesperson Jonathan Malaya, sa isang pahayag. Ani Malaya, nakatanggap ang DILG ng mga ulat na may pitong outfits ang nag-ooperate ng walang prangkisa o lisensiya, na paglabag sa direktiba ng pangulo. Sinabi ni Malaya na may kahalintulad na direktiba ang inisyu sa mga LGUs upang ipatigil na ang mga e-sabong operations sa kani-kanilang hurisdiksyon. Humingi na rin aniya ang DILG ng tulong sa Anti-Cybercrime Division ng National Bureau of Investigation (NBI) hinggil sa naturang mga ilegal na aktibidad. “These illegal e-sabong outfits are operating without licenses or franchises from the national or local governments and are not remitting a single peso in revenue to the state,” ani Malaya. Umapela rin naman si Malaya sa publiko na huwag tangkilikin ang naturang illegal operations at sa halip ay kaagad itong isuplong sa mga kinauukulan. “We urge the public to immediately contact your nea­rest police station if you know where the studios of these illegal e-sabong operations are so we can put a stop to it. If you also know who the operators are, please contact your nearest police station or CIDG office,” panawagan pa ni Malaya. Binalaan din ni Malaya ang publiko na huwag nang tumaya sa mga naturang on-line platforms dahil ang mga ito ay unregulated at hindi nila masisigurong mababayaran sakaling sila ay mananalo. “Dahil illegal po ito, hindi n’yo po alam kung saan napupunta ang inyong pera or kung may dayaan,” anang DILG official.",Inatasan na ng Department of the Interior and Local Government (DILG) ang Phi­lippine National Police (PNP) at mga Local Government Units (LGUs) na magpatupad ng crackdown laban sa lahat ng illegal e-sabong operations.,"May 22, 2022  12:00am",https://www.philstar.com/pilipino-star-ngayon/metro/2022/05/22/2182778/crackdown-sa-e-sabong-operations-iniutos-ng-dilg
"2nd booster sa medical frontliners, senior citizens sa San Juan, umarangkada na","Umarangkada na ang pagbabakuna ng 2nd booster sa mga medical frontliner at senior citizen sa San Juan City matapos ianunsyo ng Department of Health na kwalipikado na ang parehong sektor sa 2nd booster bilang pag-iingat sa COVID-19 ngayong may banta ng bagong Omicron subvariants. Kahapon ay pinangu­nahan ni San Juan Mayor Francis Zamora ang pagbibigay ng 2nd booster sa V-Mall sa naturang lungsod gamit ang Pfizer vaccine. Patuloy namang ipinagbabawal ng lokal na pamahalaan ng San Juan ang walk-in sa mga gustong magpabakuna. Ang mga nais magpa-2nd booster ay dapat munang magparehistro sa San Juan City Vaccine Registration Portal para mabigyan ng schedule. Dapat ding 4 na buwan na ang lumipas mula nang matanggap ang 1st booster bago maturukan ng 2nd boos­ter. Ayon kay Zamora, mula nang buksan ang registration, 2,000 na ang nagparehistro sa kanila para sa 2nd booster at sisikapin nilang makapagbakuna ng 1,000 kada araw. Target ni Zamora na matapos ang pagbabakuna ng 2nd booster sa 3,000 kwalipikadong medical frontliner sa loob ng 5 araw at 2 linggo naman para sa 15,000 kwalipikadong senior citizen. Sa ngayon, 80 percent ng kanilang target population ang nabakunahan ng 1st booster. Handa naman umano sila sa bagong Omicron subvariant at naalerto na ang mga ospital at quarintine facility sa lungsod hinggil dito.",Umarangkada na ang pagbabakuna ng 2nd booster sa mga medical frontliner at senior citizen sa San Juan City matapos ianunsyo ng Department of Health na kwalipikado na ang parehong sektor sa 2nd booster bilang pag-iingat sa COVID-19 ngayong may banta ng bagong Omicron subvariants.,"May 21, 2022  12:00am",https://www.philstar.com/pilipino-star-ngayon/metro/2022/05/21/2182666/2nd-booster-sa-medical-frontliners-senior-citizens-sa-san-juan-umarangkada-na
P1.08 bilyong pondo para sa healthcare workers pinalalabas na,"Pinamamadali ng Department of Health (DOH) ang pagpapalabas ng P1.08 bilyong pondo para sa kompensasyon sa pagkakasakit at pagkamatay ng mga kuwalipikadong healthcare workers sa mga pampubliko at pribadong ospital na sangkot sa pagresponde sa COVID-19 ng pamahalaan. Naglabas na ang DOH at ang Department of Budget and Management (DBM) ng Joint Circular No. 2022-0002 para sa pagpapabilis sa paglabas ng pondo. Sakop nito ang mga medical at health workers na direktang nangangalaga sa mga pasyente at maging ang mga tauhan sa teknikal, administratibo, at support staff ng mga pasilidad pangkalusugan. Sila ay maaaring regular, pansamantala, co-terminous, contractual o casual, nasa full-time o part-time basis. Maaari rin na sila ay mga ‘clinical consultants’, resident na doktor, o ‘fellows’ na nagsasanay.  Pasok din dito ang mga volunteer workers tulad ng mga ‘swabbers, vaccinators, encoders, bar coders, contact tracers’, at mga tsuper ng ambulansya, maging mga miyembro ng Barangay Health Emergency Response Team (BHERT) at mga barangay health wor­kers (BHWs). Nagkakahalaga ito ng P15,000 sa mga tinamaan ng mild hanggang moderate na impeksyon ng COVID-19 at P100,000 sa mga naging kritikal. Nasa P1 milyon naman ang kompensasyon sa mga naulila ng mga healthworker na nasawi habang sumasagupa sa COVID-19. 
«The grant is one of the government’s core initiatives to recognize the inva­luable services of personnel who have provided direct patient care and related support services to protect and save Filipino lives from COVID-19,” ayon sa DOH. 
Sakop na petsa nito ay mula Enero 1, 2022 at hanggang sa tanggalin na ang ‘public health emergency’ sa buong bansa. Una nang naproseso ng DOH ang higit sa P282 mil­yon para sa pagbabayad sa 21,800 na ‘sickness at death claims’ ngayong 2022.  Nakikipag-ugnayan naman ang DOH sa DBM para ilabas ang pondo para naman sa pagbabayad sa mga claims na sakop ng taong 2020 at 2021.",Pinamamadali ng Department of Health (DOH) ang pagpapalabas ng P1.08 bilyong pondo para sa kompensasyon sa pagkakasakit at pagkamatay ng mga kuwalipikadong healthcare workers sa mga pampubliko at pribadong ospital na sangkot sa pagresponde sa COVID-19 ng pamahalaan.,"May 20, 2022  12:00am",https://www.philstar.com/pilipino-star-ngayon/metro/2022/05/20/2182411/p108-bilyong-pondo-para-sa-healthcare-workers-pinalalabas-na
10 kalsada kukumpunihin ng DPWH,"Inabisuhan ng Department of Public Works and Highways (DPWH) at ng Metropolitan Manila Development Authority (MMDA) ang mga motorista na humanap ng alternatibong ruta dahil sa ikakasang 10 pagkukumpuni ng mga kalsada ngayong weekend. Inumpisahan ang ‘road re-blocking’ ng DPWH nitong Biyernes ng alas-11 ng gabi at tatagal ng Mayo 23 o sa darating na Lunes ng madaling araw. Kabilang sa mga kukumpunihin ay ang: EDSA Santolan southbound (SB) sa San Juan City (innermost lane-bus way) mula Santolan hanggang Annapolis MRT Station patungo sa V.V. Soliven Driveway; EDSA Quezon City northbound (NB) at EDSA Quezon City Southbound pagkatapos ng P. Tuazon (Service Road) sa tapat ng Cubao Farmers, bago at pagkatapos ng Kamuning Road 2nd lane at EDSA SB sa kanto ng Arayat. Kukumpunihin din ang C-5 Road NB (1st lane) matapos ang Mckinley Road sa Makati City; C-5 Road SB (2nd lane) sa Makati City; Mindanao Avenue SB sa Quezon City mula BJMP hanggang Congressional Ave.; Tandang Sora Ave. sa Quezon City mula Visayas Avenue hanggang San Miguel St.; Times Street sa Quezon City hanggang kanto ng West Avenue. Kasama rin ang EDSA SB Quezon City Service Road 1st lane sa South Ave. intersection at 1st lane mula ng South Ave. hanggang Kamuning Road; 1st at 2nd block ng C.P. Garcia Avenue sa Quezon City; at C-5 Road (SB) sa Pasig City sa may Pasig Blvd. at Doña Julia Vargas Westbound. Bubuksan ang mga kalsada dakong alas-5 ng madaling araw sa Lunes ngunit habang kinukumpuni ang mga ito ay inaasahan ang pagbibigat ng trapiko.",Inabisuhan ng Department of Public Works and Highways (DPWH) at ng Metropolitan Manila Development Authority (MMDA) ang mga motorista na humanap ng alternatibong ruta dahil sa ikakasang 10 pagkukumpuni ng mga kalsada ngayong weekend.,"May 21, 2022  12:00am",https://www.philstar.com/pilipino-star-ngayon/metro/2022/05/21/2182664/10-kalsada-kukumpunihin-ng-dpwh
Nagwaging party-lists ipoproklama sa Mayo 25,"Posibleng iproklama na ng Commission on Elections (Comelec) sa susunod na linggo ang mga nanalong party-list groups sa muling pagko-convene ng National Board of Canvassers (NBOC). Sinabi ni Comelec Spokesperson John Rex Laudiangco, na ang proklamasyon ay kapag natapos na ang special elections sa Lanao del Sur at kung hindi na makakaapekto sa bilangan ang mga certificate of canvass mula sa Shanghai sa China. Muling ipinaliwanag ni Laudiangco na ang nasa 685,643 na boto sa Lanao del Sur at ang 1,991 votes naman sa Shanghai ay malaki pa rin ang epekto sa ranking o pagkakasunod-sunod ng mga party-list groups. Samantala, dahil hanggang sa susunod na linggo na lamang ang kontrata ng Comelec na tumatayong National Board of Canvassers (NBOC) sa Forum Tent sa Philippine International Convention Center (PICC) ay pinag-uusapan na nila kung lilipat sila ng venue ng proklamasyon. Hindi umano ito kakayanin ng Palacio del Gobernador dahil kaila­ngan ng maluwag na espasyo sa proklamasyon at upang maipatupad pa rin ang ‘minimum health standards.’ Unang itinakda nitong Mayo 19 ang prok­lamasyon ng mga nagwaging party-list groups ngunit naudlot dahil sa special elections sa Lanao del Sur at ang hindi pa naisasagawa na eleksyon sa Shanghai.",Posibleng iproklama na ng Commission on Elections (Comelec) sa susunod na linggo ang mga nanalong party-list groups sa muling pagko-convene ng National Board of Canvassers (NBOC).,"May 21, 2022  12:00am",https://www.philstar.com/pilipino-star-ngayon/metro/2022/05/21/2182665/nagwaging-party-lists-ipoproklama-sa-mayo-25
"Mas matindi pang trapik, asahan sa Hunyo – MMDA","Asahan na umano sa susunod na buwan ang mas lalong pagbigat ng trapiko dahil sa pagdami ng mga sasakyan sa mga kalsada sa Metro Manila na inaasahang lalampas sa pre-pandemic level, ayon sa Metropolitan Manila Development Authority (MMDA). Sinabi ni MMDA Chairman Romando Artes na ang karaniwang bilang ng mga sasakyan sa mga lansangan sa Metro Manila bago ang halalan ay nasa 40,000. “Yan po ay 5,000 short na lang noong pre-pandemic le­vel na 405,000. Pero tandaan pa po natin, wala pa pong pasok,” ani Artes. “ Kung magkakaroon po ng face-to-face classes ngayong Hunyo, ay i-expect pa natin na mas marami pa, mukhang mabi-breach po yung 405,000 na pre-pandemic level ,”  aniya pa . Isa pang punto dito ay ang mga bagong biniling sasak­yan mula noong pandemya na maaaring tumaas sa “higit pa sa kalahating milyon.” “So 16 to 17 percent po niyan ang pumapasok sa Metro Manila or nandito po sa Metro Manila, so expect po natin na mas maabot pa ‘yung daloy ng traffic ngayong Hunyo,” paliwanag ni Artes. Upang matugunan ito, muling iginiit ni Artes ang panukala ng MMDA na i-adjust ang oras ng pagtatrabaho sa opisina ng gobyerno sa layuning maibsan ang ma­tinding trapiko. Matatandaang noong nakalipas na Abril nang ­imungkahi ng MMDA ang adjustment sa working hours ng government offices na alas-7 ng umaga hanggang alas-4:00 ng hapon. Nakatakda na rin aniya, ang pulong nila kay Ci­vil Service Chairman Karlo Nograles sa susunod na linggo para sa mungkahi na gawing 7 o’clock ang simula ng pasok ng mga kawani sa pamahalaan. Binanggit din ni Artes ang panukalang baguhin ang number coding scheme na magbabawal sa ilang sasakyan sa mga pampublikong kalsada sa tuwing rush hour dalawang araw sa kada lingo.","Asahan na umano sa susunod na buwan ang mas lalong pagbigat ng trapiko dahil sa pagdami ng mga sasakyan sa mga kalsada sa Metro Manila na inaasahang lalampas sa pre-pandemic level, ayon sa Metropolitan Manila Development Authority (MMDA).","May 20, 2022  12:00am",https://www.philstar.com/pilipino-star-ngayon/metro/2022/05/20/2182415/mas-matindi-pang-trapik-asahan-sa-hunyo-mmda
"1K slots kada araw, ilalaan ng Pasig sa mga nais magpa-2nd booster","Naglaan ang pamahalaang lokal ng Pasig na makapagbakuna ng may 1,000 walk-in slots kada araw para sa mga nais magpa-2nd booster laban sa COVID-19. Ayon sa Pasig LGU, first come, first served basis ang gagawin sa pagbabakuna para sa mga kwalipikadong senior citizen at medical frontliner. Ang 2nd booster shots ay ginawa sa Pasig City Sports Complex kahapon at ngayong Sabado ay sa SM East Ortigas. Pinapayuhan ng lokal na pamahalaan ang mga magpapa-2nd booster na magdala ng vaccination card at Pasig pass QR code para mabakunahan.","Naglaan ang pamahalaang lokal ng Pasig na makapagbakuna ng may 1,000 walk-in slots kada araw para sa mga nais magpa-2nd booster laban sa COVID-19.","May 21, 2022  12:00am",https://www.philstar.com/pilipino-star-ngayon/metro/2022/05/21/2182663/1k-slots-kada-araw-ilalaan-ng-pasig-sa-mga-nais-magpa-2nd-booster
"7 e-sabong sites na nag-operate kahit may ban, natukoy na – DILG","Natukoy na ng Department of the Interior and Local Government (DILG) ang pitong e-sabong sites na nag-o-operate sa kabila ng ban na ipinag-utos ni Pang. Duterte laban dito. Ayon kay DILG spokesperson Undersecretary Jonathan Malaya, ang mga ito ay pawang wala umanong prangkisa mula sa Philippine Amusement and Gaming Corporation (PAGCOR). Sinamantala aniya ng mga naturang ilegal na e-sabong sites ang kautusan ng pangulo at saka ilegal na nag-operate ang mga ito. “Ang nangyari noong ipinagbawal ng ating Pangulo ang e-sabong, nagsara naman ‘yung mga PAGCOR-franchised e-sabong operators at pumasok itong mga illegal na e-sabong operations,” ayon kay Malaya sa panayam sa telebisyon. “Na-identify na po namin itong pito, pitong websites na operating illegally,” aniya pa. Ani Malaya, inatasan na ni DILG Secretary Eduardo Año ang Philippine National Police (PNP) Directorate for Operations at Anti-Cybercrime Group na magsagawa ng imbestigasyon hinggil dito. Nakipag-coordinate na rin aniya si Año sa National Bureau of Investigation (NBI) hinggil dito. Una nang sinabi ni PNP spokesperson PCOL Jean Fajardo na nagsasagawa na ng case buildup ang kanilang cybercrime units laban sa mga naturang illegal e-sabong sites. Hiniling na rin aniya nila sa social media providers na alisin ang mga naturang concerned sites. Matatandaang ipinatigil na ni Pang. Duterte ang operasyon ng e-sabong kasunod ng pagkawala ng may 34 na sabungero.",Natukoy na ng Department of the Interior and Local Government (DILG) ang pitong e-sabong sites na nag-o-operate sa kabila ng ban na ipinag-utos ni Pang. Duterte laban dito.,"May 20, 2022  12:00am",https://www.philstar.com/pilipino-star-ngayon/metro/2022/05/20/2182390/7-e-sabong-sites-na-nag-operate-kahit-may-ban-natukoy-na-dilg
DILG: Comelec dapat atasan ang mga kumandidato alisin ang kanilang campaign materials,"Dapat umanong hikayatin ng Commission on Elections (Comelec) ang lahat ng kandidato sa katatapos na May 9 polls na alisin na ang kani-kanilang mga campaign materials. Ayon kay Department of the Interior and Local Government (DILG) Undersecretary Jonathan Malaya, nanalo man o natalo ang kandidato ay responsibilidad nitong magtanggal ng campaign materials na kanilang ipinaskil noong nakalipas na panahon ng kampanyahan. “Sana mahikayat ng Comelec ang mga kandidato…Manalo man o matalo, magkaroon ng programa ang Comelec kung saan pagsasama-samahin niya lahat ng mga kandidato at sila ‘yung mag-iikot para magtanggal ng mga campaign material,” ani Malaya sa panayam sa telebisyon. Matapos na makipag-team up sa iba’t ibang local government units at Metropolitan Manila Development Authority (MMDA), iniulat ng DILG na mayroon nang tinatayang 600 toneladang mga campaign materials ang kanilang naalis sa National Capital Region (NCR) hanggang nito lamang Mayo 19 o 10 araw matapos ang halalan. Target ng ahensiya na matapos ang pagsasagawa ng post-election cleanup sa NCR ngayong linggong ito. Samantala, naghihintay pa umano ang DILG ng update mula sa kanilang regional offices hinggil sa estado ng cleanup ng campaign materials sa mga lalawigan.",Dapat umanong hikayatin ng Commission on Elections (Comelec) ang lahat ng kandidato sa katatapos na May 9 polls na alisin na ang kani-kanilang mga campaign materials.,"May 20, 2022  12:00am",https://www.philstar.com/pilipino-star-ngayon/metro/2022/05/20/2182406/dilg-comelec-dapat-atasan-ang-mga-kumandidato-alisin-ang-kanilang-campaign-materials
"Mas maraming elevators at escalators ng LRT-2, operational na","Makakaasa na ang mga commuters ng Light Rail Transit Line 2 (LRT-2) ng mas kumbinyenteng biyahe ngayong mas marami ng escalators at elevators nila ang operational na. Batay sa ulat ng Light Rail Transit Authority (LRTA), na siyang operator ng LRT-2, nabatid na hanggang nitong Mayo 17, 2022, umaabot na sa 66 mula sa 72 escalators at 36 sa 40 elevators ng LRT-2 ang operational na. Anang LRTA, isinailalim ang mga elevators at escalators sa rehabilitasyon at pagkumpuni, bilang bahagi ng pagpapahusay ng LRTA sa accessibility ng rail service para sa riding public, partikular na ng mga matatanda, buntis at mga persons with disabilities (PWDs). Matatandaang una nang ipinag-utos ni Transportation Secretary Arthur Tugade ang agarang pagkukumpuni sa lahat ng depektibong elevator at escalator ng LRT-2. Ipinag-utos din ng kalihim ang pag-blacklist ng mga erring suppliers ng mga ito. “The LRTA’s top priority is to ensure that everyone, especially the mobility-challenged train riders -- the elderly or senior citizens, pregnant women, and persons with disabilities (PWDs) can easily move around its stations and board its trains,” anang LRTA sa isang pahayag. Ang LRT-2 na may 17.69 kilometrong haba, ay mayroong 13 istasyon mula sa Recto sa Maynila hanggang sa Masinag sa Antipolo City. Mayroon itong estimated na ridership na hanggang 300,000 katao araw-araw.",Makakaasa na ang mga commuters ng Light Rail Transit Line 2 (LRT-2) ng mas kumbinyenteng biyahe ngayong mas marami ng escalators at elevators nila ang operational na.,"May 20, 2022  12:00am",https://www.philstar.com/pilipino-star-ngayon/metro/2022/05/20/2182392/mas-maraming-elevators-escalators-ng-lrt-2-operational-na
Bebot binoga sa loob ng convenience store,"Sugatan ang isang 31-anyos na babae nang barilin sa loob ng isang convenience store, sa Makati City, madaling araw. Nagpapagaling na sa Makati Medical Center ang biktimang si Jacelugem Toledanes, residente ng Jasaan, Misamis Oriental. Sa ulat na isinumite ka Southern Police District (SPD) Director P/BGen. Jimili Macaraeg, naganap ang insidente dakong alas-12:31 ng madaling araw noong Martes sa loob ng 7/11 Convenience Store sa BCS Prime Bldg. Pasong Tamo Ext. Brgy. Magallanes. Ayon sa mga saksi na si Joniel Esguerra, 21, store cashier at Rodel Araza, 36, kawani, nakarinig sila ng putok at nakita na lang na duguang nakahandusay ang biktima. Nabatid na pagkatapos makabili ng juice at sandwich ng biktima ay bigla itong nilapitan ng suspect at saka binaril. Hindi naman napuruhan ng gunman ang biktima. Mabilis na tumakas ang suspect sakay sa isang nag-aabang na motorsiklo. Isinugod sa pagamutan ang biktima ng mga rumespondeng Bantay-Bayan ng Brgy. Magallanes, sa tulong ng Bangkal Police Sub-Station. Narekober ng SPD Forensic Unit sa crime scene ang tatlong basyo ng bala, isang lead core, metallic jacket at isang bala mula sa kalibre .9mm pistol. Sinabi ni Macaraeg na nagsasagawa pa rin ng follow-up operation ang mga elemento ng Makati City Police para sa posibleng pagkaka­kilanlan at pag-aresto sa gunman at kasama nito habang hindi pa matukoy ang motibo sa likod ng pag-atake.","Sugatan ang isang 31-anyos na babae nang barilin sa loob ng isang convenience store, sa Makati City, madaling araw.","May 20, 2022  12:00am",https://www.philstar.com/pilipino-star-ngayon/metro/2022/05/20/2182398/bebot-binoga-sa-loob-ng-convenience-store
"Crime rate sa bansa, bumaba ng 50%","Iniulat ng isang opisyal ng Department of the Interior and Local Government (DILG) na bumaba ng 50% ang crime rate sa bansa sa nakalipas na limang taon, sa ilalim ng pamumuno ni Pang. Rodrigo Duterte. Ayon kay DILG Undersecretary Epimaco Densing III, ang bilang ng mga krimen na naitala sa nasabing panahon ay nasa 1.35 milyon, na kalahati lamang ng 2.7 milyong krimen na naitala mula taong 2010 hanggang 2015. “Since the anti-drug war started in 2016, statistics had already shown that crimes committed from 2010 to 2015 we brought it down by 50%,” ani Densing, sa panayam sa telebisyon. “So from 2.7 million, more or less, number of crimes committed in the last five and a half years gone down to 1.35 million,” dagdag pa niya. Idinagdag pa nito na malaki ang naitulong ng drug war na inilunsad ng pangulo sa pagpapababa sa krimen, dahil karamihan sa mga naitatalang krimen ay may kinalaman o nag-ugat din sa ilegal na droga. Aniya pa, ilang laboratoryo na rin ng ilegal na droga ang matagal nang tumigil sa operasyon at maraming drug lords ang umalis ng bansa sa panahon ng termino ng Pang. Duterte. “It was only under the administration of President Duterte that it has stopped, it ceased increasing, we were able to curb it, a number of drug lords left the country literally, of course the drug labs stopped for a time,” ani Densing.","Iniulat ng isang opisyal ng Department of the Interior and Local Government (DILG) na bumaba ng 50% ang crime rate sa bansa sa nakalipas na limang taon, sa ilalim ng pamumuno ni Pang. Rodrigo Duterte.","May 19, 2022  12:00am",https://www.philstar.com/pilipino-star-ngayon/metro/2022/05/19/2182159/crime-rate-sa-bansa-bumaba-ng-50
Mon Tulfo inaresto sa cyber libel,"Inartesto kahapon ng mga tauhan ng Manila Police District (MPD) ang broadkaster at kolum­nista na si Ramon Tulfo sa Manila City Hall dahil sa kinakaharap na kasong ‘cyber libel’. Sa inisyal na ulat, dakong alas-10:05 ng umaga nang arestuhin ng mga tauhan ng MPD-Special Mayor’s React Team (SMaRT) sa pa­ngunguna ni PMaj Edward Samonte si Tulfo, 75, habang nasa quadrangle ng Manila City Hall sa Ermita, Maynila. Inihain sa beteranong mamamahayag ang Warrant of Arrest sa kasong paglabag sa R.A. 10175 o ang ‘Cybercrime Prevention Acts of 2012’ na inisyu ni Judge Maria Victoria Soriano-Villadolid, ng Manila Regional Trial Court Branch 24. Nabatid na isang Atty. Lean Cruz, ang tumawag sa MPD-SMaRT at ipinarating na nasa bisinidad si Tulfo na may kinakaharap na arrest warrant. Nag-ugat ang pag-aresto sa kasong libelo na isinampa ni dating Justice Secretary Vitaliano Aguirre noong siya pa ang kalihim ng DOJ.  Hindi umano dumadalo sa mga pagdinig si Tulfo kaya napalabasan siya ng arrest warrant. Sinabi ng MPD-Public Information Office, na binasahan si Tulfo ng kaniyang Constitutional Rights sa ilalim ng RA 7438 bago ipinatupad ang pag-aresto.   Nakatatandang kapatid si Ramon ni Senator-elect Raffy Tulfo na nangakong una niyang aasikasuhin ang dekriminalisasyon ng kasong libelo ngunit pananatilihin ang ‘criminal liability’.",Inartesto kahapon ng mga tauhan ng Manila Police District (MPD) ang broadkaster at kolum­nista na si Ramon Tulfo sa Manila City Hall dahil sa kinakaharap na kasong ‘cyber libel’.,"May 19, 2022  12:00am",https://www.philstar.com/pilipino-star-ngayon/metro/2022/05/19/2182158/mon-tulfo-inaresto-sa-cyber-libel
"Karnaper pumalag sa aresto, sugatan sa shootout","Sugatan ang isang hinihinalang karnaper nang manlaban at makipagbarilan sa mga umaarestong pulis sa Tondo, Maynila, Lunes ng umaga. Isinugod ng mga pulis sa pinakamalapit na pagamutan ang suspek na si Romeo Garcia, ng Capulong Street, Tondo. Sa ulat na isinumite kay National Capital Regional Police Office Director P/MajGen Felipe Natividad, unang tinangay ng suspect ang Rai­der type na motorsiklo na pag-aari ng hindi pinangalanang biktima habang nakaparada sa harapan ng Paltok Elementary School sa Basa St., Brgy. Paltok sa Quezon City. Agad na nagsuplong ang biktima sa Masambong Police Station at makaraan ang berepikasyon ay natukoy ang pagkakakilanlan sa suspek na nagtatago sa Tondo. Nabatid rin na may kinakaharap na standing warrant of arrest ang suspek na bitbit ng mga pulis nang ikasa ang operasyon. Nang puntahan ang lugar, sa halip na sumuko ay una umanong nagpaputok ang suspek gamit ang kaniyang kalibre .38 na baril.Dahil sa banta sa buhay, agad na gumati ang mga pulis kaya tinamaan ang suspek sa katawan. Bukod sa kasong Theft sa Manila Metropolitan Trial Court Branch 28, nahaharap din ang suspek sa kaso sa ilegal na droga, at ilegal na sugal. Sinampahan na siya ng dagdag na kasong paglabag sa RA 10883 (Anti-Carnapping Law), Direct Assault with Attempted Homicide, RA 10591 at Omnibus Election Code sa Manila Prosecutors Office.","Sugatan ang isang hinihinalang karnaper nang manlaban at makipagbarilan sa mga umaarestong pulis sa Tondo, Maynila, Lunes ng umaga.","May 18, 2022  12:00am",https://www.philstar.com/pilipino-star-ngayon/metro/2022/05/18/2181884/karnaper-pumalag-sa-aresto-sugatan-sa-shootout
"Comelec nagbabala sa mga kumandidato: SOCE, ‘wag dayain","Binalaan ng Commission on Elections (Comelec) ang lahat ng kandidato na tumakbo nitong nakaraang May 9 elections na huwag doktorin ang isusumite nilang ‘Statement of Campaign Expenditures’ (SOCE) dahil sa may katumbas itong mabigat na parusa sa oras na mapatunayan. Sa press briefing kahapon, nagpaalala rin si Comelec spokesperson John Rex Laudiangco sa mga kandidato at partidong politikal na kailangang maisumite ang kanilang SOCE may 30 araw matapos ang halalan o sa Hunyo 8 na. “Ipinapaalala namin sa inyo, may karampatan na administrative penalties kapag ‘di nakapag-file ng SOCE on time, lalong-lalo na sa dalawang beses nang ‘di nakakapag-file,” saad ni Laudiangco, na sinabing maaa­ring maparusahan ang politiko ng ‘perpetual disqualification’ base sa Republic Act 7166. “Huwag n’yo nang balakin na doktorin o dayain dahil sa ini-eksamin ng aming campaign finance officer ang mga resibo ng pinagkagastusan. Ang resibo na sina-submit sa amin we are able to verify the statement sa SOCE at actual na gastos na nakikita namin,” dagdag pa ng opisyal. Lahat umano ng SOCE ay naka-notaryo at sa ilalim ng batas, kapag nagsinungaling at nandaya ay kakasuhan ng perjury at administrative pe­nalty naman kapag dalawang beses na hindi nakapagsu­mite ng SOCE. Sinabi pa ni Laudiangco na marami na silang naparusahan ng ‘perpetual disqualification’ dahil sa hindi pagsusumite at pandaraya sa kanilang SOCE kaya huwag umano nilang subukan ang Comelec. Sa ilalim pa ng batas, ang isang kandidato sa pagka-presidente at bise-presidente ay dapat gumastos lamang ng P10 kada botante, P3 naman sa ibang kandidato sa nasyunal na posisyon na may kinabibilangang partido at P5 sa mga independent. Ang mga political parties ay binibigyan din ng hiwalay na P5 kada botante. Para sa mga tumatakbo sa lokal na posisyon, maaa­ring gumastos ang mga may partido ng P3 kada botante sa kanilang nasasakupang lugar at P5 sa mga indepen­dent candidates.",Binalaan ng Commission on Elections (Comelec) ang lahat ng kandidato na tumakbo nitong nakaraang May 9 elections na huwag doktorin ang isusumite nilang ‘Statement of Campaign Expenditures’ (SOCE) dahil sa may katumbas itong mabigat na parusa sa oras na mapatunayan.,"May 20, 2022  12:00am",https://www.philstar.com/pilipino-star-ngayon/metro/2022/05/20/2182402/comelec-nagbabala-sa-mga-kumandidato-soce-wag-dayain
"Pagbubukas ng Dolomite Beach, iniurong ng DENR sa Hunyo 3","Ipinagpaliban ng Department of Environment and Natural Resources (DENR) ang mu­ling pagbubukas ng Manila Baywalk Dolomite Beach sa susunod na buwan. Matatandaang ang reopening nito ay nakatakda sana sa Mayo 20 ngunit malaunan ay nagpasya ang DENR na iurong ito ng dalawang linggo pa, o sa Hunyo 3, 2022 na lamang. Paliwanag ng DENR, may ilang imprastraktura sa lugar na kailangan pa nilang tapusin. Kinakailangan pa rin umanong magsagawa ng paglilinis sa lugar, partikular na sa bahaging malapit sa US Embassy. Nais din umanong matiyak ng DENR ang kalinisan at kaligtasan ng tubig ng Manila Bay bago ito muling buksan sa publiko. Matatandaang ang naturang dolomite beach ay unang binuksan sa publiko noong Setyembre 2020.",Ipinagpaliban ng Department of Environment and Natural Resources (DENR) ang mu­ling pagbubukas ng Manila Baywalk Dolomite Beach sa susunod na buwan.,"May 18, 2022  12:00am",https://www.philstar.com/pilipino-star-ngayon/metro/2022/05/18/2181906/pagbubukas-ng-dolomite-beach-iniurong-ng-denr-sa-hunyo-3
"In-city housing, libreng internet, ipa-prayoridad ni Mayor Zamora","Ang in-city housing projects at pagpapalawak pa ng libreng internet para sa mga public school students ang gagawing prayoridad ni re-electionist  San Juan City Mayor Francis Zamora sa kanyang ikalawang termino. Ayon kay Zamora, ipagpapatuloy rin niya ang kanyang programa para sa lungsod na natigil dahil na rin sa COVID-19 pandemic. “Halimbawa, ‘yung ating dalawang high-rise in-city socialized public housing buildings. ‘Yan po ay ating tatapusin,” ani Zamora, sa panayam sa telebisyon. Palalawakin din aniya niya ang Smart City Program para sa edukasyon. Iniulat ni Zamora na bawat public school students sa lungsod ay mayroon ng tablets habang ang internet connection naman ay accessible na rin sa mga tahanan ng mga residente ngunit plano pa aniya niya itong palawakin pa. Bukod dito, tiniyak din ni Zamora na uunahin din niya ang konstruksiyon ng mga imprastraktura sa lungsod, gaya ng mga wooden basketball courts, at tututukan ang kanilang COVID-19 response. Kumpiyansa naman si Zamora na ang 15-0 na pagkapanalo ng kanyang partido Team Makabagong San Juan noong May 9, 2022 elections ay magiging malaking tulong upang maisakatuparan nila ang kanilang magagandang proyekto sa lungsod.",Ang in-city housing projects at pagpapalawak pa ng libreng internet para sa mga public school students ang gagawing prayoridad ni re-electionist  San Juan City Mayor Francis Zamora sa kanyang ikalawang termino.,"May 19, 2022  12:00am",https://www.philstar.com/pilipino-star-ngayon/metro/2022/05/19/2182152/city-housing-libreng-internet-ipa-prayoridad-ni-mayor-zamora
13.1 milyong pasahero na ang nakinabang ng libreng sakay sa MRT-3,"Umaabot na sa mahigit 13.1 milyon ang mga pasaherong napagserbisyuhan ng libreng sakay program ng Department of Transportation-Metro Rail Transit Line 3 (DOTr-MRT-3). Batay sa inilabas na advisory, sinabi ng DOTr-MRT-3 na mula Marso 28 hanggang Mayo 16, umabot na sa kabuuang 13,150,386 ang mga pasaherong kanilang naisakay ng libre sa kanilang mga tren. Matatandaang sa unang buwan ng naturang libreng sakay, mula Marso 28 hanggang Abril 30, 2022, nasa kabuuang 8,472,637 pasahero ang napagserbisyuhan ng linya. Nadagdagan naman ang bilang na ito ng 4,677,749 na pasahero na nakatanggap ng libreng sakay mula noong Mayo 1 hanggang 16. Ayon sa DOTr-MRT-3, layunin ng libreng sakay ng MRT-3 na maipakita sa publiko ang mas pinagandang serbisyo ng linya na bunga ng pagtatapos ng malawakang rehabilitasyon nito. Nais din umano nilang makatulong sa mga gastusin ng mga pasahero sa gitna ng mataas na presyo ng mga bilihin at pagtaas ng mga produktong petrolyo. Dapat sana ay hanggang Abril 30 lamang tatagal ang naturang free ride ngunit malaunan ay nagpasya ang DOTr at MRT-3 na palawigin pa ito ng hanggang Mayo 30 upang mas maraming pasahero ang mapagserbisyuhan ng MRT-3. “Sa implementasyon ng LIBRENG SAKAY, nagsi­mula ring magpatakbo ang pamunuan ng MRT-3 ng mga 4-car CKD train sets sa unang pagkakataon sa kasaysayan ng linya. Nakatutulong ang pagde-deploy ng mga 4-car CKD train sets sa pagpapataas ng kapasidad ng MRT-3. Sa kasalukuyan, nasa 18 hanggang 20 3-car CKD train sets at hanggang apat (4) na 4-car CKD train sets ang umaarangkada sa mainline,” anang DOTr-MRT3. Nabatid na ang isang train car o bagon ay kayang makapagsakay ng 394 na pasahero, o 1,186 na pasahero kada 3-car train set. Ang 4-car train set ay kayang makapagsakay ng 1,576 na pasahero. Ang MRT-3 ay bumabagtas sa kahabaan ng EDSA mula North Avenue, Quezon City hanggan Taft Avenue, sa Pasay City.",Umaabot na sa mahigit 13.1 milyon ang mga pasaherong napagserbisyuhan ng libreng sakay program ng Department of Transportation-Metro Rail Transit Line 3 (DOTr-MRT-3).,"May 18, 2022  12:00am",https://www.philstar.com/pilipino-star-ngayon/metro/2022/05/18/2181889/131-milyong-pasahero-na-ang-nakinabang-ng-libreng-sakay-sa-mrt-3
"Bagong toll rates sa Cavitex, ipapatupad na sa May 22","Matapos ipagpaliban ng sampung araw, tuloy na sa Mayo 22, 2022 (Linggo), ang pagpapatupad ng bagong toll rates para sa CAVITEX R-1 segment. Matatandaang inanunsyo ng Cavitex Infrastructure (CIC) at ng joint venture partner nito na Philippine Reclamation Authority (PRA), sa pakikipagtulungan ng  Toll Regulatory Board (TRB), ang bagong toll rates para sa CAVITEX R-1 segment o Parañaque Toll Plaza ay dapat ipatutupad noong Mayo 12, 2022. Nagpasiyang ipagpaliban ito upang magbigay ng mas maraming oras para sa pagpaparehistro ng mga PUV driver at operator sa toll reprieve program na nagpapahintulot sa kanila na patuloy na matamasa ang lumang toll rates na P25.00  para sa Class 1, P50.00  para sa Class 2 sa pamamagitan ng rebate program. Ang toll reprieve program ay sistema sa pamamagitan ng RFID, kaya lahat ng PUVs operators at drivers ay kailangang i-enroll ang kanilang account sa programa sa pakikipag-ugnayan sa kanilang iba’t ibang transport organizations. Ang programa ay tatakbo sa loob ng 90 araw simula sa “Day 1” ng pagpapatupad ng bagong toll rates. Ang bagong rate simula sa Mayo 22, sa mga  motoristang bumibiyahe sa CAVITEX R-1 segment (Cavitex Longos Bacoor hanggang MIA Exit v.v.) P33.00 para sa Class 1 vehicles, P67.00 para sa Class 2, at P100.00 para sa Class 3.","Matapos ipagpaliban ng sampung araw, tuloy na sa Mayo 22, 2022 (Linggo), ang pagpapatupad ng bagong toll rates para sa CAVITEX R-1 segment.","May 19, 2022  12:00am",https://www.philstar.com/pilipino-star-ngayon/metro/2022/05/19/2182155/bagong-toll-rates-sa-cavitex-ipapatupad-na-sa-may-22
2 dalagita na ‘ibinubugaw’ nasagip,"Dalawang menor-de- edad na ibinubugaw ng isang binatilyo ang nasagip sa isinagawang entrapment operations ng mga pulis ng Malabon City, kahapon. Ayon kay Malabon City police chief P/Col. Albert Barot, kapwa out of school youth ang dalawang dalagita na ibinubugaw naman ng 16-anyos na binatilyong tubong Catbalogan, Samar. Nakapiit ito ngayon sa Malabon City detention cell. Aniya, nakatanggap ng impormasyon ang mga tauhan ng Malabon Sub-Station 1 noong Linggo ng gabi kaugnay sa ginagawang pagbebenta ng aliw ng dalawang dalagita na ang ginagawang tambayan ay sa loob ng isang bantog na fast food restaurant sa kanto ng McArthur Highway at Lanzones St. sa Brgy. Potrero. Gayunman, nang magtungo ang mga pulis sa naturang fast food restaurant, wala silang inabutang mga nakatambay na kababaihan kaya’t ipinasa nila ang impormasyon sa tanggapan ng Women and Children’s Protection Desk (WCPD) ng Malabon police station. Isang pulis ang nagpanggap na kostumer at naghahanap ng mga kababaihang nag-aalok ng panandaliang aliw habang naka-antabay na sa loob ng sikat na fast food restaurant ang mga tauhan ng WCPD at Station Investigation and Detective Ma­nagement Section (SIDMS). Nang magkasundo sa transaksiyon, agad inaresto  ang binatilyo matapos tanggapin ang markadong salapi na may kabuuang P6,000.00 kapalit ng dalawang babaing kanyang ibinubugaw. Nasagip din ng pulisya ang dalawang menor-de-edad na dalagita na kaagad isinailalim sa pangangalaga ng City Social Welfare and Development Department (CSWDD) ng Malabon City habang nasa protective custody na rin ng naturang tanggapan ang naarestong binatilyo matapos iprisinta sa piskalya para sa inquest proceeding kaugnay sa kasong paglabag sa R.A. 9208 o ang Anti-Trafficking in Persons Act of 2003 na kanyang kakaharapin.","Dalawang menor-de- edad na ibinubugaw ng isang binatilyo ang nasagip sa isinagawang entrapment operations ng mga pulis ng Malabon City, kahapon.","May 18, 2022  12:00am",https://www.philstar.com/pilipino-star-ngayon/metro/2022/05/18/2181879/2-dalagita-na-ibinubugaw-nasagip
"‘Utak’ ng Facebook scam na nambiktima sa mga BBM supporters, arestado sa Muntinlupa","Sa loob ng New Bilibid Prisons sa Muntinlupa City nadakip ng mga tauhan ng National Bureau of Investigation (NBI) ang itinuturong utak ng isang Facebok page na nang-i-scam ng netizens gamit ang pangalan ni Atty. Vic Rodriguez, chief of staff at tagapagsalita ni presumptive President Ferdinand ‘Bongbong’ Marcos Jr. Nakilala ang naaresto na si Ryan Ace Castillejo, alyas Jose Villafuerte at alyas Kiko.  Inaresto siya habang sa loob ng NBP-Maximum Security Compound dakong alas-3 ng hapon nitong Lunes. Sa rekord, unang nadakip ng NBI noong Abril 18 ang isang Casielyn Cardenas sa may Bocaue, Bulacan sa isang entrapment operation makaraan ang reklamo ni Rodriguez na ginagamit ang kaniyang pangalan para makatangay ng pera sa mga BBM supporters. Nabatid na pinapatakbo ng grupo ang isang Facebook page gamit ang pangalan ni Rodriguez at nangangalap ng donasyon na ipamamahagi umano sa mga biktima ng bagyong Agaton. Nanghihingi umano ang grupo nina Cardenas ng P120,000 bilang shipping fee para sa tone-toneladang bigas. 
Itinuro naman ni Cardenas ang isang alyas Kiko, na nakakulong sa New Bilibid Prisons na siyang nag-utos sa kaniya na magbukas ng isang account sa bangko para deposituhan ng pera na pambili ng kotse. 
Sa intelligence operation, natukoy ng NBI ang isang Jose Villafuerte ang itinuturong alyas Kiko.  Ngunit nang puntahan nila sa BJMP-Camp Bagong Diwa, nabatid na nailipat na siya sa NBP dahil sa konbiksyon niya sa kasong “Qualified Theft”. 
Dito tinungo ng NBI ang NBP at sa tulong ni Corrections C/Supt. Victor Erick Pascua ay natunton ang selda ni alyas Kiko na nabatid ang totoong pangalan ay Ryan Ace Castillejo, base sa rekord ng Manila Regional Trial Court Branch 27. Nahaharap ngayon ang suspek sa kasong paglabag sa RA 10175 (Cybercrime Prevention Act of 2012) at ‘attempted estafa in relation to RA 10175.’","Sa loob ng New Bilibid Prisons sa Muntinlupa City nadakip ng mga tauhan ng National Bureau of Investigation (NBI) ang itinuturong utak ng isang Facebok page na nang-i-scam ng netizens gamit ang pangalan ni Atty. Vic Rodriguez, chief of staff at tagapagsalita ni presumptive President Ferdinand ‘Bongbong’ Marcos Jr.","May 18, 2022  12:00am",https://www.philstar.com/pilipino-star-ngayon/metro/2022/05/18/2181877/utak-ng-facebook-scam-na-nambiktima-sa-mga-bbm-supporters-arestado-sa-muntinlupa
"Mga bakunado sa Quezon City, mahigit 2.4 milyon na","Umaabot na sa mahigit 2.4 milyon ang mga indibiduwal na fully vaccinated na laban sa COVID-19 sa Quezon City. Ayon sa Quezon City go­vernment, nasa 2,255,719 na adult residents at workers naman sa QC ang nabakunahan na rin ng isang dose ng vaccine. Anang lokal na pamahalaan, patuloy rin ang pagbabakuna sa minors with or without comorbidity. Sa kasalukuyan ay nasa 336,587 na rin ang mga batang nabakunahan sa programa ng lokal na pamahalaan habang nasa 835,283 naman ang nabigyan ng booster shot. “Sa kabuuan, 5,746,972 doses ng bakuna ang naiturok ng ating #QCProtekTODO Vaccination Program sa tulong ng ating healthcare workers, staff at volunteers!” anang lokal na pamahalaan. Muli rin naman nitong hinikayat ang mga QCitizens na magrehistro na sa QC Vax Easy upang makatanggap ng schedule ng pagbabakuna. Maaari anilang bisitahin ng mga ito ang  https://qceservices.quezoncity.gov.ph/qcvaxeasy  at abangan ang iba pang anunsyo dito sa kanilang Facebook page o bisitahin ang https://qcprotektodo.ph para sa iba pang detalye ng vaccination ­program.",Umaabot na sa mahigit 2.4 milyon ang mga indibiduwal na fully vaccinated na laban sa COVID-19 sa Quezon City.,"May 18, 2022  12:00am",https://www.philstar.com/pilipino-star-ngayon/metro/2022/05/18/2181894/mga-bakunado-sa-quezon-city-mahigit-24-milyon-na
50 pamilya nasunugan sa Navotas,"Nasa 50 pamilya mula sa Navotas ang nawalan ng tirahan matapos sumiklab ang sunog sa isang residential area, kamakalawa ng gabi. Batay sa ulat, dakong alas-6:50 ng gabi nang sumiklab ang sunog sa kung saan mabilis na kumalat ang apoy sa mga kabahayan na pawang gawa sa light materials. Inaalam ng BFP kung saan bahay nagmula ang sunog dahilan nito. Agad iniakyat ng Navotas Bureau of Fire Protection (BFP) ang sunog sa unang alarma kung saan idineklarang fire under control dakong alas-7:54 ng gabi. Tuluyang naapula ang apoy makalipas ang halos dalawang oras habang wala namang napaulat na nasawi o nasaktan sa naturang insidente. Pansamantalang nanunuluyan sa basketball court sa naturang barangay at sa kanilang mga kaanak ang mga pamilyang naapektuhan ng sunog. Kaagad namang naghanda ang pamahalaang lungsod ng hot meals, mga food packs, hygiene kits, at slee­ping kits na ­ipamimigay sa mga pamilyang apektado ng sunog sa Sitio Puting Bato sa Brgy NBBS Proper.","Nasa 50 pamilya mula sa Navotas ang nawalan ng tirahan matapos sumiklab ang sunog sa isang residential area, kamakalawa ng gabi.","May 19, 2022  12:00am",https://www.philstar.com/pilipino-star-ngayon/metro/2022/05/19/2182153/50-pamilya-nasunugan-sa-navotas
"Oplan Greyhound sa Quezon City Jail: ‘Armory’, kontrabando at marijuana, nakumpiska","Isang ‘armory’ ng iba’t ibang uri ng deadly wea­pons, mga kontrabando at aabot sa 700 gramo ng hinihinalang marijuana ang nakumpiska ng mga mga awtoridad sa ikinasang ‘Oplan Greyhound’ sa loob ng Quezon City Jail. Batay sa ulat ng Quezon City Jail nitong Miyerkules, nabatid na ang Oplan Greyhound ay ikinasa bunsod na rin sa naganap na riot noong Mayo 13, na nagresulta sa pagkamatay ng isang preso at pagkasugat naman ng siyam na iba pa. Tinawag itong staged riot ng mga otoridad dahil base sa natanggap nilang intelligence report, isang grupo o ang Batang City Jail lamang, ang nagpasimula ng kaguluhan. Layunin anila nitong mapatalsik sa puwesto si Jail Warden JSUPT Michelle Ng Bonto at  malaya silang makapagbenta ng ilegal na droga sa loob ng bilangguan. Anang mga awtoridad, ito na ang pinakamaraming kontrabandong nakumpiska nila sa loob ng Quezon City Jail Male Dormitory. “The discovery of the accurate location of the armory and storage area for illegal drugs was the result of the series of several months of covert operations in finding out the extent of the illegal drug trade in jail, realized through the strong support and mandate of the QC LGU Hon. Mayor Joy Belmonte for Drugfree Quezon City and the positive collaborative partnership of the BJMP-NCR thru its Regional Director JCSUPT Luisito Muñoz at Quezon City Police District (QCPD) District Director PBGEN Remud Medina,” ayon sa QC Jail.","Isang ‘armory’ ng iba’t ibang uri ng deadly wea­pons, mga kontrabando at aabot sa 700 gramo ng hinihinalang marijuana ang nakumpiska ng mga mga awtoridad sa ikinasang ‘Oplan Greyhound’ sa loob ng Quezon City Jail.","May 19, 2022  12:00am",https://www.philstar.com/pilipino-star-ngayon/metro/2022/05/19/2182156/oplan-greyhound-sa-quezon-city-jailarmory-kontrabando-marijuana-nakumpiska
Water interruption sa 9 lugar sa MM at Bulacan hanggang June 1,"Patuloy na magkakaroon ng kakulangan sa suplay ng tubig sa siyam na lugar sa Metro Manila at sa mga lugar ng lalawigan ng Bulacan hanggang Hunyo 1. Ayon sa Maynilad Water, na extend nila ang off peak water interruption para maiwasan ang mabilis na pagkasaid ng imbak na tubig sa tanghali kung saan mataas ang demand sa suplay. Ang mga lugar na patuloy na may water interruption ay sa  ilang mga barangay sa Bulacan, Valenzuela, Parañaque, Pasay, Makati, Navotas, Manila, Quezon City, Malabon, at Caloocan sa Metro Manila. Ang water interruption ay  magsisimula ng alas -10 ng gabi hanggang alas-4 ng umaga. Hiniling ng Maynilad sa publiko lalo na sa mga residente ng Metro Manila na magtipid sa paggamit sa tubig at ‘wag mag-aksaya upang makatulong na maiwasan ang kakulangan sa suplay. Hindi nakakaranas ng pag-uulan sa mga water shed sa mga dam ngayong tag-init lalo na sa Angat dam na source ng 90 percent ng tubig sa Metro Manila kaya’t bumababa ang water level sa naturang dam na ugat ng kakulangan ng suplay ng tubig.",Patuloy na magkakaroon ng kakulangan sa suplay ng tubig sa siyam na lugar sa Metro Manila at sa mga lugar ng lalawigan ng Bulacan hanggang Hunyo 1.,"May 17, 2022  12:00am",https://www.philstar.com/pilipino-star-ngayon/metro/2022/05/17/2181591/water-interruption-sa-9-lugar-sa-mm-bulacan-hanggang-june-1
Pampasabog nadiskubre sa Navotas,"Isang hand grenade ang natagpuan matapos aksidenteng mahukay sa Navotas City, kahapon ng umaga. Sa nakarating na ulat kay Navotas police chief Col. Dexter Ollaging, dakong alas-10:20 ng umaga nang ma­diskubre ni Marcelino Estrada, 46, ng ang isang MK2 (High Explosive) sa Lapu-Lapu St., sa naturang barangay. Lumabas sa imbestigas­yon ni PCPL Billy Godfrey Aparicio na  nagbubungkal ng lupa si Estrada sa nabanggit na  lugar malapit sa tulay para magtanim ng gulay nang aksidente niyang mahukay ang nasabing granada. Bagamat kinakalawang na, buo pa rin ang granada. Agad niyang ipinaalam sa mga tauhan ng Navotas Police Kaunlaran Sub-Station 4 ang natuklasan na sila namang humingi ng tulong sa Explosive Ordnance Disposal (EOD). Naging mabilis naman ang responde ng mga tauhan ng EOD sa pangunguna ni PEMS Amadeo Ponpon kung saan nakuha granada.","Isang hand grenade ang natagpuan matapos aksidenteng mahukay sa Navotas City, kahapon ng umaga.","May 17, 2022  12:00am",https://www.philstar.com/pilipino-star-ngayon/metro/2022/05/17/2181594/pampasabog-nadiskubre-sa-navotas
"Taiwanese, huli sa P3 milyong halaga ng Ketamine sa Makati","Isang Taiwanese ang ­inaresto ng mga awtoridad matapos na mahulihan ng P3 milyong halaga ng hinihina­lang Ketamine drug sa isang controlled delivery operation sa Brgy. Poblacion, Makati City kahapon ng madaling araw. Kinilala ni Philippine Drug Enforcement Agency (PDEA) Director General Wilkins Villanueva ang naarestong suspek na si Chang Bin Yen, 33, Taiwanese national at residente ng Tainan, Taiwan. Batay sa ulat, ang suspek ay naaresto dakong alas-12:00 ng madaling araw sa kanto ng Salamanca St. at Eduque St. sa Brgy.  Poblacion. Nauna rito, nakatanggap ang mga awtoridad ng tip hinggil sa dumating na dalawang FedEx box na nakatago sa anim na piraso ng stainless teel water purifier at naglalaman umano ng mga puting pulbos na hinihinalang ketamine na tumitimbang ng 600 gramo at nagkakahalaga ng may P3 milyon. Nang makumpirmang ­ilegal na droga ang laman ng mga kahon, kaagad na nagkasa ng controlled delivery operation ang mga tauhan ng PDEA ROIII RSET, PDEA RO III AIU, BOC-Port of Clark, South Police District at Makita City Sub Station 6, na nagresulta sa pagkakadakip sa suspek at pagkarekober ng ilegal na droga. Ang suspek ay nakapiit na at nakatakdang sampahan ng kasong paglabag sa Republic Act 9165 o The Comprehensive Dangerous Drugs Act of 2002.","Isang Taiwanese ang ­inaresto ng mga awtoridad matapos na mahulihan ng P3 milyong halaga ng hinihina­lang Ketamine drug sa isang controlled delivery operation sa Brgy. Poblacion, Makati City kahapon ng madaling araw.","May 18, 2022  12:00am",https://www.philstar.com/pilipino-star-ngayon/metro/2022/05/18/2181882/taiwanese-huli-sa-p3-milyong-halaga-ng-ketamine-sa-makati
"HVT na ‘tulak’ , arestado                         ","Nadakip ng mga tauhan ng Southern Police District (SPD) ang isang lalaki na itinuturing na ‘high value target’ makaraang masakote sa kaniya ang nasa P.7 milyong halaga ng hinihinalang shabu nitong Lunes ng madaling araw sa Parañaque City. Kinilala ni SPD Director, P/BGen Jimili Macaraeg ang nadakip na si Alonto David, 22, nakatira sa Brgy. La Huerta, Paranaque City. Dinakip ng mga tauhan ng SPD-Drug Enforcement Unit ang suspek dakong ala-1:20 ng madaling araw sa may Dasa Dasa Road, Irasan, Brgy. San Dionisio, ng naturang lungsod sa ikinasang buy-bust operation. Nasabat sa suspek ang nasa 100 gramo ng hinihina­lang shabu na nagkakahalaga ng P680,000 habang na­rekober ang P1,000 marked money na isinama sa 24 na boodle money na ginamit sa buy-bust. Nakaditine ngayon sa Custodial Facility ng Pa­rañaque City Police Station ang suspek habang isasailalim sa chemical analysis ng SPD forensic Unit ang mga nakumpiskang ebidensya.",Nadakip ng mga tauhan ng Southern Police District (SPD) ang isang lalaki na itinuturing na ‘high value target’ makaraang masakote sa kaniya ang nasa P.7 milyong halaga ng hinihinalang shabu nitong Lunes ng madaling araw sa Parañaque City.,"May 17, 2022  12:00am",https://www.philstar.com/pilipino-star-ngayon/metro/2022/05/17/2181596/hvt-na-tulak-arestado
"Grupo ng kabataan sa Maynila, nag-street party nang walang face mask","Nahuli  sa ‘camera’ ang isang grupo ng mga kabataan  sa lungsod ng Maynila na nagsasagawa ng ‘street party’ nang walang suot na mga face mask. Nabatid na nagseselebra ng fiesta sa kanilang lugar ang mga kabataan ngunit nakita silang nagsasayawan sa kalsada ng walang suot na face mask at dikit-dikit din na paglabag sa ipinatutupad na ‘health protocols’ ng pamahalaan.  Marami ring umpukan na nag-iinuman sa gilid ng kalsada ang mga kabataan na isa ring paglabag sa ordinansa sa Maynila. Nakita namang nag-iikot ang mga opisyal ng barangay at sinisita ang mga kabataan.  Ang mga walang face mask ay pinauuwi na lamang. Katwiran ng isang tinedyer na residente, ito kasi umano ang unang pagkakataon na makapagselebra sila ng fiesta matapos ang dalawang taon na lockdown.  Hindi naman umano sila nag-imbita ng bisita na taga-ibang lugar bilang pag-iingat din at sila-silang magkakapitbahay na lamang ang nagkasayahan. Sa inilabas na datos ng Manila City Health Department, mayroon pang 25 aktibong kaso ng COVID-19 sa Maynila nitong Mayo 15. Magmula nang pumutok ang pandemya sa bansa noong 2020, nakapagtala na ang siyudad ng kabuuang 115,881 kaso kung saan nasa 1,922 sa kanila ang pawang mga nasawi.",Nahuli  sa ‘camera’ ang isang grupo ng mga kabataan  sa lungsod ng Maynila na nagsasagawa ng ‘street party’ nang walang suot na mga face mask.,"May 17, 2022  12:00am",https://www.philstar.com/pilipino-star-ngayon/metro/2022/05/17/2181599/grupo-ng-kabataan-sa-maynila-nag-street-party-nang-walang-face-mask
"Nagwaging 12 senador, party-lists ipoproklama na","Itinakda sa Miyerkules, Mayo 18 ang proklamasyon ng mga nagwaging 12 kandidato sa pagka-Senador at mga party-list representatives sa katatapos na May 9 elections, ayon sa Commission on Elections (Comelec) kahapon. Sinabi ni Comelec Commissioner George Garcia, na kung matatapos nilang bilangin nitong Linggo ang lahat ng natitirang Certificates of Canvass (COCs) ay maisasagawa na nila ang paghahanda para sa proklamasyon ng mga nanalong kandidato ngayong Lunes at ang aktuwal na proklamasyon bukas ng Martes sa Phi­lippine International Convention Center (PICC). Nasa 149 mula sa kabuuang 173 COCs ang natapos nang i-canvass ng National Board of Canvassers (NBOC) nitong Sabado. Ang natitira pang 24 na COCs ay binubuo umano ng 19 manual overseas COCs, isang manual COC mula sa Vulnerable Sector Office, isang manual COC mula sa 63 barangays, isang electronic COC mula sa Lanao del Sur, isang electronic overseas COC mula sa Hong Kong, at isang electronic COC mula sa Jordan. Nilinaw naman ni Garcia na magdaraos pa ang Lanao del Sur ng isang special election na target sa Mayo 24, matapos na magkaroon ng failure of elections sa 14 barangays doon. Hindi naman na makakaapekto ang bilang mula sa lalawigan sa mga boto ng mga kandidato kaya’t maaari na nilang maiproklama ang 12 nanalong senador at  mga party-list groups. “Anytime sa pagtingin namin ay sapat na ‘yung bilang ng mga boto na nakuha ng mga kandidato at hindi na makakaapekto ‘yung mga natitirang result kahit na hindi pa napapadala ang COC, puwede po kaming magkaroon ng proklamasyon kasama ‘yung party-list,” paliwanag pa ni Garcia.","Itinakda sa Miyerkules, Mayo 18 ang proklamasyon ng mga nagwaging 12 kandidato sa pagka-Senador at mga party-list representatives sa katatapos na May 9 elections, ayon sa Commission on Elections (Comelec) kahapon.","May 16, 2022  12:00am",https://www.philstar.com/pilipino-star-ngayon/metro/2022/05/16/2181374/nagwaging-12-senador-party-lists-ipoproklama-na
"Mayor Joy, maraming reporma sa QCitizens","Mas ibayong pagbabago at  reporma para sa QCitizens ang pangako ni Quezon City Mayor-elect Joy Belmonte bilang pasasalamat sa mga residente sa pagbibigay sa kanya ng ikalawang pagkakataon na maglingkod. Sa kanyang mensahe ng pasasalamat, nangako si Belmonte na “mas pinaigting na serbisyo” ang manggagaling sa pamahalaang lungsod. “Buong pagpapakumbaba po akong nagpapasalamat sa ating mga QCitizens sa pagbibigay muli ng tiwala at suporta sa ating nasimulang pagbabago,” ang pahayag ng Mayora. Aniya, ang kanyang mga botong natamo ay “malinaw na patunay” na nararamdaman ng mga QCitizens ang mga programa at mga proyekto ng kanyang administrasyon sa nakalipas na tatlong taon. “Ngayong pinagkatiwalaan ninyo ako na muling pangunahan ang Quezon City sa susunod na tatlong taon, asahan ninyo ang mas pinaigting na serbisyo mula sa inyong pamahalaang lungsod. Patuloy na­ting isasaayos ang mga luma at baluktot na Sistema. Sa abot ng ating makakaya paglilingkuran natin ang lahat ng QCitizens sinoman ang kanilang ibinoto ngayong halalan,” ani Belmonte. Dagdag pa niya hihigitan nila ang mga nagawa na, sa tulong ng kanyang mga Kasama sa partidong Serbisyo sa Bayan Party (SBP) sa pangunguna ni Vice Mayor Gian Sotto, mga Kongresista at mga Konsehal. “Tinitiyak ko na sa aming pagtutulungan, kasama ang bawat QCitizens sa pag-unlad. At sa ating pagkakaisa, patuloy na aangat ang ating mahal na lungsod. Muli marami pong salamat sa tiwala” dagdag pa ni Belmonte.",Mas ibayong pagbabago at  reporma para sa QCitizens ang pangako ni Quezon City Mayor-elect Joy Belmonte bilang pasasalamat sa mga residente sa pagbibigay sa kanya ng ikalawang pagkakataon na maglingkod.,"May 16, 2022  12:00am",https://www.philstar.com/pilipino-star-ngayon/metro/2022/05/16/2181370/mayor-joy-maraming-reporma-sa-qcitizens
Transition team ng DOH nabuo na,"Nabuo na ng Department of Health (DOH) ang kanilang ‘transition team’ para sa maayos na pagpapasa ng ahensya kabilang ang mga programa nito ukol sa COVID-19 pandemic ­response, sa susunod na hahawak ng kagawaran ng papalit na administrasyon. “Well, nagpalabas na po ang Office of the President ng administrative order kung saan kailangan ang lahat ng ahensiya ay makapagbuo nitong transition team. So, amin na pong nabuo ang transition team ng DOH,” saad kahapon ni Health Undersecretary Maria Rosario Vergeire. Magkakaroon umano sila ng pagpupulong sa papalit na mga opis­yales para mailahad ang mga prayoridad na programa ng DOH. Ito ay upang mabigyan ang susunod na administrasyon ng datos at impormasyon para naman sa pagpapatupad ng sarili nilang programa at mga polisiya. Samantala, nakatutok pa rin ang DOH na maabot ang 77 milyong ‘fully-vaccinated’ na Pilipino sa pagtatapos ng termino ni Pangulong Rodrigo Duterte sa katapusan ng Hunyo. Ang naturang bilang ay 85% ng 90 milyong ‘eligible population’ ng bansa na maaaring tumanggap ng bakuna. Nasa 68.5 mil­yong Pilipino na umano ang ‘fully-vaccinated’ sa kasalukuyan at optimistiko sila na maaabot ang 77 milyon.","Nabuo na ng Department of Health (DOH) ang kanilang ‘transition team’ para sa maayos na pagpapasa ng ahensya kabilang ang mga programa nito ukol sa COVID-19 pandemic ­response, sa susunod na hahawak ng kagawaran ng papalit na administrasyon.","May 16, 2022  12:00am",https://www.philstar.com/pilipino-star-ngayon/metro/2022/05/16/2181375/transition-team-ng-doh-nabuo-na
"Land title ng housing units sa Quezon City, nailipat na sa 66 pamilyang benepisyaryo","Pormal nang nailipat sa 66 na pamilyang benepisyaryo ang titulo ng housing units mula sa Children International sa Damong Maliit, Bgy. Nagkaisang Nayon, ­Quezon City. Nabatid na nai-turnover na rin sa Quezon City government ang mga open spaces sa lugar. Tinanggap ng mga benepisyaryo ang kanilang mga titulo, kasabay ng paglagda ng Deed of Donation and Acceptance para sa open spaces sa pangu­nguna nina QC Mayor Joy Belmonte at Mr. Raymond Ciriaco, chairman of the board of trustees ng Children International (Unang Lingap Kapwa Phils. Inc.). Kasama rin nila si Atty. Jojo Conejero ng Hou­sing Community Development and Resettlement Department at ilang kasapi ng Unang Lingap Kapwa Homeowners Association. Kaugnay nito, nagpahayag naman ng lubos na pasasalamat ang pamunuan ng QC LGU sa Children International sa ipinagkaloob nilang housing units para sa mga benepisyaryo ng programa, at open spa­ces naman para sa lokal na pamahalaan. “Makakaasa po kayo na pangangalagaan at pananatilihing maayos at kapaki-pakinabang para sa QCitizens ang inyong donasyon,” ayon sa QC LGU sa isang pahayag.","Pormal nang nailipat sa 66 na pamilyang benepisyaryo ang titulo ng housing units mula sa Children International sa Damong Maliit, Bgy. Nagkaisang Nayon, ­Quezon City.","May 16, 2022  12:00am",https://www.philstar.com/pilipino-star-ngayon/metro/2022/05/16/2181372/land-title-ng-housing-units-sa-quezon-city-nailipat-na-sa-66-pamilyang-benepisyaryo
Dagdag na honoraria sa teachers ‘di bababa sa P2K – Comelec,"Makakatanggap ng hindi bababa sa P2,000 dagdag na honoraria ang mga guro na nagsilbi ng sobra-sobrang oras nitong nakalipas na eleksyon ng Mayo 9 dulot ng mga nagka-aberyang ‘vote counting machines (VCMs). Ipinaliwanag ni Comelec acting spokesman, Atty. John RexLaudiangco na posibleng ma­ging batayan nila sa pagkakaloob ng dagdag na kompensasyon ay ang P2,000 ipinagkaloob sa mga guro na nakaranas din sa kahalintulad na problema noong 2019 elections. Unang natanggap ng Comelec ang liham mula kay Education Secretary Leonor Briones para sa hiling na additional honoraria. Dito hinihiling ni Briones na mabigyan ng tig-P3,000 ang bawat guro at poll workers na nagtrabaho ng sobrang oras. Ngunit sinabi ni ­Lau­diangco na hindi nila tiyak kung kaya nilang ibigay ang P3,000 na hinihingi.  Nakatitiyak lamang umano siya na hindi bababa sa P2,000 ang maibibigay sa mga kuwalipikadong guro. Nilinaw rin niya na ang ekstrang bayad ay hindi maituturing na overtime pay at sa halip ay special incentives lamang. Binigyang-diin ni Laudiangco na bago aprubahan ng Comelec en banc ang dagdag na honoraria, kailangan munang maging malinaw mula sa kanilang Finance Department na may pondong pagkukunan at tatalima ito sa accounting and audit rules. Sa datos ng Comelec, 915 na VCMs ang nagkaroon ng problema at natagalan ang pag­resolba kaya’t posib­leng umabot sa mahigit 5,000 guro at pollwor­kers ang tatanggap ng dagdag na honoraria.","Makakatanggap ng hindi bababa sa P2,000 dagdag na honoraria ang mga guro na nagsilbi ng sobra-sobrang oras nitong nakalipas na eleksyon ng Mayo 9 dulot ng mga nagka-aberyang ‘vote counting machines (VCMs).","May 16, 2022  12:00am",https://www.philstar.com/pilipino-star-ngayon/metro/2022/05/16/2181378/dagdag-na-honoraria-sa-teachers-di-bababa-sa-p2k-comelec
Pinas walang naitalang COVID-19 surge - OCTA,"Isang linggo matapos ang  isinagawang 2022 elections , inihayag ng OCTA Research Group na wala pang naitatalang panibagong COVID-19 surge sa bansa. Sinabi ni OCTA Research fellow Dr. Guido David sa Laging Handa public briefing nitong Lunes, na bagama’t nagkaroon ng bahagyang pagtaas ng bilang ng CO­VID-19 cases, ito ay bumaba rin naman. “Wala pa tayong nakikitang increase ng cases doon sa campaign rallies, sorties. February pa tayo nagkaroon ng campaigns, wala pa namang nagkakaroon ng pagtaas ng kaso na talagang sustained,” paliwanag niya. “May nagsasabi na maghintay pa tayo up to two weeks. So far wala pa naman tayong nakikitang indication na may clustering of cases dahil doon sa recent elections natin noong May 9,” dagdag pa niya. Una nang inianunsiyo ng Malacañang nitong ­we­e­kend na ang Metro Manila at iba pang lugar sa bansa ay mananatili sa Alert Level 1 hanggang sa katapusan ng buwang ito. Pinaburan naman ito ni David dahil wala naman silang nakikitang anumang banta na muling magkaroon ng surge ng COVID-19 sa kabila nang kumpirmasyong nakapasok na sa Pilipinas ang Omicron subvariant BA.2.12.1.",,"May 17, 2022  12:00am",https://www.philstar.com/pilipino-star-ngayon/metro/2022/05/17/2181600/pinas-walang-naitalang-covid-19-surge-octa
"Top 5 most wanted ng Makati, dakma!","Nadakip na ang isang 40-anyos na may kasong murder at Top 5 Most Wanted ng Makati City Police Station matapos ang 22 taong pagtatago sa batas, nitong Sabado. Kinilala ni P/Brig. Ge­neral Jimili Macaraeg ang naarestong si Jonathan Millet, residente ng Makati City. Sa ulat, dakong alas 9:40 ng gabi nang maaresto si Millet sa Block 157, Lot 4, Adela St. Brgy. Rizal, ng pinagsanib na puwersa ng Makati City Police Station Investigation Section at Warrant Section Unit ng Taguig City Police. Si Millet ay may nakabinbing Warrant of Arrest para sa krimen ng Murder na inisyu ni Hon. Leticia F Morales, RTC Br. 140, Makati City na may petsang Disyembre 6, 2000 na walang inirekomendang piyansa. “Gusto kong purihin ang Makati at Taguig City Police Station sa kanilang magkasanib na pagsisikap na humantong sa matagumpay na pag-aresto sa Top 5 Most Wanted Person, makatitiyak na gagawin ng SPD ang lahat ng makakaya upang arestuhin ang lahat ng akusado sa aming listahan ng mga wanted para dalhin sila sa korte at sagutin ang mga paratang laban sa kanila.” ani Macaraeg.","Nadakip na ang isang 40-anyos na may kasong murder at Top 5 Most Wanted ng Makati City Police Station matapos ang 22 taong pagtatago sa batas, nitong Sabado.","May 16, 2022  12:00am",https://www.philstar.com/pilipino-star-ngayon/metro/2022/05/16/2181366/top-5-most-wanted-ng-makati-dakma
"Tandem na holdaper, timbog","Dahil sa pagmamaneho ng motorsiklo na walang plaka, nasakote ng mga pulis nitong kamakalawa ng madaling araw ang dalawang lalaki na itinuturong ‘riding-in-tandem’ na mga holdaper na nambibiktima sa bisinidad ng Malate, Maynila. Kinilala ang mga naaresto na sina Daniel Duallo, 44 at Ferdinand Guevarra, 24, kapwa nakatira sa Tubera St, Tondo. Sa ulat ng Manila Police District-Theft and Robbery Section, madaling araw nang masita ng mga pulis ang mga suspek habang paikot-ikot sa Malate district lulan ng isang motorsiklo na walang plaka.  Dahil sa mga ulat ng holdapan na kagagawan ng riding-in-tandem, sinita ng mga pulis ang mga suspek at dinala sa presinto. Dito nadiskubre na ang mga suspek ang itinuturo ng isang Jerome Janer, na tumangay ng kaniyang cellular phone habang naglalakad sa may Malvar Street, Malate nitong Huwebes ng madaling araw.  Positibong kinilala ni Janer ang mga suspek na tumanggi sa akusasyon sa kanila. Sa kabila nito, tuloy ang pagsasampa ng kasong Robbery Hold-up sa dalawang suspek sa Manila City Prosectors Office.","Dahil sa pagmamaneho ng motorsiklo na walang plaka, nasakote ng mga pulis nitong kamakalawa ng madaling araw ang dalawang lalaki na itinuturong ‘riding-in-tandem’ na mga holdaper na nambibiktima sa bisinidad ng Malate, Maynila.","May 16, 2022  12:00am",https://www.philstar.com/pilipino-star-ngayon/metro/2022/05/16/2181369/tandem-na-holdaper-timbog
"Riot sa Quezon City Jail, pinabubusisi ni Mayor Joy","Ipinag-utos ni ­Quezon City  Mayor Joy Belmonte na imbestigahan ang naganap na riot sa pagitan ng magkalabang gang sa Quezon City Jail Male Dormitory na nagresulta ng pagkamatay ng isang bilanggo doon. Partikular na pinakilos ni Mayor Belmonte  ang Quezon City Police District (QCPD) at Bureau of Jail Management and Penology (BJMP)  para magsagawa ng malalimamg imbestigasyon sa insidente. “Iniutos na natin ang malalimang imbestigas­yon sa nangyaring riot sa Quezon City Jail para malaman ang puno’t dulo nito.Kailangang maparusahan ang mga nagpabaya sa kanilang tungkulin kung mayroon man, upang hindi na maulit pa ang ganitong klaseng insidente sa ating mga pasilidad,” paliwanag ni Mayor Belmonte. Binigyang diin ni ­Belmonte ang kahalagahan na mapag- aralan ng BJMP ang kanilang  security protocols  upang maiwasan ang kaha­lintulad na insidente sa mga darating na panahon. Sa ulat ng pulisya,  nagkaroon ng riot  sa pagitan ng mga miyembro ng  ‘Batang City Jail’, ‘Commando’ at ‘Bahala na Gang’  ganap na alas- 3 ng hapon ng biyernes May halos  10 preso ang nasugatan sa insidente ang dinala sa  East Avenue Medical Center at isa dito ay namatay. Patuloy na inaalam ng mga awtoridad ang  ugat ng insidente.",Ipinag-utos ni ­Quezon City  Mayor Joy Belmonte na imbestigahan ang naganap na riot sa pagitan ng magkalabang gang sa Quezon City Jail Male Dormitory na nagresulta ng pagkamatay ng isang bilanggo doon.,"May 15, 2022  12:00am",https://www.philstar.com/pilipino-star-ngayon/metro/2022/05/15/2181170/riot-sa-quezon-city-jail-pinabubusisi-ni-mayor-joy
5 arestado sa drug ops,"Limang indibiduwal ang naaresto sa magkahiwalay na buy-bust operation ng Station Drug Enforcement Unit (SDEU) ng Makati at Las Piñas City Police. Sa Makati, alas-10:30 ng Biyernes nadakip ang suspek na si Romulo Padilla, 40,  matapos makabili ang poseur-buyer ng shabu. Tinatayang nasa 9.5 gramo ng shabu na nagkakahalaga ng ?64,600 ang nasabat mula sa suspek. Sa isa pang operasyon sa Las Piñas City, dakong ala- 1:45 ng madaling araw ng Sabado, nang arestuhin ang grupo ng mga suspek na sina Franklin Mendigo, 31;  Adela Austriaco, 63; Angelita Borromeo, 43; at Abegail Catamora, 26. Narekober sa kanila limang plastic sachet ng shabu na may timbang na 12.6 gramo na nagkakahalaga ng ?85,680.00. “Team SPD is doing great in its campaign against illegal drugs, the peaceful community of Southern Metro is the fruit of our hard work and dedication to eradicate the illegal drugs in our area, rest assured that SPD will remain steadfast in our campaign against all forms of criminality in order to sustain the peaceful community that we have,” ani Southern Police District Director P/Brig. General Jimili Macaraeg.",Limang indibiduwal ang naaresto sa magkahiwalay na buy-bust operation ng Station Drug Enforcement Unit (SDEU) ng Makati at Las Piñas City Police.,"May 15, 2022  12:00am",https://www.philstar.com/pilipino-star-ngayon/metro/2022/05/15/2181165/5-arestado-sa-drug-ops
"105 katao sa Metro Manila, huli sa liquor ban - NCRPO","Umaabot sa 105 katao ang nadakip sa  Metro Manila kaugnay ng paglabag ng mga ito sa liquor ban bago at sa mismong araw ng halalan noong Mayo 9. Ayon sa ulat ng National Capital Region Police Office (NCRPO), ang mga nahuli ay lumabag sa liquor ban na naipatupad sa Metro Manila mula Mayo 8 ng madaling araw hanggang sa hatinggabi ng Mayo 9, araw ng halalan sa bansa. Ang mga ito ay nakasuhan na kaugnay ng paglabag sa naturang kautusan. Iniulat din ng  NCRPO na payapa at wala namang anumang election-related violent incident ang naganap sa Metro Manila sa panahon ng halalan.— Ludy Bermudo",Umaabot sa 105 katao ang nadakip sa  Metro Manila kaugnay ng paglabag ng mga ito sa liquor ban bago at sa mismong araw ng halalan noong Mayo 9.,"May 15, 2022  12:00am",https://www.philstar.com/pilipino-star-ngayon/metro/2022/05/15/2181162/105-katao-sa-metro-manila-huli-sa-liquor-ban-ncrpo
"Senior citizen, sugatan sa sunog sa Pasig","Isang senior citizen ang bahagyang nasugatan sa isang sunog na sumiklab sa isang residential area sa Pasig City kahapon. Hindi agad nakuha ang pagkakakilanlan ng biktima na isang babae at nasa maayos na ring kalagayan. Batay sa ulat ng Bureau of Fire Protection (BFP), dakong alas-10:29 ng umaga nang maganap ang sunog sa Baltazar St., Brgy  Pinagbuhatan. Umabot ito ng ikatlong alarma pagsapit ng alas-10:54 ng umaga. Naideklarang under control ang sunog dakong alas-11:05 ng umaga at tuluyang naapula dakong alas-11:48 ng umaga. Inaalam pa ng mga otoridad ang pinagmulan ng sunog at halaga ng ari-ariang tinupok nito.",Isang senior citizen ang bahagyang nasugatan sa isang sunog na sumiklab sa isang residential area sa Pasig City kahapon.,"May 16, 2022  12:00am",https://www.philstar.com/pilipino-star-ngayon/metro/2022/05/16/2181367/senior-citizen-sugatan-sa-sunog-sa-pasig
Dagdag pang pag-aaral bago magpatupad ng bagong number coding scheme – MMDA,"Nagsasagawa pa ng karagdagang pag-aaral ang Metro Manila Council (MMC) at Metropolitan Manila Development Authority (MMDA) para sa planong pagpapatupad ng bagong number co­ding scheme sa National Capital region (NCR). Sinabi ni MMDA chairperson Romando Artes na naimungkahi ni Pasig Mayor Vico Sotto ang ‘further study’ noong bago pa ang halalan 2022. “Yan po ay pagpupulungan namin once na matapos po ‘yung further study na ‘yan. At magde-decide po ang MMC kung kailan po ipapatupad itong bagong number coding scheme,” ani Artes. May panukala rin na ipagpaliban muna ag pagpapatupad ng bagong number coding hanggang sa susunod na administrasyon. Kung ang bagong scheme ay maipatutupad bago matapos ang kasalukuyang administrasyon, mungkahi naman ni Artes na magkaroon ng pagrepaso sa mga polisiya kada ika-3 buwan. Noong nakalipas na Abril nang ipanukala ng MMDA na magpatupad ng bagong number co­ding scheme sa layu­ning mapababa sa 40% ang mga sasakyang dumaraan sa mga pangunahing lansangan sa Metro Manila. Kasalukuyang ipinapatupad ng MMDA ang modified number co­ding scheme mula 5:00 p.m. hanggang 8 p.m. mula Lunes hanggang Biyernes maliban sa mga holidays.",Nagsasagawa pa ng karagdagang pag-aaral ang Metro Manila Council (MMC) at Metropolitan Manila Development Authority (MMDA) para sa planong pagpapatupad ng bagong number co­ding scheme sa National Capital region (NCR).,"May 15, 2022  12:00am",https://www.philstar.com/pilipino-star-ngayon/metro/2022/05/15/2181164/dagdag-pang-pag-aaral-bago-magpatupad-ng-bagong-number-coding-scheme-mmda
"Studes ng PLM at UDM, ‘di magagamit sa mga political rally - Yorme","Tiniyak ni Manila Mayor Isko Moreno sa mga magulang ng mga mag-aaral mula sa dalawang unibersidad na pinamamahalaan ng lungsod, ang Pamantasan ng Lungsod ng Maynila at ang Universidad de Manila, na ang kapakanan ng kanilang mga anak ang pangunahing pinagkakaabalahan ng pamahalaang lungsod. Ani Moreno, hindi niya hahayaang gamitin ang mga mag-aaral o ang lugar ng mga nasabing unibersidad sa mga gawaing pulitikal na maaaring mauwi sa kaguluhan. Sa kanyang capital report, sinabi ni Moreno na inatasan niya ang mga pinuno ng nasabing dalawang uni­bersidad na tumutok sa pagbibigay ng pinakamahusay na uri ng edukasyon na posible sa kanilang mga mag-aaral. “ Sa mga magulang na nag-aaral ang kanilang anak sa PLM at UDM, pumanatag kayo. Ako po ay nag-abiso na, na hindi pwede basta-basta sumama sa kaguluhan na binabalak ng iilan ang mga estudyante sa ating paaralan,”ani  Moreno. Dagdag pa ng alkalde,  “Kailangan nating magpatuloy sa ating buhay at suportahan ang susunod na pamahalaan. We have to as citizens, bilang mamamayan, kailangan tayong magtulungan.” Matatandaang naglabas si Moreno ng kautusan na hindi papayagan ang anumang rally sa Maynila kung walang permit, kasunod ng panawagan sa kanyang mga tagasuporta na magpatuloy at huwag makisali sa mga protestang rally. “Sa mga nanay, tatay, lolo at lola, pumanatag kayo dahil kami po ay binabantayan namin maige. Ang mga institusyong pang-edukasyon ay dapat magbigay ng mahusay, de-kalidad na edukasyon. ‘Yun ang aming obligasyon sa inyong mga anak at ‘ay tumutupad ng mga opisyales at guro dahil trabaho namin iyon,” ani Moreno.","Tiniyak ni Manila Mayor Isko Moreno sa mga magulang ng mga mag-aaral mula sa dalawang unibersidad na pinamamahalaan ng lungsod, ang Pamantasan ng Lungsod ng Maynila at ang Universidad de Manila, na ang kapakanan ng kanilang mga anak ang pangunahing pinagkakaabalahan ng pamahalaang lungsod.","May 15, 2022  12:00am",https://www.philstar.com/pilipino-star-ngayon/metro/2022/05/15/2181169/studes-ng-plm-udm-di-magagamit-sa-mga-political-rally-yorme
Mga guro na tatanggap ng dagdag na insentibo pili lamang - Comelec,"Iniakyat na sa Commission on Elections (Comelec) en banc ang apela para magbigay ng dagdag na insentibo sa mga guro na nagsilbi nitong nakaraang May 9 elections ngunit hindi lahat ay makatatanggap nito. Sinabi ni Comelec Acting Spokesperson, Atty. John Rex Laudiangco na tanging mga guro at pollworkers na nag-extend ng trabaho dahil nagkaroon ng aber­ya ang kanilang vote counting machines ang makatatanggap ng karagdagang insentibo. Ang mga guro at poll workers na ito ay ang mga napilitang mag-duty ng lagpas sa kanilang itinakdang oras dahil sa pagkakaroon ng problema sa 915 na Vote Counting Machines (VCMs) at hindi agad napalitan kaya’t tumagal ang halalan. Kinumpirma rin ni Laudiangco na inihain na ni Commissioner George Garcia ang apela sa en banc para sa pagbibigay ng additional service incentives. Magkakaroon din ng ‘formal manifestation’ ang Department of Education (DepEd) para sa dagdag insentibo. Pag-aaralan ng en banc ang kahilingan at kung magkano ang maaaring ibigay na dagdag na honoraria. Wala namang komento ang opisyal sa hiling na iexempt ang insentibo ng mga guro sa buwis sa pagsasabing nasa hurisdiksyon ito ng Bureau of Internal Revenue.",Iniakyat na sa Commission on Elections (Comelec) en banc ang apela para magbigay ng dagdag na insentibo sa mga guro na nagsilbi nitong nakaraang May 9 elections ngunit hindi lahat ay makatatanggap nito.,"May 14, 2022  12:00am",https://www.philstar.com/pilipino-star-ngayon/metro/2022/05/14/2180986/mga-guro-na-tatanggap-ng-dagdag-na-insentibo-pili-lamang-comelec
"Campaign poster, tarps irerecycle sa Caloocan","Inihayag ni Caloocan City  Department of Public Safety and Traffic Ma­nagement (DPSTM) at  City Environmental Management  Department (CEMD) chief Engr. Jay Bernardo na dadalhin sa  recycle center ang mga tarpaulins at campaign posters na binaklas at tinanggal sa lungsod. Ayon kay Bernardo, i-rerecyle ang mga tarpaulins at campaign posters na maaaring ga­wing bag at basahan na dagdag kita naman sa mga mamamayan ng Caloocan. Idinagdag pa nito na  plano niyang palakasin ang recycle center sa lungsod upang mas mahikayat pa ang mga residente na maging creative at magkaroon ng dagdag hanapbuhay. Dalawang araw matapos ang halalan ay agad na inutos ni Bernardo ang paglilinis at pagtatanggal ng mga campaign pos­ters upang  hindi na maka abala sa mga motorista. Aniya,  umaabot sa 10 toneleda ang kanilang nakuhang mga campaign paraphernalia sa South at North Caloocan. Kinailangan pang gamitan ng  tubig at eskoba ang mga posters na nakadikit sa pader.",Inihayag ni Caloocan City  Department of Public Safety and Traffic Ma­nagement (DPSTM) at  City Environmental Management  Department (CEMD) chief Engr. Jay Bernardo na dadalhin sa  recycle center ang mga tarpaulins at campaign posters na binaklas at tinanggal sa lungsod.,"May 15, 2022  12:00am",https://www.philstar.com/pilipino-star-ngayon/metro/2022/05/15/2181166/campaign-poster-tarps-irerecycle-sa-caloocan
 14 kaso ng Omicron subvariant natukoy ng DOH,"May 14 na kaso ng mas nakakahawang COVID-19 Omicron BA.2.12.1 ang natuklasan ng Department of Health (DOH) sa Metro Manila at Puerto Prin­cesa sa isinagawang ‘genome sequencing’. Sinabi kahapon ni Health Undersecretary Maria Rosario Vergeire na dalawa sa mga kaso ay nadiskubre sa Metro Manila.  Nilinaw ng opisyal na ang dalawang kaso ay parehong nakakumpleto na ng ‘isolation’ at ngayon ay wala nang mga sintomas. Tinamaan ang da­lawa ng naturang sub-variant ng COVID-19 sa kabila na bakunado at may booster shot pa silang pareho.  May 39 close contacts ang dalawa na tinitingnan ang DOH ang status ng pagpapabakuna nila at resulta ng kanilang COVID-19 tests. Samantala, may 12 pang kaso ng BA.2.12.1 ang natukoy naman sa Puerto Princesa. Parte sila ng 14 na turista at isang lokal na nagpositibo sa COVID-19 noong Abril 29. Lahat naman sila ay wala nang sintomas at nakarekober na.  Ang 28 nilang ‘close-contacts’ ay nagnegatibo na rin sa COVID-19 tests habang bineberipika ang kanilang vaccination status. Una nang natukoy ng DOH ang isang kaso ng BA.2.12 sa isang Finnish national na bumisita sa Baguio at Quezon City. Nakarekober na rin ang dayuhan at nakauwi na ng Switzerland.",May 14 na kaso ng mas nakakahawang COVID-19 Omicron BA.2.12.1 ang natuklasan ng Department of Health (DOH) sa Metro Manila at Puerto Prin­cesa sa isinagawang ‘genome sequencing’.,"May 14, 2022  12:00am",https://www.philstar.com/pilipino-star-ngayon/metro/2022/05/14/2180989/14-kaso-ng-omicron-subvariant-natukoy-ng-doh
Riot sumiklab sa Quezon City Jail,"Isang bilanggo ang nasugatan nang sumiklab ang riot sa Quezon City Jail male dormitory kahapon ng hapon. Ayon kay JSupt. Michelle Bonto, warden ng QC Jail, wala pang confirmation kung saang pangkat ng mga gang nagsimula ang gulo. Hindi pa rin nila matukoy ang pangalan ng sugatang preso dahil nagsasagawa pa ng imbestigasyon ang kanilang pamunuan sa naganap na insidente. Aniya, humingi na rin siya ng tulong sa SWAT team ng QCPD para mapahupa ang naganap na kaguluhan sa loob ng naturang bilangguan. Sinasabing nagsi­mula ang riot bandang alas-3:20 ng hapon kahapon at makalipas ang mahigit 5 minuto ay humupa na rin ang kaguluhan  sa kulu­ngan matapos ang mabilis na pagresponde ng mga awtoridad doon.",Isang bilanggo ang nasugatan nang sumiklab ang riot sa Quezon City Jail male dormitory kahapon ng hapon.,"May 14, 2022  12:00am",https://www.philstar.com/pilipino-star-ngayon/metro/2022/05/14/2180988/riot-sumiklab-sa-quezon-city-jail
"DOTr: Konstruksiyon ng MRT-7, malapit nang matapos","Malapit na umanong matapos ang konstruksiyon ng pinakaaabangang Metro Rail Transit Line 7 (MRT-7) na magpapabilis ng biyahe mula at patungong Quezon City at Bulacan. Ayon sa Department of Transportation (DOTr), sa kasalukuyan ay nasa 63.35% na ang overall progress rate ng naturang proyekto, at nananatiling walang-patid ang pag-arangkada nito, upang mapakinabangan ng mga mamamayan sa lalong madaling panahon. Anang DOTr, higit dalawang dekada ang hinintay ng mga mamamayan para lamang sa MRT-7 Project. Nabatid na nagsimula ang konsepto nito noong Agosto 2001 nang ipinasa ang unsolicited proposal nito, habang ang Concession Agreement naman ay napirmahan noong Hunyo 8, 2008. Gayunman, wala umanong nangyari sa proyekto at pagda­ting ng administrasyong Duterte sa kalagitnaan ng 2016, ay ni walang poste o isang tren man lang ang kanilang nadatnan. Dahil dito, sinikap anila ng DOTr at ng San Miguel Corporation (SMC) na simulan at isakatuparan ang proyekto. Noong Disyembre 2021, opisyal na ring in-unveil ni President Rodrigo Roa Duterte at DOTr Secretary Art Tugade ang unang anim na train sets para sa proyekto. Anang DOTr, sa sandaling matapos at maging operational ang MRT-7, ang dating 2-3 oras na biyahe mula North Avenue, Quezon City patungong San Jose del Monte sa Bulacan, ay magiging 35 minuto na lamang. Inaasahan ding aabot sa 300,000 - 500,000 pasahero ang mase-serbisyuhan ng naturang rail line kada araw.",Malapit na umanong matapos ang konstruksiyon ng pinakaaabangang Metro Rail Transit Line 7 (MRT-7) na magpapabilis ng biyahe mula at patungong Quezon City at Bulacan.,"May 17, 2022  12:00am",https://www.philstar.com/pilipino-star-ngayon/metro/2022/05/17/2181598/dotr-konstruksiyon-ng-mrt-7-malapit-nang-matapos
"Susunod na DepEd chief Inday Sara, malugod na tinanggap ni Sec. Briones","Malugod na tinanggap ni Department of Edu­cation (DepEd) Secretary Leonor Brio­nes ang anunsyo ni Presidential frontrunner Ferdinand ‘Bongbong’ Marcos Jr.  na si Vice Presidential frontrunner Sara Duterte-Carpio ang napipisil niyang magi­ging susunod na kalihim ng naturang departamento. Sa isang pahayag, tiniyak din naman ni Briones na siya at ang buong pamilya ng DepEd ay handang makipagtrabaho kay Duterte-Carpio para sa isang maayos na transisyon ng pamumuno ng kagawaran. “Malugod kong tinatanggap ang anunsiyo ni Presidential frontrunner Bongbong Marcos na ang papasok na Bise Presidente na si Sara Duterte ay inaasahan na maninilbihan bilang Kalihim ng Kagawaran ng Edukasyon,” anang kalihim. “Handa ako at ang buong pamilya ng DepEd na magtrabaho kasama ang kanyang grupo para sa maayos na transisyon ng pamumuno sa DepEd,” aniya pa. Sinabi ni Briones na gagawin nila ang turnover ng Basic Education Plan 2030, na siyang kauna-unahan sa isang papatapos na administrasyon na mag-iiwan ng medium-term plan. Kampante rin aniya sila na ang DepEd ay mapapangasiwaan ng mga mahuhusay na indibidwal, sa pangu­nguna ni Inday Sara, maipagpapatuloy nito ang kanilang mga nasimulang programa sa kagawaran. Matatandaang una nang sinabi ni Marcos na tinanggap na ni Duterte-Carpio ang posisyong maging susunod na DepEd secretary, sakaling tuluyan na silang maiproklama bilang susunod na pangulo at ikalawang pangulo ng bansa.",Malugod na tinanggap ni Department of Edu­cation (DepEd) Secretary Leonor Brio­nes ang anunsyo ni Presidential frontrunner Ferdinand ‘Bongbong’ Marcos Jr.  na si Vice Presidential frontrunner Sara Duterte-Carpio ang napipisil niyang magi­ging susunod na kalihim ng naturang departamento.,"May 13, 2022  12:00am",https://www.philstar.com/pilipino-star-ngayon/metro/2022/05/13/2180746/susunod-na-deped-chief-inday-sara-malugod-na-tinanggap-ni-sec-briones
"ASG dawit sa kidnapping at Lamitan siege, tiklo sa NAIA","Isa pang miyembro ng Abu Sayyaf Group na sinasabing sangkot sa 2002 Jehovah’s Witness kidnapping at  Lamitan Siege ang naaresto sa NAIA Terminal 2, sa Pasay City, ayon kay Southern Police District P/Brig. General Jimili Maca­raeg nitong Huwebes (Mayo 12). Sa pamamagitan ng tip mula sa confidential informant, naaresto ang akusadong si Omar Bin Harun,  alyas  Airola-Adjustable, 52, security guard at kasalukuyang naninirahan sa Brgy. Kasanyangan, Zamboanga City. Siya  ay nadakip ng mga tauhan ng District Intelligence Division ng SPD alas-5:00 ng hapon sa NAIA Terminal 2 sa pagbaba sa Philipppine Airlines mula sa Malaysia. Nabatid na nakipag-ugnayan sa Bureau of Immigration, Aviation Security Group at Airport Police ang DID hawak ang warrant of arrest na inisyu ni Judge Toribio Ilao ng Pasig RTC Branch 266 sa kasong Kidnapping at Serious Illegal Detention laban kay Harun. Batay sa talaan ng BID, si Harun  ay kabilang sa talaan ng Terrorism Screening Center (TSC) ng Federal Bureau of Investigation (FBI), na naging dahilan upang maantala ang pagsisilbi ng warrant of arrest. Sinabi ni Macaraeg na bukod kay Harun, naaresto din ng SPD ang tatlo pang kasamahan nitong ASG na sina Taupik Galbun, alyas Pa Wahid; Saik Galbun y Gaffar, Pa Tanda, at Dumayag Alih, alyas Abu Cola sa Taguig City noong Hulyo 2021 at Pebrero 2022.","Isa pang miyembro ng Abu Sayyaf Group na sinasabing sangkot sa 2002 Jehovah’s Witness kidnapping at  Lamitan Siege ang naaresto sa NAIA Terminal 2, sa Pasay City, ayon kay Southern Police District P/Brig. General Jimili Maca­raeg nitong Huwebes (Mayo 12).","May 14, 2022  12:00am",https://www.philstar.com/pilipino-star-ngayon/metro/2022/05/14/2180982/asg-dawit-sa-kidnapping-lamitan-siege-tiklo-sa-naia
"Kinarnap na motorsiklo ipinaskil sa FB, 4 arestado","Apat na lalaki na hinihinalang motornapper ang nadakip nang i-post sa Marketplace ng Facebook ang tinangay nilang motorsiklo mula sa isang waiter, habang nakatakas naman ang isa pa nilang kasamahan matapos na makipagbarilan pa sa   mga tauhan ng Quezon City Police District (QCPD) sa Cavite, kamakalawa. Kinilala ni QCPD Director, PBGEN Remus Medina ang mga nadakip na suspek na sina Ri­chard Agnote Ryan, 32; Renz Barredo, 22; Arnold Natividad, 48 at Ronvir Agustin Gebilaguin, 33. Tinutugis pa naman ng mga pulis ang isa pang suspek na si John Zacarie Lasam Casauay matapos na makatakas. Ang mga suspek ay inaresto matapos umanong tangayin ang motorsiklo ng biktimang si Jayson Claraval, binata, 26, waiter, ng Brgy. Tatalon, Quezon CIty. Batay sa ulat ng QCPD, nabatid na dakong alas-3:30 ng madaling araw nang madakip ng mga tauhan ng Galas Police Station PS-11, sa pangunguna ng station commander na si PLTCOL Richard Ian Ang, ang mga suspek sa General Trias, Cavite. Sa imbestigasyon ni PCpl Ryan Guiquing, dakong alas-12:20 ng madaling araw ng May 11, nang iparada ng biktima ang kaniyang motorsiklong Mio Sporty na kulay itim sa harapan ng Northline Hardware sa Cabalata St., Brgy. Tatalon, Quezon City, ngunit nang balikan ay nawawala na ito. Ilang oras lamang ang nakalipas ay nakita umano ng biktima ang kaniyang nawawalang motorsiklo na agad nang naka-post na “for sale” sa Facebook FB Marketplace at ibinebenta sa halagang P23,500 lamang. Nang matiyak na pag-aari ng biktima ang ibinebentang motorsiklo sa FB ay agad na nagsagawa ng follow-up operation ang mga operatiba ng PS -11 at nakipag-transaksiyon sa mga suspek na nagresulta sa pagkaka-aresto ng mga ito sa Gen. Trias. Nagawa namang makatakas ni Casauay matapos na makipagbarilan sa mga pulis. Ang mga suspek ay nakapiit na at nakatakdang sampahan ng mga kasong paglabag sa Republic Act 10883 o The New Anti-Carnapping Law of the Philippine.","Apat na lalaki na hinihinalang motornapper ang nadakip nang i-post sa Marketplace ng Facebook ang tinangay nilang motorsiklo mula sa isang waiter, habang nakatakas naman ang isa pa nilang kasamahan matapos na makipagbarilan pa sa   mga tauhan ng Quezon City Police District (QCPD) sa Cavite, kamakalawa.","May 13, 2022  12:00am",https://www.philstar.com/pilipino-star-ngayon/metro/2022/05/13/2180737/kinarnap-na-motorsiklo-ipinaskil-sa-fb-4-arestado
"2 empleyado ng Makati LGU, nabuko sa karnap, kinasuhan","Sinampahan ng kasong carnapping ng National Bureau of Investigation (NBI) ang dalawang empleyado ng Pamahalaang Lungsod ng Makati makaraang tangayin ang isang big bike na nasa impounding area ng traffic unit ng lokal na pamahalaan. Dagdag na kasong obstruction of justice rin ang isinampa ng NBI sa Office of the Ombudsman laban kina Anselmo Atienza, dating officer-in-charge ng Impounding Unit at nakatalaga sa Makati City- Public Safety Department (PSD) at Reynaldo Ponce, nakatalaga naman sa Makati City-General Services Department. Ayon kay NBI OIC-Director Eric Distor, dumulog sa kanila ang may-ari ng Honda big bike na nagreklamo sa dalawang suspek.  Isinalaysay niya na nahuli siya sa isang traffic violation  sa Makati City at na-impound ang kaniyang motorsiklo sa impounding compound sa Urban Street, Brgy. Pio del Pilar, ng naturang siyudad. Nang magkaroon na siya ng tsansa na tubusin ang sasakyan ay hindi na ito makita.  Kamakailan, nakatanggap ng impormasyon ang complai­nant sa kinaroroonan ng kaniyang motorsiklo kaya agad na siyang nagtungo sa NBI para magpatulong. Nagkasa ang mga tauhan ng NBI-Anti Graft Division ng ‘surveillance operation’ at nakumpirma ang kinaroroonan ng sasakyan.  Nilusob ng mga operatiba sa bisa ng search warrant mula sa Lemery, Batagas Regional Trial Court ang isang bahay na pag-aari ni Atienza sa Bauan-San Luis Road sa Brgy. Taliba, San Luis, Batangas na nagresulta sa pagkakarekober sa naturang big bike. Depensa ni Atienza, nakasama umano sa subasta ng mga hindi natutubos na motorsiklo ang big bike.  Binili umano niya ang big bike na nasa ‘scrap condition’ sa nanalong bidder.  Pero sa imbestigasyon ng NBI, natuklasan na hindi kasama ang big bike sa sinasabing subasta at peke ang ‘delivery receipt’ na ipinakita ni Atienza. Kasamang sinampahan ng kaso si Ponce na nakialam at humarang umano sa NBI para agad na maaresto si Atienza.",,"May 15, 2022  12:00am",https://www.philstar.com/pilipino-star-ngayon/metro/2022/05/15/2181160/2-empleyado-ng-makati-lgu-nabuko-sa-karnap-kinasuhan
PNP itinanggi ang profiling sa mga raliyista,"Mariing itinanggi ng Philippine National Police (PNP) na nagsasagawa sila ng profiling sa mga nagrarali sa Commission on Elections (Comelec) matapos  ang halalan. Ayon kay PNP Public Information Office Chief PBGen. Ro­derick Augustus Alba, walang katotohanan ang mga alegasyon na minamarkahan nila ang mga lumalahok sa kilos protesta. Aniya, bahagi ng trabaho ng mga pulis na kumuha ng litrato dahil inilalagay ito sa situation report ng PNP. Nilinaw ni Alba na hindi naman  tinutukoy ng partikular ang bawat indibiduwal sa pagkuha ng larawan. Nagagamit din aniya ang mga situation report na ito bilang basehan ng pagpaplano ng deployment. Giit ni Alba, trabaho ng pulis na panatilihin ang kapayapaan at siguraduhin na ang anumang kilos protesta ay hindi mauwi sa karahasan. Sa kabila nito, sinabi ni Alba na ginagalang ng PNP ang karapatan ng mga mamamayan na magpahayag ng kanilang saloobin, at ipinapatupad ng mga pulis ang “maximum tolerance”.",Mariing itinanggi ng Philippine National Police (PNP) na nagsasagawa sila ng profiling sa mga nagrarali sa Commission on Elections (Comelec) matapos  ang halalan.,"May 14, 2022  12:00am",https://www.philstar.com/pilipino-star-ngayon/metro/2022/05/14/2180985/pnp-itinanggi-ang-profiling-sa-mga-raliyista
"Mag-ama, nagulungan ng dump truck, anak patay","Patay ang 28 anyos na babaeng angkas ng kanyang ama sa motorsiklo nang magulungan ng isang 12-wheeler dump truck na sumagi sa kanila sa kanto ng EDSA at East Avenue sa Quezon City kamakalawa ng hatinggabi. Ligtas naman ang  ama na nagmamaneho ng motorsiklo. Hiniling rin ng mga kamag-anak ng mag-amang biktima na huwag nang pangalanan ang mga ito. Samantala, tinangka pa ng truck driver na nakilalang si Mercado Fernando na tumakas pero nahabol siya ng ilang rider na nasa lugar at nakakita sa aksidente. Kuwento ng isang rider na humabol sa truck, naghihintay siya sa isang convenience store sa EDSA at nagulat na lang siya nang may kumalabog sa kanyang harapan at paglingon niya bumungad na ang mga nakabulagtang biktima. Bilang isa ring rider, di umano siya nagdalawang-isip na habulin ang dump truck. Nang mapahinto, galit pa umano ang driver ng truck at sinabing ang motor pa raw ang mali. Agad din naman dumating ang mga pulis na tinawag din ng kapwa rider at di na nakatakas pa ang driver ng truck. Ang driver at pahinante ng truck ay hindi na nagbigay ng pahayag. Ayon sa ulat ng QCPD traffic sector, pauwi na raw sana ang mag-ama matapos sunduin ang anak sa trabaho. Kasong reckless imprudence resulting to homicide ang haharapin ng truck driver.",Patay ang 28 anyos na babaeng angkas ng kanyang ama sa motorsiklo nang magulungan ng isang 12-wheeler dump truck na sumagi sa kanila sa kanto ng EDSA at East Avenue sa Quezon City kamakalawa ng hatinggabi.,"May 14, 2022  12:00am",https://www.philstar.com/pilipino-star-ngayon/metro/2022/05/14/2180987/mag-ama-nagulungan-ng-dump-truck-anak-patay
"DILG: Alegasyon ng dayaan sa eleksiyon, walang basehan","Binalewala lamang ng Department of the Interior and Local Government (DILG) ang mga alegasyong nagkaroon umano ng dayaan sa halalang idinaos sa bansa noong Mayo 9, 2022. Ayon kay DILG Undersecretary at Spokesperson Jonathan Malaya, walang basehan ang mga naturang alegasyon at hindi suportado ng anumang datos at facts. Nanindigan din si Malaya na napakaganda ng naganap na halalan at maituturing na isa sa mga pinakamatagumpay na eleksiyong idinaos sa bansa. “Essentially napakaganda po ng nakaraang eleksyon. I think this is one of the most successful conduct of elections in recent memory,’’ pahayag pa ni Malaya, sa idinaos na National Task Force to End Local Communists Armed Conflict (NTF-ELCAC) press briefing kahapon. Sinabi pa ng DILG official na ang mapayapang election process ay bunga ng mga repormang ipinatupad ng pamahalaan, kabilang na ang automation ng halalan, pagpokus sa deployment ng mga police officers sa lahat ng lugar at pag-dispatch ng Philippine National Police (PNP) personnel sa mga lugar, kung saan nakakaranas ng harassment at intimidasyon ang mga guro. “Kasi bago ako napunta sa DILG I was with the Department of Education (DepEd) and (during) election we were the ones deploying teachers for the elections and I think the reforms that we did since the beginning up to now including the automation of the elections, the focused deployment of police in all areas, the use of PNP officers as BEIs (Board of Elections Inspectors) in areas where there is harassment and intimidation of regular tea­chers,” ani Malaya. Bagamat mahaba aniya ang pila ng mga botante sa mga voting precincts, maliit na porsiyento lamang din ng mga vote counting machines (VCMs) ang nagkadiperensiya. aSo there is really no debate (election results) anymore,’’ aniya pa.","Binalewala lamang ng Department of the Interior and Local Government (DILG) ang mga alegasyong nagkaroon umano ng dayaan sa halalang idinaos sa bansa noong Mayo 9, 2022.","May 17, 2022  12:00am",https://www.philstar.com/pilipino-star-ngayon/metro/2022/05/17/2181597/dilg-alegasyon-ng-dayaan-sa-eleksiyon-walang-basehan
"Bigtime rollback sa presyo ng diesel, asahan","Magpapatupad ng malaking pagbaba sa presyo ng diesel at bahagyang bawas sa presyo ng gasolina sa bansa sa susunod na linggo. Ito ay makaraang  ianunsyo ng ­Unioil Philippines na magbababa sila ng ­presyo ng diesel ng may P2.90  hanggang P3.00  kada litro samantalang magbaba sila ng presyo ng ga­solina ng may  P0.40 hanggang P0.60 kada litro. Noong nagdaang linggo ay nagtaas ang mga kompanya ng ga­solina ng may P4.20 kada litro samantalang sa halaga ng  diesel ay nagtaas ng P4.20 kada litro at P5.85 kada litro sa kerosene. Dahil dito, nagkaroon ng adjustment ang presyo ng gasolina na may P22 kada litro,  diesel ay nasa  P34.50  kada litro at ang  kerosene ay P29.75 kada litro mula nang pumasok ang Enero ngayong taon. Nagtaas ang halaga ng petroleum products noong nagdaang mga araw dulot ng pag -iral ng COVID-19 lockdowns  sa China na top oil exporter, gayundin ang mataas na demand sa mga produktong petrolyo.",Magpapatupad ng malaking pagbaba sa presyo ng diesel at bahagyang bawas sa presyo ng gasolina sa bansa sa susunod na linggo.,"May 15, 2022  12:00am",https://www.philstar.com/pilipino-star-ngayon/metro/2022/05/15/2181177/bigtime-rollback-sa-presyo-ng-diesel-asahan
"‘No permit, no rally’ mahigpit na ipapatupad sa Maynila","Matapos ang halalan, magpapatupad na si Manila City Mayor Isko Moreno ng mahigpit na polisiya na ‘no permit, no rally’ sa siyudad makaraan ang demonstrasyon ng mga militante sa ilang parte nito noong Martes. Isang memorandum ang inilabas ni Moreno na nag-aatas sa Manila Police District (MPD) at mga sangay nito, mga opisyal ng barangay at Bureau of Permits, ukol sa mahigpit na pagpapatupad ng Batas Pambansa 880 o ang The Public Assembly Act. Sinabi ng alkalde na dahil tapos na ang kampanya at halalan, kailangang bumalik na sa normal ang pamumuhay ng lahat. Matatandaan na noong kampanya para sa May 9 National at Local Elections, pinaluwag ni Moreno ang pagsasagawa ng mga ‘campaign rallies’ sa siyudad, maging sa kaniyang mga katunggali sa eleksyon. “Tapos na ang kampanya, tapos na ang halalan, nagdesisyon na ang tao. Now, we have to put things in right order. For the purposes of moving on at kayo ay maibalik na sa normal, ‘yung normal na pamumuhay, kailangan na pong ilagay natin sa tamang perspektibo ang mga bagay bagay,” saad ni Moreno. Bago makapagsagawa ng mga pagtitipon, kailangan munang kumuha ng permit sa Bureau of Permits at sa Manila Barangay Bureau ang mga grupong magkakasa nito. Matatandaan na nitong Martes, dumagsa sa harapan ng punong-tanggapan ng Commission on Elections sa Intramuros ang daan-daang mga demonstrador na nananawagan sa maayos na pagbibilang ng boto. Ilan din sa mga demonstrador ang nakita sa bisinidad ng Bonifacio Shrine.","Matapos ang halalan, magpapatupad na si Manila City Mayor Isko Moreno ng mahigpit na polisiya na ‘no permit, no rally’ sa siyudad makaraan ang demonstrasyon ng mga militante sa ilang parte nito noong Martes.","May 12, 2022  12:00am",https://www.philstar.com/pilipino-star-ngayon/metro/2022/05/12/2180442/no-permit-no-rally-mahigpit-na-ipapatupad-sa-maynila
"Amerikanong pedopilya, timbog ng BI","Hindi na pinayagang maghasik pa ng krimen ang isang American national nang arestuhin ng mga tauhan ng Bureau of Immigration (BI) dahil sa kinakaharap niyang kasong ‘child molestation’. Kinilala ni Immigration Commissioner Jaime Morente ang nadakip na si Bradley John Moore, 49-anyos. Naaresto siya ng mga tauhan ng BI-Fugitive Search Unit sa may Dapitan City sa Zamboanga del Norte. Sinabi ni BI-FSU acting chief Rendel Ryan Sy, na wanted si Moore sa district court sa McKinney, Texas dahil sa kinakaharap na kasong ‘sexual assault’ sa isang bata at tatlong bilang ng ‘indecency’ at nagkaroon ng ‘sexual contact’ sa isa pang menor-de-edad. Isa ring ‘overstaying’ na dayuhan si Moore sa Pilipinas na dumating sa bansa noon pang Dis­yembre 6, 2020 at hindi na umalis.  Kinansela na rin ng pamahalaan ng Estados Unidos ang kaniyang pasaporte. 
Inilarawan ni Morente si Moore na isang ‘undesirable alien’ at ang kaniyang pananatili sa bansa ay nagdadala ng panganib sa mga batang Pilipino. Pansamantalang nakaditine si Moore sa Dapitan City police station at nakatakdang ilipat sa BI warden facility sa Camp Bagong Diwa, Taguig City kung saan hihintayin niya ang kaniyang deportasyon.",Hindi na pinayagang maghasik pa ng krimen ang isang American national nang arestuhin ng mga tauhan ng Bureau of Immigration (BI) dahil sa kinakaharap niyang kasong ‘child molestation’.,"May 14, 2022  12:00am",https://www.philstar.com/pilipino-star-ngayon/metro/2022/05/14/2180984/amerikanong-pedopilya-timbog-ng-bi
"Mga QCitizen, pinasalamatan ni Mayor Joy","Mariing pinasalamatan ni Quezon City Mayor Joy Belmonte ang mga taga-lungsod sa pagkakaloob sa kanya ng suporta at tiwala na maluklok muli bilang alkalde sa kanyang ikalawang termino. “Buong pagpapa­kumbaba po akong nagpapasalamat sa ating QCitizens sa muli niyong pagtitiwala at pagbibigay ng suporta sa ating nasimulang pagbabago. Ang inyong mga boto ay malinaw na patunay na nararamdaman ninyo ang mga programa’t proyekto ng siyudad sa nakalipas na tatlong taon. Senyales din ito na nais ninyong ipagpatuloy ang mga reporma at mabuting pamamahala sa city hall,”pahayag ni Mayor Belmonte. Idinagdag pa ng alkalde na higit na paiigtingin niya ang kanyang pagseserbisyo sa lungsod. “Ngayong pinagkatiwalaan ninyo ako na muling pangunahan ang Quezon City sa susunod na tatlong taon, asahan ninyo ang mas pi­naigting na serbisyo mula sa inyong pamahalaang lungsod. Hindi man madali, patuloy nating isasaayos ang mga luma at baluktot na sistema. Sa abot ng ating makakaya, paglilingkuran natin ang lahat ng QCitizens sinuman ang kanilang ibinoto ngayong halalan. Hihigitan natin ang ating mga nagawa para sa inyo, sa tulong na rin ng iba pa nating kapartido sa Serbisyo sa Bayan Party (SBP), sa pangu­nguna ng ating katuwang sa paglilingkod na si Vice Mayor Gian Sotto, pati na ang ating mga kasamang kongresista at mga konsehal.” dagdag pa nito. Tiniyak ni Belmonte ang matinding pagtutulungan ng lokal na pamahalaan at mga residente ang pagpapaunlad pa sa lungsod.",Mariing pinasalamatan ni Quezon City Mayor Joy Belmonte ang mga taga-lungsod sa pagkakaloob sa kanya ng suporta at tiwala na maluklok muli bilang alkalde sa kanyang ikalawang termino.,"May 13, 2022  12:00am",https://www.philstar.com/pilipino-star-ngayon/metro/2022/05/13/2180736/mga-qcitizen-pinasalamatan-ni-mayor-joy
Cavitex may bagong toll rates,"Nag-abiso na rin ang Cavitex Infrastructure Corporation (CIC), ang concessionaire para sa Manila-Cavite Toll Expressway (CAVITEX), kasama ang joint venture partner na Philippine Reclamation Authority (PRA), sa bagong toll rates na ipatutupad CAVITEX Parañaque Toll Plaza simula ngayong araw (Mayo 12, 2022). Ito ay matapos ang pag-apruba ng Toll Regulatory Board ng 2011 at 2014 contractual tariff adjustments toll petitions ng CIC at PRA, gayundin ang add-on na toll petition nito para sa Phase 1 at 2 enhancement works na ginawa sa CAVITEX R-1 Expressway na natapos noong 2020. Kabilang sa mga pagpapahusay na ginawa ay ang pagkumpleto ng asphalt overlay sa kahabaan ng buong kahabaan ng CAVITEX, probisyon ng Pacific flyover at left turn facility, pagpapalapad ng tulay, at ang regular na mabibigat na maintenance works nito upang matiyak ang kalidad at kaligtasan ng kalsada para sa mga motorista. Bukod pa ito sa iba pa, na kasalukuyang tinatamasa ng 160,000 average na pang-araw-araw na motorista ng CAVITEX. Ang naaprubahang petis­yon ay para sa Php 4.62 VAT-exclusive rate kada kilometro ng Class 1 vehicles; P 9.24 para sa Class 2; at P 13.86 sa Class 3 vehicles na bumibiyahe sa 6.48-kilometers R-1 Expressway (mula AVITEX Longos, Bacoor entry hanggang MIA exit, at vice versa) simula alas 12:00 ng madaling araw ng Mayo 12. Kaya, ang mga motorista ay magbabayad ng mga sumusunod na halaga batay sa bagong toll fee matrix (VAT-Inclusive): P33.00 para sa Class 1 na sasakyan mula sa kasalukuyang P25.00; P67.00 para sa Class 2 mula P50.00; at P100.00 para sa Class 3 mula P75.00.","Nag-abiso na rin ang Cavitex Infrastructure Corporation (CIC), ang concessionaire para sa Manila-Cavite Toll Expressway (CAVITEX), kasama ang joint venture partner na Philippine Reclamation Authority (PRA), sa bagong toll rates na ipatutupad CAVITEX Parañaque Toll Plaza simula ngayong araw (Mayo 12, 2022).","May 12, 2022  12:00am",https://www.philstar.com/pilipino-star-ngayon/metro/2022/05/12/2180435/cavitex-may-bagong-toll-rates
"Campaign materials, linisin sa loob ng 3 araw","Tatlong araw ang ibinigay na taning ni Department of the Interior and Local Go­vernment (DILG) Secretary Eduardo Año ang lahat ng local government units (LGUs) at mga kandidato para alisin at i-dispose ang lahat ng campaign waste materials sa kanilang nasasakupan. “Clean-up of election litter is the first order of business after the polls. Aside from incumbent LGU officials, we urge all candidates, winners and non-winners alike, to take it upon themselves to lead in the removal of their campaign materials,” ayon pa kay Año, sa isang pahayag. Sa kanyang paabiso sa mga local chief executives (LCEs), hinikayat niya ang mga ito na i-dispose ng tama ang mga election propaganda materials, alinsunod sa environmental laws at local ordinances at regulations laban sa illegal dumping, open burning, at littering. Hinihikayat din niya ang paggamit ng barangay at LGU material recovery facilities para mangolekta at mag-restore ng mga reu­sable materials gayundin sa pagbuo ng mga makabago at ligtas na estratehiya sa pag-recycle o pag-upcycle ng reusable campaign waste materials. “Hinihimok din po natin ang ating mga kababayan na makiisa sa clean up drive ng kanilang LGUs at barangay. We have done our part in exercising our right to vote. Let’s continue to participate in governance through our simple ways of cleaning up our neighborhood from election litter,” anang DILG chief. Binanggit pa nito na noong 2019 midterm elections, mahigit sa 168.84 to­nelada ng campaign materials ang nakolekta.",,"May 12, 2022  12:00am",https://www.philstar.com/pilipino-star-ngayon/metro/2022/05/12/2180440/campaign-materials-linisin-sa-loob-ng-3-araw
"Ginamit na campaign materials, maayos na itapon - DENR","Hinikayat ni Department of Environment and Natural Resources (DENR) Acting Secretary Jim O. Sampulna ang mga kandidato ng  2022 national at local elections na linisin at itapon ng maayos ang kanilang campaign materials alinsunod na rin sa nakasaad sa Republic Act (RA) 9003 o ang Ecological Solid Waste Management Act of 2000. “Win or lose, these candidates must consider the long-term consequences of their campaign materials in the environment. Therefore, they must encourage their supporters and volunteers to take down these materials, especially those made of plastic, and dispose these properly,” sabi ni Sampulna. Anya ang DENR sa pakikipagtulungan na rin ng local government units (LGUs) ay handang tumulong sa Commission on Election (Comelec) upang matiyak na magkakaroon ng resolusyon na mag-aatas sa mga kandidato na tanggalin ang kanilang election materials matapos ang bawat campaign period. “We will make sure that the existing environmental laws, such as RA 9003, will strengthen the resolution,” dagdag  ni Sampulna. Sinabi rin ni Sampulna  sa mga kandidato na buuin ang kanilang grupo upang maglinis ng boluntaryo sa halip na maharap sa posibleng paglabag pagkatapos ng election season. Inirekomenda rin ni Sampulna ang pagsunod sa recycling at upcycling ng campaign materials upang mabawasan ang mga by-products na dadalhin sa mga dumpsites. Naglabas na rin ng advisory ang Department of the Interior and Local Government na miyembro ng National Solid Waste Management Commission (NSWMC) sa lahat ng LGUs upang paalalahanan sa mahigpit na pagpapatupad ng mga probisyon sa RA 9003.",Hinikayat ni Department of Environment and Natural Resources (DENR) Acting Secretary Jim O. Sampulna ang mga kandidato ng  2022 national at local elections na linisin at itapon ng maayos ang kanilang campaign materials alinsunod na rin sa nakasaad sa Republic Act (RA) 9003 o ang Ecological Solid Waste Management Act of 2000.,"May 13, 2022  12:00am",https://www.philstar.com/pilipino-star-ngayon/metro/2022/05/13/2180735/ginamit-na-campaign-materials-maayos-na-itapon-denr
Singil sa kuryente bababa ngayong Mayo,"Magpapatupad ang Manila Electric Company (Meralco) ng 12 sentimo kada kilowatt hour (kwh) na tapyas sa singil sa kuryente ngayong buwan ng Mayo. Sa paabiso ng Meralco, nabatid na ang naturang tapyas ay katumbas ng P24 na bawas sa bayarin ng mga tahanang kumukonsumo ng 200kwh kada buwan; P36 sa mga nakaka­gamit ng 300kwh; P48 sa mga kumukonsumo ng 400kwh at P60 naman sa gumagamit ng 500kwh. Nabatid na tumaas ang generation charge ng P0.35/kwh ngunit bumaba pa rin ang singil sa kuryente. Ito’y matapos na atasan ng Energy Regulatory Commission (ERC) ang Meralco na mag-refund ng mahigit P7.7 bilyong over collections noong mga nakalipas na taon. Katumbas ito ng reduction na 47 sentimo kada kwh sa mga residential customers. Ang naturang refund ay isasagawa ng Meralco sa loob ng isang taon, simula ngayong buwan.",Magpapatupad ang Manila Electric Company (Meralco) ng 12 sentimo kada kilowatt hour (kwh) na tapyas sa singil sa kuryente ngayong buwan ng Mayo.,"May 12, 2022  12:00am",https://www.philstar.com/pilipino-star-ngayon/metro/2022/05/12/2180441/singil-sa-kuryente-bababa-ngayong-mayo
"Liwasang Aurora sa Quezon City Circle, ‘di magagamit sa ‘Thanksgiving activity ‘ni VP Robredo","Hindi pinayagan ng lokal na pamahalaan ng Quezon City na gamitin ang Liwasang Aurora sa Quezon Memorial Circle para gawing venue ng ‘Thanksgiving’ activity ni Vice President Leni Robredo. Ayon sa  Quezon City Department of Public Order (QCDPO), kinausap nila ang organizer ng “Tayo ang Liwanag; Isang Pasasalamat” at ipinaliwanag na hindi maaring gamitin ang QMC. Paliwanag ng QCDPO, dahil marami ang lalahok sa aktibidad, tiyak na magdudulot lamang ito ng ma­tinding trapik lalo’t weekday gagawin ang naturang aktibidad. Target ng organizer na gawin ang ‘Thanksgi­ving’,  ngayong Biyernes, Mayo 13. Bukod sa trapik, magdudulot din ito ng pagka-stranded ng mga pasahero. Sa halip na sa QMC, sa Ateneo de Manila University sa Loyola Heights, Quezon City na lamang gagawin ang pagpapasalamat. Ayon sa QCDPO, naunawaan naman ng organizer ang desisyon ng lokal na pamahalaan.",Hindi pinayagan ng lokal na pamahalaan ng Quezon City na gamitin ang Liwasang Aurora sa Quezon Memorial Circle para gawing venue ng ‘Thanksgiving’ activity ni Vice President Leni Robredo.,"May 13, 2022  12:00am",https://www.philstar.com/pilipino-star-ngayon/metro/2022/05/13/2180732/liwasang-aurora-sa-quezon-citycircle-di-magagamit-sa-thanksgiving-activity-ni-vp-robredo
"Midyear bonus ng mga pulis, matatanggap na sa Lunes","Matatanggap na sa  Lunes ang  midyear bonus ng mga pulis. Ito ang  inanunsiyo ni Philippine National Police (PNP)-Officer in Charge (OIC) P/Lt. General Vicente Danao Jr. matapos na ma-release ang P7.3 bilyon alokasyon para sa mid-year bonus ng mahigit 222,000 tauhan ng PNP. Ayon kay Danao ang naturang halaga ay mula sa regular na appropriation ng budget ng PNP para sa taong ito. Sinabi naman ni PNP Finance Service Director BGen. Jose Melencio Nartatez Jr., matatanggap na ng kanilang mga tauhan sa kanilang Landbank ATM Payroll Accounts ang kanilang bonus na katumbas ng isang buwang “basic pay” sa May 17. Alinsunod sa Tax Reform Accelaration and Inclusion o (TRAIN) law, ang anumang bonus na higit sa P90,000 ay papatawan ng withholding tax. Hindi naman kasama sa mabibigyan ng bonus ang mga tauhan nila na nahatulan ng ‘guilty’ sa administratibo o kriminal na kaso sa loob ng fiscal year 2022.",Matatanggap na sa  Lunes ang  midyear bonus ng mga pulis.,"May 13, 2022  12:00am",https://www.philstar.com/pilipino-star-ngayon/metro/2022/05/13/2180726/midyear-bonus-ng-mga-pulis-matatanggap-na-sa-lunes
"Lolo pinana, patay","Patay ang isang 67-anyos na lalaki makaraang panain ng isang kilalang lasenggo sa kanilang komunidad sa Tondo, Maynila nitong Martes ng gabi. Hindi na umabot ng buhay nang isugod sa Tondo Medical Center ang biktimang si Dominador Fermano, appliance technician, at nakatira sa Rodriguez cor. Patria St., Brgy. 144 Zone 12 District 1, Balut, Tondo. Sakto sa kanyang kaliwang dibdib tumama ang pana. Nadakip naman sa ikinasang follow-up operation ng mga tauhan ng Manila Police District-Station 1 ang suspek na si Michael Clavio, 29, ng Brgy. 135, sa Balut, Tondo. 
Sa ulat, dakong alas-8 ng gabi nang biglang pumasok sa loob ng Barangay 144 Hall ang lasing na si  Clavio. Nilapitan umano nito si Brgy.  Chairman Raymundo Orellano at tinira ang opisyal gamit ang isang Indian arrow pero masuwerteng nagmintis. Tinangka namang umawat ng biktimang si Fermano ngunit siya ang tinamaan ng sumunod na pagpana ng suspek na agad tumakas sakay ng isang motorsiklo. Dakong alas-3 kahapon ng madaling araw nang masakote ng mga pulis ang suspek sa may Bukid, Paulino Extension, Brgy. 135, Zone 12 Balut, Tondo at agad na dinala sa presinto.  Nahaharap siya ngayon sa kasong Murder at Attempted Murder sa Manila City Prosecutors Office.","Patay ang isang 67-anyos na lalaki makaraang panain ng isang kilalang lasenggo sa kanilang komunidad sa Tondo, Maynila nitong Martes ng gabi.","May 12, 2022  12:00am",https://www.philstar.com/pilipino-star-ngayon/metro/2022/05/12/2180430/lolo-pinana-patay
"Joy Belmonte, iba pang nanalo sa Quezon City, pormal nang naiproklama","Kagabi ay pormal na ring naiproklama ang mga nanalong kandidato sa Quezon City. Ang proclamation ay pinangunahan nina Atty. Lope de Gayo Jr, chairman Board of canvasser , Atty Vimar Barcellano Vice Chairperson,DOJ at  Dr Jennilyn Rose Corpuz , Member Secretary , Deped.  Muling nasungkit ni reelectionist QC Mayor Joy Belmonte ang pagka-alkalde sa lungsod na nakakuha ng botong 644,673 kumpara sa kalabang si Anak Kalusugan Rep Michael Defensor na nakakuha lamang ng 406,765 votes. Sa 1st district ng Quezon City, ang anim na namayagpag sa pagkakonsehal ay sina Bernard Herrera - 120,063 votes, TJ Calalay- 117,189 votes, Doray Delarmente -115,253 votes, Sep Juico -102,685 votes, Nikki Crisologo - 93,383 votes  at Charm Ferrer- 90,786 votes.  Sa district 2 ay nangungunang konsehal si Mikey Belmonte - 146,939 votes , Candy Medina -146,202 votes, Aly Medall -121,663 votes, Dave Valmocina- 117,665 votes, Rannie Ludovica -107,097 votes at Atty Godie Liban- 103,345 votes. Sa 3rd district nangunguna sa pagkakonsehal si Kate Coseteng -73,865 votes, Dok Lumbad-65,582 votes, Chuckie Antonio -63,316 votes, Don de leon- 57,995 votes, Wency Lagumbay-54,605 votes at  Atty Anton Reyes - 53,598 votes.  Sa district 4 nangungunang konsehal na nakakuha ng mataas na boto ay sina Egay Yap- 86,496 votes, Imee Rillo- 83,571 votes, Racquel Malangen -82,594 votes, Irene Belmonte - 79,822 votes, Nanette Daza-78,266 votes at  Marra Suntay -76,705 votes.  Sa 5th district nangunguna sina Joseph Joe Visaya- 140,009 votes, Alfred Vargas- 137,135 votes, Ram Medalla- 107,816 votes, Shay Liban- 96,602 votes, Aiko Melendez- 94,618 votes at Mutya Castelo -89,723 votes Sa 6th district nangungunang may mataas na boto sina Doc Ellie Juan- 88,638 votes, Kristine Donny Matias- 86,886 votes,  Eric Medina-81,484 votes, Banjo Pillar- 72,656 votes , Vito Generoso Sotto-70,888 votes at Victor Bernardo- 66,150 votes Nanalong Congressman sa District 1 ay ang aktor na si Arjo Atayde- 111,742 votes na malaking lamang niya sa kalabang si Onyx Crisologo na nakakuha lamang ng 52,554 votes Sa district 2 Congressman ay nanalo ang indepen­dent candidate na anak ni Raffy Tulfo na si Ralph Raffy Tulfo Jr na nakakuha ng 124,468 votes na malaki ang lamang sa kalabang si Precious Castelo- 94,012 votes.  Sa District 3 ay nanalo si Incumbent Congressman Franz Pumaren na nakakuha ng 59,782 votes laban sa kalabang si Allan Benedict Reyes na may 55,966 votes.  Sa 4th district ay mataas ang nakuhang boto ni Marvin Rillo na may 80,584 votes laban sa kasalukuyang Congressman Bong Suntay na may 79,214 votes  Sa 5th district ay nakakuha ng malaking boto si dating Councilor PM Vargas ng 103,658 votes na malaking lamang sa kalabang si Ate Rose Lin na may 72,590 votes  Sa 6th district ay nakopo ni dating Councilor  Marivic Co-Pilar na nakakuha ng  95,471 votes na mas mataas kay dating Congressman Bingbong Crisologo na may 53,673 votes.",Kagabi ay pormal na ring naiproklama ang mga nanalong kandidato sa Quezon City.,"May 11, 2022  12:00am",https://www.philstar.com/pilipino-star-ngayon/metro/2022/05/11/2180250/joy-belmonte-iba-pang-nanalo-sa-quezon-city-pormal-nang-naiproklama
Lacuna: Unang babaeng alkalde ng Maynila,Gumawa ng kasaysayan si incumbent Vice Mayor Honey Lacuna makaraang maiproklama kahapon na unang babaeng alkalde ng siyudad ng Maynila. Pasado alas-7 ng gabi nang ideklara ng local board of canvassers ng Comelec si Lacuna bilang nagwagi sa ­mayoralty race sa Session Hall ng Sangguniang Panglungsod. Iprinoklama rin ang bagong Bise Alkalde na si Yul Servo na ka-tandem ni Lacuna. Si Lacuna ang anak ng dati ring Vice Mayor ng Maynila na si Danny Lacuna na tumakbo rin noon bilang alkalde ngunit nabigo na manalo. Papalitan niya si ‘one-term’ Mayor Isko Moreno.,Gumawa ng kasaysayan si incumbent Vice Mayor Honey Lacuna makaraang maiproklama kahapon na unang babaeng alkalde ng siyudad ng Maynila.,"May 12, 2022  12:00am",https://www.philstar.com/pilipino-star-ngayon/metro/2022/05/12/2180438/lacuna-unang-babaeng-alkalde-ng-maynila
"Ilang nagwagi sa NCR, naiproklama na!","Ilang oras matapos ang halalan ay nakapagproklama na ng ­ilang  mga nagwaging alkalde at bise alkalde sa mga lungsod sa Metro Manila ang lokal na Commission on Election (Comelec). Mayorya sa mga ito ay mga incumbent na mayor at bise-mayor. Sa eastern metro, proklamado na ang mga kandidato sa pagka-alkalde at bise alkalde na nagwagi sa May 9  na kinabibilangan ng mga lungsod ng Pasig, Marikina, Mandaluyong at San Juan. Nabatid na kabilang sa mga nanalo at maagang naiproklama ng Comelec ay si San Juan City Mayor Francis Zamora, na maglilingkod sa kanyang ikalawang termino, at ang kanyang ka-tandem na si Vice Mayor Warren Villa. Proklamado na rin si Cong. Atty. Bel Zamora. Nakalaban ni Zamora sa eleksiyon si Jun Usman. Proklamado na rin para sa kanyang ikalawang termino si incumbent Pasig City Mayor Vico Sotto, na tinambakan sa halalan ang kanyang katunggali na si Vice Mayor Iyo Bernardo. Wagi rin ang kanyang running mate na si incoming Pasig Mayor Dodot Jaworski gayundin si Cong. Roman Romulo. Maging si Marikina City Mayor Marcelino Teodoro ay naiproklama na rin para sa kanyang ikatlo at huling termino, gayundin ang kanyang maybahay na si inco­ming Cong. Maan Teodoro.  Malaki ang lamang sa boto ni Teodoro laban sa kanyang katunggali na si Marikina City Cong. Bayani Fernando.   Reelected rin naman si Marikina Vice Mayor Marion Andres. Sa Mandaluyong naman, wagi si incoming mayor Ben Abalos laban kay Florencio Solomon at inaasahang anumang oras ay maipuproklama na rin.  Nanalo rin sa halalan si incoming vice mayor Menchie Abalos habang Cong. naman si Neptali Gonzales.",Ilang oras matapos ang halalan ay nakapagproklama na ng ­ilang  mga nagwaging alkalde at bise alkalde sa mga lungsod sa Metro Manila ang lokal na Commission on Election (Comelec).,"May 11, 2022  12:00am",https://www.philstar.com/pilipino-star-ngayon/metro/2022/05/11/2180247/ilang-nagwagi-sa-ncr-naiproklama-na
Ecowaste umapela sa mga kandidato,"Hiniling ng environmenta­list group Ecowaste Coalition sa mga kandidato na ma­ging responsable sa kanilang mga campaign materials na ginamit sa nagdaang halalan sa bansa. Dapat sana ay magkanya kanyang tanggal ang mga kandidato ng kanilang mga campaign materials at umisip ng paraan kung paano ito mapapakinabangan pa sa pagrerecycle. Ayon sa Ecowaste coalition na kailangan ding makiisa ang mga kandidato sa paglilinis ng mga naglipanang campaign materials, nanalo man o natalo upang maging malinis ang kapaligiran. Maaari anilang ma-recycle ang mga campaign materials sa pamamagitan ng paggawa mula dito ng bag na lalagyan ng mga gulay at isda sa pamamalengke at maaari ring magamit na mantel sa upuan at lamesa. Ang tambak na basura anila na iniwan ng nagdaang halalan ay malaking hamon sa mga kandidato para makipagtulungan sa pamahalaan na malinis ang kapaligiran. Dapat umanong isaisip ng mga kandidato ang kanilang responsibilidad makaraan ang bawat halalan sa bansa.",Hiniling ng environmenta­list group Ecowaste Coalition sa mga kandidato na ma­ging responsable sa kanilang mga campaign materials na ginamit sa nagdaang halalan sa bansa.,"May 12, 2022  12:00am",https://www.philstar.com/pilipino-star-ngayon/metro/2022/05/12/2180433/ecowaste-umapela-sa-mga-kandidato
"Rep. Peña: Mas maraming proyekto, ilalatag kasama ang Team United","Tiniyak ni reelected Makati first District Congressman Kid Peña na Mas maraming batas na ihahain at proyektong ihahatid ng kanyang  tanggapan kasama ang Team United ng Makatizen na nagwagi sa local election sa pambihirang 21-1 kontra oposisyon. Matapos maproklama kagabi, kagyat na inatasan ni Peña ang kanyang mga coordinators para alamin ang mga pangangailangan ng kanyang nasasakupan upang maipagkaloob agad ang mga ito. Gayundin, ang mga programang nangangailangan naman ng batas ay kanyang ihahain sa pagbubukas ng 19th congress. Bagamat milya ang layo sa kanyang da­lawang kalaban, patuloy na pagbubutihin ni Peña ang kanyang trabaho sa Kongreso  at nasasakupang distrito lalo ngayon kasama ang team ng kasalukuyang Mayor Abby Binay, Vice mayor Monique Lagdameo at Makati second district representative Luis Campos. Ibibigay niya rin ang kanyang buong suporta upang mabawi ang mga barangay na nahagip sa territorial dispute sa pagitan ng Makati at Taguig.",Tiniyak ni reelected Makati first District Congressman Kid Peña na Mas maraming batas na ihahain at proyektong ihahatid ng kanyang  tanggapan kasama ang Team United ng Makatizen na nagwagi sa local election sa pambihirang 21-1 kontra oposisyon.,"May 11, 2022  12:00am",https://www.philstar.com/pilipino-star-ngayon/metro/2022/05/11/2180242/rep-pea-mas-maraming-proyekto-ilalatag-kasama-ang-team-united
"Mga waging mayor, vice-mayor sa Southern Metro","Naiproklama na rin kahapon ng Commission on Elections (Comelec) ang mga nagwagi sa lokal na halalan sa southern metro. Sa Makati City, mu­ling nakakuha ng bagong mandato ang tambalang Abby Binay, alkalde at Monique Lagdameo, bise-alkalde, makaraang iproklama na sila dakong alas-6 ng umaga. Nakakuha si Binay ng kabuuang boto na 317,290 laban sa 15,565 boto ng pinakamalapit na katunggali na si Joel Hernandez. Si Ruffy Biazon naman ang bagong halal na alkalde ng Muntinlupa City makaraang iprokalama na rin ng Comelec.  Muli namang nahalal si incumbent Vice Mayor Artemio Simudac. Sa Las Piñas City, uupo sa kaniyang ikatlong termino si re-electionist Mayor Imelda Aguilar.  Ang anak ng alkalde na si April Aguilar naman ang iprinoklama na bise-alkalde. Alas-2 ng madaling araw nang iproklama namang nagwaging alkalde ng bayan ng Pateros si Mayor Miguel Ponce na nasa kaniyang huling termino na at kaniyang bise-alkalde naman na si Carlos Santos.  Sa ginanap na proklamasyon dakong alas-3 ng hapon, muli ring uupo bilang alkalde ng Pasay City si incumbent Mayor Emi Calixto-Rubiano at si Boyet Del Rosario naman ang iprinoklamang bise-alkalde habang si Tony Calixto ang muling nagwagi na congressman ng nag-iisang distrito ng siyudad.",Naiproklama na rin kahapon ng Commission on Elections (Comelec) ang mga nagwagi sa lokal na halalan sa southern metro.,"May 11, 2022  12:00am",https://www.philstar.com/pilipino-star-ngayon/metro/2022/05/11/2180245/mga-waging-mayor-vice-mayor-sa-southern-metro
Ika-15 taas presyo ng petrolyo sa 2022,"Nag-anunsyo kahapon ang mga lokal na kompanya ng langis sa bagong ipatutupad na big-time oil price hike ngayong araw ng Martes. Ito na ang ika-15 beses na taas-presyo ng mga produktong petrolyo sa taong ito. Pagtuntong pa lamang ng alas-12:01 ng madaling araw ng Mayo 10 ay paiiralin na ng Caltex Philippines ang dagdag na P4.20 sa kada litro ng gasolina at diesel habang ang kerosene ay P5.85 sa kada litro. Gayundin ang  itataas sa pump prices ng  Petron Corporation, Pilipinas Shell, Seaoil Philippines at  Flying V sa kanilang produktong gasolina, diesel at kerosene bagamat magsisimula itong ipatupad alas-6:00 ng umaga ng Martes. Sumunod din sa katulad na dagdag-presyo sa kanilang gasolina at diesel ang mga indepen­dent oil companies na PTT Philippines, Petro Gazz, Total Philippines, Phoenix Petroleum, Unioil at Eastern Petroleum, dakong alas-6:00 ng umaga ng Martes.Habang ­alas-8:01 pa ng umaga magpapatupad ang Clean Fuel sa kanilang produktong gasolina at diesel sa katulad na presyong idadagdag.",,"May 10, 2022  12:00am",https://www.philstar.com/pilipino-star-ngayon/metro/2022/05/10/2179935/ika-15-taas-presyo-ng-petrolyo-sa-2022
"Lalaki na boboto hinimatay sa presinto, patay","Hindi na nagawang makaboto ng isang 48-anyos na lalaki makaraang himatayin habang nakapila sa kaniyang polling precinct sa Tondo High School na dahilan ng kaniyang pagkasawi nitong Lunes ng hapon. Idineklarang wala nang buhay ng manggagamot ng Gat. Andres Bonifacio Memorial Medical Center ang nasawi na si Pedro Ramil Jr., residente ng Block 2 Lot 3 Model Community, Brgy. 118 Zone 9, Tondo. Sa ulat ng Manila Police District-Homicide Section, dakong alas-4:30 ng hapon nakapila si Ramil sa Room 308 na nakatalagang presinto niya para makaboto  nang bigla siyang himatayin at bumagsak. Nagtulung-tulong naman ang mga tao sa lugar at mga awtoridad para maisugod siya sa nabanggit na pagamutan ngunit hindi na rin siya umabot ng buhay. Ayon sa isang Ro­berto Rabe Jr., kapitbahay ni Ramil, mayroon umanong sakit na hika ang nasawi na maaa­ring umatake dahil sa init at pagod dahil sa may isang oras na umano siyang nakapila.",Hindi na nagawang makaboto ng isang 48-anyos na lalaki makaraang himatayin habang nakapila sa kaniyang polling precinct sa Tondo High School na dahilan ng kaniyang pagkasawi nitong Lunes ng hapon.,"May 11, 2022  12:00am",https://www.philstar.com/pilipino-star-ngayon/metro/2022/05/11/2180243/lalaki-na-boboto-hinimatay-sa-presinto-patay
Kelot sinaksak ng kapwa barker agawan sa pasahero,"Kalaboso ang isang miyembro ng Sputnik gang nang saksakin ang kapwa barker matapos magka-asaran sa pagtatawag ng mga pasahero, sa Pasay City, Linggo ng hapon. Kinilala ni Pasay City Police chief, P/Colonel Cesar Paday-os, ang suspek na si Rolando Reano, 44, barker at residente ng Zamora St., Pasay City., na kasalukuyang nakapiit sa Pasay City police custodial facility. Inoobserbahan naman sa San Juan Ade Dios Hospital ang 26-anyos na kapwa barker na kinilalang si Lorenzo Sadaya, dahil sa tinamong dalawang saksak sa tiyan. Sa ulat, dakong alas 5:00  ng hapon ng Mayo 8 nang maganap ang insidente sa panulukan ng EDSA at Zamora St., Pasay City. Sa imbestigasyon, habang sabay na nagtatawag ng pasahero ang dalawa ay nagka-inisan  na nauwi sa  mainitang pagtatalo hanggang sa bumunot ng mahabang ice pick ang suspek at inundayan ng dalawang beses sa tiyan ang biktima bago tumakas. Sa follow-up operation ng Pasay Police Sub-Station 4, nadakip ang suspek at narekober ang ginamit na ice pick.","Kalaboso ang isang miyembro ng Sputnik gang nang saksakin ang kapwa barker matapos magka-asaran sa pagtatawag ng mga pasahero, sa Pasay City, Linggo ng hapon.","May 10, 2022  12:00am",https://www.philstar.com/pilipino-star-ngayon/metro/2022/05/10/2179930/kelot-sinaksak-ng-kapwa-barker-agawan-sa-pasahero
"152 bagong kaso ng COVID-19, naitala ng DOH","Nakapagtala  na lamang ang Department of Health (DOH) ng 152 bagong kaso ng COVID-19 sa buong Pilipinas nitong Mayo 8. Base sa datos na nakalap mula sa DOH, sinabi ni Dr. Guido David, ng OCTA Research Group, na ang natu­rang bilang ay mas mababa sa kanilang forecast na 190 cases. Ang magandang balita naman umano ay nakapagtala rin ang bansa ng zero COVID-19 deaths habang 349 naman ang naiulat na bagong COVID-19 recoveries. Sa kabuuan, mayroon nang 3,687,018 ang total COVID-19 cases sa bansa. Sa naturang bilang, 4,106 na lamang ang aktibong kaso o nagpapagaling pa mula sa karamdaman. Nasa 60,439 naman na ang total COVID-19 deaths sa bansa habang 3,622,473 na ang total COVID-19 recoveries. Sinabi ni David na nasa 1.2% na lamang ang nationwide positivity rate at 45 naman ang bagong kaso ng sakit na naitala sa National Capital Region (NCR). Sa pagtaya ni David, posibleng umabot sa 130 ang mga bagong kaso ng sakit na maitatala ng DOH sa bansa bukas, Martes, Mayo 10.",Nakapagtala  na lamang ang Department of Health (DOH) ng 152 bagong kaso ng COVID-19 sa buong Pilipinas nitong Mayo 8.,"May 10, 2022  12:00am",https://www.philstar.com/pilipino-star-ngayon/metro/2022/05/10/2179932/152-bagong-kaso-ng-covid-19-naitala-ng-doh
Sunog sumiklab sa polling precinct sa Maynila,"Naapektuhan ang botohan sa isang ‘polling precinct’ sa Aurora Elementary School sa San Andres, Maynila nang sandaling sumiklab ang isang apoy dulot ng electrical wiring. Sa inisyal na ulat ng Manila Fire Department, dakong alas-8:52 ng umaga nang mag-um­pisa ang apoy at nagawa rin namang agad na maapula ng mga bumbero dakong alas-9:04 ng umaga. Naantala ang pagboto sa presinto nang magtakbuhan ang mga taong nakapila. Kinailangan din na ilabas sa gusali ang mga ‘vote counting machines (VCMS)’ para mailigtas sa sunog. Sa inisyal na imbestigasyon, faulty wiring ng isang ceiling fan na nasa Room 234 ang dahilan ng apoy. Naibalik naman ang botohan dakong alas-11 ng umaga sa auditorium ng paaralan.","Naapektuhan ang botohan sa isang ‘polling precinct’ sa Aurora Elementary School sa San Andres, Maynila nang sandaling sumiklab ang isang apoy dulot ng electrical wiring.","May 10, 2022  12:00am",https://www.philstar.com/pilipino-star-ngayon/metro/2022/05/10/2179933/sunog-sumiklab-sa-polling-precinct-sa-maynila
"Chairwoman ng UMLIF, na nambiktima raw ng 40 kandidato, inaresto","Inaresto ng mga tauhan ng pulisya ang sinasabing  chairwoman ng United Muslim Lumad Inter Faith (UMLIF) matapos umanong mambiktima ng mga kandidato na pinangakuan nito ng pondo mula sa isang presidential candidate at saka hiningian ng pera. Kinilala ni Quezon City Police District (QCPD) Director, PBGEN Remus Medina ang naarestong suspek na si Aisha Noreen Estrada-Verano, 54, at residente ng Brgy. San Martin De Porres, Cubao, Quezon City. Batay sa ulat ng Cubao Police Station (PS 7) na pinamumunuan ni PLTCOL Elizabeth Jasmin, nabatid na habang nasa Bauang, La Union sina Verano ka­makailan, kasama ang dalawa pa niyang kasabwat na kinilalang sina Rocky Boadilla at Danny Martinez, nakahikayat sila ng 40 kandidato mula sa Norte at napaniwalang may koneksyon sila sa isa sa presidential aspirant na magbibigay ng election fund sa kanila. Hiningian umano ng mga suspek ang mga biktima ng tig-P2,000 bawat isa bilang registration fee upang makuha ang pinangakong pondo. Dakong alas-6:00 ng umaga kamakalawa ay nakipagkita umano ang mga suspek sa Food Park, Araneta City na matatagpuan sa kahabaan ng Gen. Roxas corner Times Square St., Brgy. Socorro, Cubao, Quezon City at ibinigay ng mga biktima ang nakolektang bayad. Malaunan ay napaisip ang mga biktima na sila ay niloko lamang ng mga suspek at tinangay na ng mga ito ang kanilang pera. Kaagad naman silang humingi ng tulong sa PS 7 na kaagad rumesponde na nagresulta sa pagkakadakip kay Verano.",Inaresto ng mga tauhan ng pulisya ang sinasabing  chairwoman ng United Muslim Lumad Inter Faith (UMLIF) matapos umanong mambiktima ng mga kandidato na pinangakuan nito ng pondo mula sa isang presidential candidate at saka hiningian ng pera.,"May 10, 2022  12:00am",https://www.philstar.com/pilipino-star-ngayon/metro/2022/05/10/2179928/chairwoman-ng-umlif-na-nambiktima-raw-ng-40-kandidato-inaresto
Bagong halal na alkalde sa CAMANAVA naiproklama na rin,"Pormal nang iprinoklama ng mga election offi­cers sa CAMANAVA (Caloocan, Malabon, Navotas at Valenzuela) ang mga bagong halal na mga alkalde matapos ang  halalan noong Lunes. Sa Malabon, nanalong alkalde si  dating vice Mayor Jeannie Sandoval na nakakuha ng  94,826 boto laban sa katunggali na si councilor Enzo Oreta. Nanalo din ang  katandem ni  Sandoval na si  Ninong  dela Cruz na may 98,060 boto. Landslide naman sa Navotas ang Partido Navoteño matapos na iproklama ng Comelec City Board of Canvassers sina  Congressman John Rey Tiangco na may botong 80,908 bilang bagong Mayor ng  lungsod at Tito Sanchez, 84,065  votes bilang  vice mayor. Nanguna rin si Mayor Toby Tiangco sa congressional race na may 79,505 votes habang si Congressman John Rey Tiangco dominated the mayoral bid na may 80,908 votes.   Sa Valenzuela, proklamado na rin Deputy Speaker Wes Gatchalian bilang  nanalong alkade sa lungsod  matapos na makakuha ng  275,650 votes. Papalitan ni  Wes sa puwesto ang kanyang kapatid na si Rex na nanalo namang  District 1 representative sa botong 141,794. Muli namang nanalo sa pagkabise alkalde si Vice Mayor Lorie Natividad-Borja with 257,530. Nagpasalamat sa kani-kanilang mga costituents at taga suporta ang mga bagong halal na local officials. Hanggang sa ngayon ay hinihintay, pang ­iproklama si Congressman Dale ‘Along’ Malapitan bilang  bagong mayor ng Caloocan City gayundin ang kanyang  running mate na si Katrina Teh bilang  vice mayor.","Pormal nang iprinoklama ng mga election offi­cers sa CAMANAVA (Caloocan, Malabon, Navotas at Valenzuela) ang mga bagong halal na mga alkalde matapos ang  halalan noong Lunes.","May 11, 2022  12:00am",https://www.philstar.com/pilipino-star-ngayon/metro/2022/05/11/2180244/bagong-halal-na-alkalde-sa-camanava-naiproklama-na-rin
"Toll fee sa NLEX, tataas simula Mayo 12","Simula sa araw ng Huwebes, Mayo 12, ­ipatutupad na ang taas sa toll fee ng  North Luzon Expressway (NLEX) Ito ay makaraang aprubahan ng Toll Regulatory Board ang petisyon ng NLEX Corporation na maitaas ang singil sa toll fee  ng P2.00 sa open system . Aabutin naman ng P0.34 ang taas ­singil  sa kada kilometro sa closed system. Sa ilalim ng bagong toll rates, ang mga moto­ristang gagamit ng  open system ay magbabayad ng dagdag na P2.00 para sa Class 1 (kotse at mmga SUVs) na sasak­yan, P6.00 sa Class 2 na sasakyan (buses at mga maliliit na trucks) at P8.00 sa Class 3 na sasakyan. Ang open system ay mula Balintawak sa Caloocan hanggang sa Marilao sa Bulacan habang ang closed system naman ay sakop ang Bocaue sa Bulacan at Sta. Ines sa Mabalacat Pampanga kasama na ang Subic-Tipo. Para naman sa mga motoristang bibiyahe ng NLEX na end-to-end sa Metro Manila at Mabalacat ay magdarag­dag  ng P27.00 sa Class 1, P69.00 sa Class 2 at P82.00 sa Class 3 na sasakyan. —  Mer Layson","Simula sa araw ng Huwebes, Mayo 12, ­ipatutupad na ang taas sa toll fee ng  North Luzon Expressway (NLEX)","May 11, 2022  12:00am",https://www.philstar.com/pilipino-star-ngayon/metro/2022/05/11/2180246/toll-fee-sa-nlex-tataas-simula-mayo-12
2 dayuhan huli sa gun ban,"Dalawang dayuhan ang naaresto sa paglabag sa umiiral sa election gun ban nang mabigong magpakita ng kaukulang dokumento sa dalang kalibre.40 baril na nadiskubre sa x-ray machine ng isang hotel sa Parañaque City, Martes ng gabi (May 10). Kinilala ni Southern Police District (SPD) P/Brig. Genera; Jimili Macaraeg ang mga suspek na sina Andrew Too Teck Wee , alyas Andy Lim Lozada, Malaysian national, 34, ng Laguna at Zheng Yi, 29, Chinese national, residente ng Makati City. Sa inisyal na imbestigasyon, ang mga suspek ay pumasok sa VIP Lobby entrance ng Okada Resorts and Casino, sa New Seaside Drive sa Brgy. Tambo, Pa­rañaque City, dakong alas-10:53 ng gabi ng Martes. Nang idaan sa scanner ang dalang bag ay nadiskubreng may laman itong Taurus caliber .40 at 4 bala. . “Tayo ay sumasaludo sa ating mga force multipliers sa kanilang dedikasyon sa trabaho, ito ay patunay na hindi nag-iisa ang kapulisan sa pagpapatupad ng kaayusan lalo na sa panahon na ito na nasa kalagitnaan pa tayo ng ating bilangan para sa National and Local Election sa ating bansa, sa ating kapulisan binabati ko kayo sa inyong agarang aksyon sa tawag ng ­ating security officers, Ako’y umaasa na magpapatuloy ang ­ating magandang ugnayan tungo sa tahimik na pamayanan,” ani Macaraeg.","Dalawang dayuhan ang naaresto sa paglabag sa umiiral sa election gun ban nang mabigong magpakita ng kaukulang dokumento sa dalang kalibre.40 baril na nadiskubre sa x-ray machine ng isang hotel sa Parañaque City, Martes ng gabi (May 10).","May 12, 2022  12:00am",https://www.philstar.com/pilipino-star-ngayon/metro/2022/05/12/2180431/2-dayuhan-huli-sa-gun-ban
"Vote buying, isumbong! – DILG","Umapela kahapon si Department of Interior and Local Government (DILG) Secretary Eduardo Año sa mga botante na kaagad na isumbong sa mga otoridad ang anumang nalalaman nilang insidente ng bilihan ng boto sa kanilang komunidad. “Kung may nakita tayo na kakaiba i-report kaagad natin. ‘Wag kayong mangimi sa pagre-report at para maaksyunan natin ora mismo,’’ ayon kay Año. Inatasan na rin naman ni Año ang Philippine National Police (PNP) na lumikha ng Anti-Vote Bu­ying Teams sa bawat lalawigan at lungsod sa bansa upang siyang tumanggap at mag-imbestiga sa mga alegasyon ng bilihan ng boto. Ani Año, ang PNP Vote Buying Teams ay inatasang tumanggap at magproseso ng reklamo ng vote-buying o vote-selling, mag-imbestiga, mangalap at magpreserba ng ebidensiya, kumuha ng pahayag at magprotekta sa mga testigo o complainant, sa pamamagitan nang pakikipag-ugnayan sa mga akmang ahensiya ng pamahalaan. Ang mga reklamo naman aniya na ‘sufficient in form and substance’ at may sapat na ebidensiya ay maaaring isampa ng mga concerned group sa pro­secutor’s office. Samantala, iniulat din ni Año na halos 80,000 PNP, AFP personnel at iba pang government agencies, ang kanilang ipinakalat sa iba’t ibang bahagi ng bansa upang magsilbi sa idaraos na halalan ngayon.",Umapela kahapon si Department of Interior and Local Government (DILG) Secretary Eduardo Año sa mga botante na kaagad na isumbong sa mga otoridad ang anumang nalalaman nilang insidente ng bilihan ng boto sa kanilang komunidad.,"May 9, 2022  12:00am",https://www.philstar.com/pilipino-star-ngayon/metro/2022/05/09/2179690/vote-buying-isumbong-dilg
Bus terminals dinagsa ng mga biyahero,"Dumagsa na kahapon ang mga pasahero sa mga bus terminal sa Quezon City na may ruta na papuntang Norte at Southern Tagalog na uuwi sa kani-kanilang mga lalawigan ngayong halalan. Nagmistulang parang Pasko ang dami ng pasahero sa mga terminal kahapon, ilang araw bago ang halalan. Ayon naman sa Lucena Lines Inc na may biyaheng Quezon pro­vince, sapat naman ang kanilang mga unit para punan ang lumaking demand ng mga pasahero na mag-uuwian ngayong weekend para sa halalan. Patuloy ding ipinaiiral ang health protocols sa loob ng mga sasakyan tulad ng pagsusuot ng face mask. Nagbabala naman ang Land Transportation Office (LTO) sa mga colorum vehicles na magsasamantala na magsakay ng mga pasahero na pupunta sa mga lalawigan at papasok ng Metro Manila at manini­ngil nang mahal. Ayon sa LTO, iimpound ang sasakyan ng mga ito, bukod sa kaukulang penalty ang kanilang kakaharapin. Nagpakalat na rin ng tauhan ang LTO sa iba’tibang lugar sa Metro Manila para alalayan ang mga sasakyan na magsisipagbihaye. Hinikayat din ng LTO ang mga bus companies na tiyakin munang road worthy ang mga sasakyan bago umarangkada sa pamamasada ang kanilang sasakyan para sa ligtas na paghahatid ng mga pasahero sa kanilang destinasyon.",,"May 8, 2022  12:00am",https://www.philstar.com/pilipino-star-ngayon/metro/2022/05/08/2179508/bus-terminals-dinagsa-ng-mga-biyahero
25 bahay natupok sa Muntinlupa,"Nasa 25 kabahayan ang natupok sa sunog na naganap sa Barangay Sucat, Muntinlupa City, kahapon ng madaling araw. Sa inisyal na ulat, dakong ala-1:27 ng mada­ling araw nang ideklarang first alarm ang sunog at agad itinaas sa ikalawang alarma 1:34 ng madaling araw na nagmula sa ika-­lawang palapag ng isang three-storey residential house sa Sitio Aplaya, Purok 6, Brgy. Sucat. Tinatayang 50 pamilya ang naapektuhan at nasa P1.5 milyong halaga ng ari-arian ang naabo. Isang Rick Valenzuela, fire volunteer, ang nasugatan. Alas 4:14 na nang ideklarang fire-out. Inaalam pa ang sanhi ng sunog.","Nasa 25 kabahayan ang natupok sa sunog na naganap sa Barangay Sucat, Muntinlupa City, kahapon ng madaling araw.","May 9, 2022  12:00am",https://www.philstar.com/pilipino-star-ngayon/metro/2022/05/09/2179681/25-bahay-natupok-sa-muntinlupa
"PhilHealth, nakapagtala ng P32.8 bilyong kita noong 2021","Inanunsyo ng Philippine Health Insurance Corporation (PhilHealth) na nakapagtala sila ng kitang P32.84 bilyon noong taong 2021. Ito ay mas mataas ng P2.8 bilyon o siyam na porsyento kumpara noong 2020. Ayon sa PhilHealth, dahil sa mas pinalakas na koleksyon at paglunsad ng payment facility sa Member Portal, nakakolekta ang PhilHealth ng P171.17 bilyong halaga ng health insurance contributions. Mas mataas anila ito ng 15% dahil na rin sa pagtaas ng koleksyon mula sa self-paying/ear­ning members. Bukod dito, tumanggap din ang Korporasyon ng subsidiyang nagkakahalaga ng P71.24 bilyon mula sa National Government para sa Indirect Contributors. Anang PhilHealth, ang pinaigting na koleksyon ay nakatulong para malampasan nila ang collection target nito ng 10%. Samantala, umabot naman ng P140.16 bilyon ang benefit claims expense ng PhilHealth noong 2021 at nakapagtala ng dagdag claims na may halagang P20 bilyon. Ito ay 16% na mas mataas sa P120.9 bil­yong naitala noong 2020. Malaking bahagi ng pagtaas ng benefit claims expense ay dahil sa mas mataas na kamalayan ng mga Filipino tungkol sa iba’t-ibang benepisyo ng PhilHealth. Nabatid na noong nakaraang taon, bukod sa pagbabayad ng CO­VID-19 benefits, malaking halaga rin ang ibinayad ng PhilHealth sa claims para sa inpatient at outpatient care, primary care benefits, at Z Benefits. Nagkaroon din anila ng pagtaas sa investment income ng PhilHealth matapos itong kumita ng P9.5 bilyon, lampas ng 40% sa target nito para sa nakaraang taon. Ang total assets naman nito ay umarangkada ng 27% o P347.48 bilyon, mas malaki sa P274.46 billion noong 2020. Malaking bagay dito ang pagtaas ng pamumuhunan kung saan ang National Government subsidies at maturities ay ipinuhunan matapos isaalang-alang ang kinakailangang panggastos. Ang investment portfolio ng PhilHealth na nagkakahalaga ng P331 bilyon ang nagbunsod ng nasabing paglago ng investments nito na kinabibilangan ng special savings deposits (SSD) at time deposits na may pinagsamang halagang P70 bilyon. Ang mga ito ay itinuturing na madaling i-liquidate at i-convert sa cash sa mga pagkakataong may hindi ­inaasahang pangyayari sa cash flow ng PhilHealth. Ang iba namang pamumuhunan nito ay nasa government at corporate bonds. May hawak ngayong P177 bilyon reserve fund ang PhilHealth, o 25% na mas mataas noong 2020, dahilan upang magarantiyahan nito ang tuluy-tuloy na benefit payouts para sa mga miyembro sa kanilang mga pangangailangang medikal.",Inanunsyo ng Philippine Health Insurance Corporation (PhilHealth) na nakapagtala sila ng kitang P32.84 bilyon noong taong 2021.,"May 8, 2022  12:00am",https://www.philstar.com/pilipino-star-ngayon/metro/2022/05/08/2179507/philhealth-nakapagtala-ng-p328-bilyong-kita-noong-2021
30% dagdag sa sahod ng mga papasok sa trabaho sa May 9 – DOLE,"Makakatanggap ng dagdag na 30% sa suweldo ang mga empleyadong papasok at magdu-duty sa trabaho ngayong araw ng halalan. Sinabi ni Labor Secretary Silvestre Bello III na ito ay makaraang ilabas ni Pangulong Rodrigo Duterte ang Proclamation No. 1357 na nag­dedeklara sa Mayo 9, 2022 national and local elections bilang isang ‘Special (Non-Working) Holiday. “We highly encourage our workers who are re­gistered voters to exercise their rights to suffrage, and if they will report to work on May 9 after casting their votes, they must receive an additional 30 percent in their daily pay,” ayon kay Bello. Sa ilalim ng Chapter III, Article 94 ng Labor Code, kung hindi papasok ang isang empleyado, ia-aplay sa kaniya ang prinsipyo ng ‘no work, no pay’ maliban na lang kung may espes­yal na polisiya ang kum­panya tulad ng nakapaloob sa ‘collective bargaining agreement (CBA)’. Para sa mga papasok sa trabaho, babayaran sila ng dagdag na 30 por­syento ng kanilang ‘basic pay’ sa unang walong oras [(basic wage x 130%) + COLA]. Para naman sa mga lalagpas ng walong oras o mag-o-overtime, babayaran sila ng dagdag pa na 30 porsyento ng ‘hourly rate. Sa mga magtatrabaho naman na babagsak sa kanilang ‘day off’, babayaran sila ng dagdag na 50% ng kanilang basic pay.",Makakatanggap ng dagdag na 30% sa suweldo ang mga empleyadong papasok at magdu-duty sa trabaho ngayong araw ng halalan.,"May 9, 2022  12:00am",https://www.philstar.com/pilipino-star-ngayon/metro/2022/05/09/2179682/30-dagdag-sa-sahod-ng-mga-papasok-sa-trabaho-sa-may-9-dole
"Aircon technician, arestado sa panununog ng bahay na inuupahan","Isang aircon technician ang dinakip matapos silaban ang kanyang inuupahang bahay sa Caloocan City, kamakalawa ng gabi. Ayon kay Caloocan police chief P/Col. Sa­muel Mina Jr., inaresto ng mga tauhan ng Caloocan Police Sub-Station 2 sa pangunguna ni P/MSgt. Julius Mabasa si Peter Delos Reyes, 52, matapos akusahan ng kanyang landlady na si Fe Paredes, 70, na sinadyang sunugin ang inuupahan niyang bahay sa 149 5th Street corner 7th Avenue, Brgy. 112 dakong alas-6:33 ng gabi. Sa pahayag sa pulisya ni Paredes na nakatira rin sa nasunog na bahay na ginagamit ni Delos Reyes bilang aircon repair shop, bago ang insidente nagkaroon ng mainitang pagtatalo ang suspek at kanyang ka-live-in na si Angelita Abaygan, 52. Nakita rin ni Paredes ang suspek na pabalik-balik sa kanyang aircon repair shop habang may bitbit na isang galon na may laman umanong flammable liquid bago sumiklab ang apoy. Ani Caloocan Fire Director F/Supt. Roberto Samillano, Jr., napigilan ang pagkalat ng apoy sa mga katabing bahay dahil sa mabilis na pagresponde ng mga tauhan Caloocan City Bureau of Fire Protection (BFP). Naapula ang apoy alas-7:04 ng gabi at nasa humigi’t-kumulang sa P50,000 halaga ng ari-arian ang napinsala. Wala namang nasaktan o nasawi sa insidente.","Isang aircon technician ang dinakip matapos silaban ang kanyang inuupahang bahay sa Caloocan City, kamakalawa ng gabi.","May 9, 2022  12:00am",https://www.philstar.com/pilipino-star-ngayon/metro/2022/05/09/2179683/aircon-technician-arestado-sa-panununog-ng-bahay-na-inuupahan
Mayor Joy Belmonte nagpasalamat sa endorso ng INC,"Nagpasalamat si Quezon City Mayor Joy Belmonte sa pamunuan ng Iglesia ni Cristo (INC) sa pagsuporta sa kanyang kandidatura. Ayon kay Belmonte, isang malaking karangalan na masuportahan ng maimpluwensyang INC. “I am deeply grateful and honored to again  receive the trust of the Iglesia ni Cristo, its Executive Minister, Brother Eduardo V. Manalo,” pahayag ni Belmonte. Pangako ni Belmonte, hindi niya sasayangin ang boto at suporta ng INC. “I will make sure not to waste that trust. If I am ever re-elected as mayor of Quezon City, you can hope that my service to the people will be in accordance with their needs and the teachings of the Creator,” dagdag ni Belmonte. “Many thanks to the entire Brotherhood of Iglesia Ni Cristo!” ayon kay Belmonte. Si Belmonte ay tumatakbong muli sa pagka-mayor ng Quezon City.",Nagpasalamat si Quezon City Mayor Joy Belmonte sa pamunuan ng Iglesia ni Cristo (INC) sa pagsuporta sa kanyang kandidatura.,"May 7, 2022  12:00am",https://www.philstar.com/pilipino-star-ngayon/metro/2022/05/07/2179348/mayor-joy-belmonte-nagpasalamat-sa-endorso-ng-inc
"LRT-2, may free ride sa PWDs ngayong election day","Magandang balita sa mga taong may kapansanan o Persons with Disabilities (PWDs) dahil pagkakalooban sila ng LRT-2 ng libreng sakay sa pagtungo sa kanilang mga polling precincts ngayon araw ng halalan. Sa paabiso ng Light Rail Transit Authority (LRTA), na nangangasiwa sa operasyon ng LRT-2, ang libreng sakay ay isa sa mga proposed measures ng Department of Transportation (DOTr) sa pamamagitan ng kanilang Task Force on Disability Affairs, para mabigyan ng accessibility ang mga PWDs sa panahon ng halalan. Lahat ng PWDs ay maaaring mag-avail ng libreng sakay sa LRT-2 anumang oras, sa pagitan ng first commercial trip nito mula alas-5 ng madaling araw hanggang sa last commercial trip nito na alas-8:30 ng gabi mula sa Antipolo station, at hanggang alas-9:00 ng gabi, mula Recto station sa Maynila. Magprisinta lamang ng kanyang balidong PWD identification card (ID) sa security/station personnel, sa kanilang pagpasok sa AFCS gates upang mag-avail ng libreng sakay. Ang LRT-2, na bumibiyahe mula Claro M. Recto Avenue sa Maynila hanggang sa Antipolo City sa Rizal, ay idinisenyo upang ma­ging commuter-friendly partikular na para sa mga mobility-impaired dahil sa mga accessibi­lity facilities nito gaya ng mga rampa, elevators na may braille, pathfin­ding tactiles, braille staircase handrails at mga restroom.",Magandang balita sa mga taong may kapansanan o Persons with Disabilities (PWDs) dahil pagkakalooban sila ng LRT-2 ng libreng sakay sa pagtungo sa kanilang mga polling precincts ngayon araw ng halalan.,"May 9, 2022  12:00am",https://www.philstar.com/pilipino-star-ngayon/metro/2022/05/09/2179686/lrt-2-may-free-ride-sa-pwds-ngayong-election-day
Lalabag sa liquor ban binalaan ng PNP,"Nagbabala kahapon ang Philippine National Police (PNP) na aa­restuhin ang sinumang lalabag sa liquor ban mula Mayo 8 hanggang sa mismong araw ng lokal at pambansang halalan sa Lunes, Mayo 9. Ito’ y kasunod naman ng inilabas na Resolution No. 10746 ng Comelec na nagbabawal laban sa pagbebenta, pagbili at maging sa pagsisilbi ng anumang nakalalasing na alak sa bisperas at araw mismo ng eleksiyon. “Anyone found viola­ting any of the provision may face the penalty of imprisonment of not less than one year but not more than six years without probation,” pahatag ni PNP Chief Officer-in-Charge/Security Task Force Commander, Police Lieutenant General Vicente D Danao Jr.  sa nasabing probisyon ng Comelec. Samantalang, hiniling din ng PNP sa publiko na pairalin ang disiplina at mahigpit na pagsunod sa nasabing direktiba ng Comelec para maiwasan ang komosyon at awayan sa mga krusyal na araw sa paghahalal  sa mga susunod na lider ng bansa . Inihatag ni Danao na dapat ay magsilbi rin itong paalala sa mga establishment owner na iwasan muna ang pagdi- display sa kanilang mga tindahan ng mga inuming nakalala­sing upang huwag matukso ang mga kustomer na uminom ng alak sa mga pampublikong lugar. “We just want to maintain our peace and order in every community. Let us exercise the freedom of expression and right to suffrage in a calm and sacred manner,” paalala ni Danao . Samantalang, isang araw bago ang halalan ay bawal na rin ang ma­ngampanya na mahigpit ding babantayan ng PNP operatives. “No candidate or supporter is allowed to conduct campaign activities anymore. Anyone who breaks this rule will face an election offense”, babala pa ni Danao. Samantalang bawal rin sa araw ng eleksyon sa Mayo o ang anumang aktibidades na may kinalaman sa kampanya tulad ng pamamahagi ng campaign paraphernalia lalo na sa mga voting centers. “The PNP will be watchful regarding these prohibitions and will be on alert for possible reports from citizens”, ayon kay Danao “Further, PNP personnel will not be allowed to get inside the polling pla­ces on election day except in cases of emergency when the Electoral board will seek for their assistance”, dagdag pa ng PNP OIC.","Nagbabala kahapon ang Philippine National Police (PNP) na aa­restuhin ang sinumang lalabag sa liquor ban mula Mayo 8 hanggang sa mismong araw ng lokal at pambansang halalan sa Lunes, Mayo 9.","May 8, 2022  12:00am",https://www.philstar.com/pilipino-star-ngayon/metro/2022/05/08/2179501/lalabag-sa-liquor-ban-binalaan-ng-pnp
Pagtatayo ng vax sites malapit sa lugar ng halalan tuloy - DOH,"Matutuloy na ang paglalagay ng mga ‘vaccination sites’ ang Department of Health (DOH) malapit sa mga ‘polling centers’ upang makapagpabakuna ngayong araw ng halalan. Sinabi ni Health Undersecretary Maria Rosario Vergeire na inaprubahan na umano ng Commission on Elections (Comelec) ang pagtatatag nito. Ito ay sa kabila ng unang pahayag ng pagtutol dahil sa baka umano malito ang mga botante na para makaboto ay kailangang magpabakuna muna. Pero ayon kay Vergeire, ilalagay ang ‘vaccination sites’ ng may 30 metro ang layo sa mga voting precincts para hindi makaabala sa mga botante. Ang mga botante na hindi pa nakakakumpleto ng kanilang primary series o hindi pa nakakatanggap ng booster shot ay maaaring bumisita sa vaccination sites matapos nilang bumoto. Kailangan lamang magdala ng mga botante ng kanilang vaccination cards, at anumang balidong identification card.",Matutuloy na ang paglalagay ng mga ‘vaccination sites’ ang Department of Health (DOH) malapit sa mga ‘polling centers’ upang makapagpabakuna ngayong araw ng halalan.,"May 9, 2022  12:00am",https://www.philstar.com/pilipino-star-ngayon/metro/2022/05/09/2179691/pagtatayo-ng-vax-sites-malapit-sa-lugar-ng-halalan-tuloy-doh
"Health, safety ng poll workers at botante tiniyak ng DepEd","Tiniyak ng Department of Education (DepEd) na bibigyan nila ng prayoridad ang kapakanan ng poll workers at mga botante sa pagdaraos ng May 9 national and local elections sa bansa, sa pamamagitan ng mga inihanda nilang health and safety initiatives. “Briefly, we have defined some safety protocols for the May 9 National and Local Elections, and this is also made in conjunction with COMELEC [Commission on Elections],” ayon kay DepEd Election Task Force Chair at Undersecretary for Administration Alain Del Pascua. Maglalagay rin sila ng sanitation stations/disinfection areas sa mga pol­ling center, magkakaroon ng temperature checks, at hihikayatin ang paggamit ng face masks ng mga botante. Pagtiyak pa niya, mahigpit na ipatutupad ng DepEd ang social distancing (1 metrong distansya), paglalagay ng plastic barriers sa Electoral Board Area at Voters Area, pagtatalaga ng Isolation Polling Pla­ces (IPPs) para sa mga botante na may 37.5? C at mas mataas pang temperatura, at implementasyon ng health and safety protocols sa mga polling center. Ibinahagi rin ni Pascua na bukod pa rito, ang final testing at sealing ng 106,439 Vote Coun­ting Machines (VCMs) ay natapos na nila, habang ang pagbabahagi ng honoraria at iba pang allowances ay isasagawa sa loob ng 15 araw pagkatapos ng NLE. Tiniyak din naman ni Briones na patuloy na gumagawa ng mga inis­yatiba ang Kagawaran na makatutulong sa teaching and non-teaching personnel sa eleksiyon.","Tiniyak ng Department of Education (DepEd) na bibigyan nila ng prayoridad ang kapakanan ng poll workers at mga botante sa pagdaraos ng May 9 national and local elections sa bansa, sa pamamagitan ng mga inihanda nilang health and safety initiatives.","May 9, 2022  12:00am",https://www.philstar.com/pilipino-star-ngayon/metro/2022/05/09/2179687/health-safety-ng-poll-workers-botante-tiniyak-ng-deped
"Health protocols, mahigpit na ipaiiral ng DepEd personnel sa halalan","Magiging istrikto ang mga personnel ng Department of Education (DepEd) sa pagpapairal ng minimum public health standards (MPHS) sa mismong araw ng halalan sa bansa sa Lunes, Mayo 9. Ito ang tiniyak kahapon ni DepEd Director Marc Bragado, kasabay ang pagtiyak na handang-handa na ang kagawaran at kanilang mga guro sa paggampan sa kanilang tungkulin sa eleksiyon. Ayon kay Bragado, magiging mahigpit sila sa pagpapatupad ng social distancing kaya’t tiyak na magiging mahaba ang pila sa araw ng eleksiyon. “Magiging strict tayo sa pagkaroon ng social distancing. Ang mga pila ay talagang mahahaba,” ani Bragado sa panayam sa radyo. Sinabi niya na isang DepEd Supervisor Official (DESO) ang nakatalaga sa polling center at mayroon itong dalawang support staff, kabilang ang isang safety protocol staff na siyang titiyak na maa­yos ang pila, naipatutupad ang social distancing, at siyang nagpapaalala sa mga botante na iwasan ang pag-uusap sa loob at labas ng polling center, at isang technical support staff na siya namang mag-aasikaso sakaling dumanas ng anumang aberya ang mga vote counting machines (VCMs) na gagamitin sa eleksiyon. Pagtiyak pa ni Bragado, limitado rin ang bilang ng mga taong papayagang pumila sa loob ng isolation polling place (IPP) sa lima lamang. Matatandaang una nang sinabi ng Commission on Elections (Comelec) na maglalagay sila ng mga IPPs para sa mga botante na kakikitaan ng mga sintomas ng CO­VID-19, bilang bahagi nang ipinaiiral na precautionary measures sa halalan. Aniya pa, kailangan ring ang lahat ng gurong magsisilbi sa araw ng halalan ay fully vaccinated laban sa COVID-19 at hindi pa senior citizen. Sinabi ni DepEd Undersecretary Alain Pascua kamakalawa na nasa 647,812 Education personnel ang magsisilbi bilang poll workers sa araw ng halalan. Ito ay 90% ng kabuuang 756,083 na poll workers na naka-duty sa eleksiyon.","Magiging istrikto ang mga personnel ng Department of Education (DepEd) sa pagpapairal ng minimum public health standards (MPHS) sa mismong araw ng halalan sa bansa sa Lunes, Mayo 9.","May 8, 2022  12:00am",https://www.philstar.com/pilipino-star-ngayon/metro/2022/05/08/2179504/health-protocols-mahigpit-na-ipaiiral-ng-deped-personnel-sa-halalan
"May 10, idineklarang ‘non-working holiday’ sa Maynila","Idineklara ni Manila City Mayor Isko Moreno na ‘non-working holiday’ ang darating na Mayo 10 (Martes) kung saan suspendido ang lahat ng trabaho sa mga opisina at departamento ng lokal na pamahalaan. Pinirmahan ni Moreno ang Executive Order No. 46, na nagdedeklara sa Mayo 10 bilang ‘non-working holiday’ bilang tugon sa kahilingan ng Commission on Elections (Comelec). Nabatid na nagpadala ng sulat ang Comelec sa Pamahalaang Lungsod ng Maynila at hiniling ito upang mapayagan ang lahat ng ‘stakeholders’ kabilang ang mga magmamando sa eleksyon at mga miyembro ng Manila Board of Canvassers  na maisagawa nila ang kanilang ‘post-election activities’. “Finding the request of the Comelec Manila Election Unit to be justified and meritorious, and considering that the free and uninterrupted performance of functions of poll workers and board of canvassers is of paramount importance, the city government deems it necessary to suspend work in the city government of Manila on May 10, 2022,” ayon sa isinasaad ng executive order. Sa kabila nito, magdu-duty pa rin ang mga tauhan ng city hall na sangkot sa ‘peace and order’, trapiko, ‘disaster and risk reduction management, at kalusugan at sanitas­yon.",Idineklara ni Manila City Mayor Isko Moreno na ‘non-working holiday’ ang darating na Mayo 10 (Martes) kung saan suspendido ang lahat ng trabaho sa mga opisina at departamento ng lokal na pamahalaan.,"May 9, 2022  12:00am",https://www.philstar.com/pilipino-star-ngayon/metro/2022/05/09/2179684/may-10-idineklarang-non-working-holiday-sa-maynila
"Eleazar, aminadong lumakas ang suporta sa kandidatura sa pag-endorso ng INC","Aminado si dating Philippine National Police (PNP) Chief at senatorial candidate Guillermo Eleazar na mas lalo pang lumakas ang suporta ng mga volunteers, matapos na iendorso ng  Iglesia Ni Cristo (INC) ang kanyang kandidatura sa pagka-senador sa darating na halalan sa Lunes, Mayo 9. Ayon sa multi-awarded career law enforcement officer, nasa top 12 na siya sa survey at mas pina­lakas pa ito ng pag-endorso ng INC sa mga kaalyado, kaibigan, at mga tagasuporta sa iba’t ibang bahagi ng bansa. “Maganda momentum ng kampanya natin, at napakasipag ng ating mga volunteers, kaya sa tingin ko we will be able to make up ground by election day,” ayon sa 2021 Civil Service Commission Presidential Lingkod Bayan Awardee. Aniya, sa suportang ito posible ang pagkakaroon ng SIGA––sipag at galing––sa senado. Ipinunto ni Eleazar na kahit hindi inendorso ng INC ang kanyang kandidato sa pagkapangulo, iginagalang niya ang kanilang desisyon dahil prerogative ng kapatiran at ng mga miyembro nito na suportahan ang mga kandidatong gusto nila. “Ganun tayo sa isang demokrasya. May freedom tayo to choose our leaders, to campaign for who we believe in. Pero sana iwasan natin ang pakikipag-away natin dahil sa pulitika. We should just be civil and agree to disagree.” Si Eleazar, na recipient ng Cavalier Award ng Philippine Military Academy - ang pinakamataas na parangal na ipinagkaloob sa mga natatanging alumni, ay tumatakbo sa platapormang magtutulak sa four Ks: kapayapaan, kalusugan, kabuhayan, at kabataan.","Aminado si dating Philippine National Police (PNP) Chief at senatorial candidate Guillermo Eleazar na mas lalo pang lumakas ang suporta ng mga volunteers, matapos na iendorso ng  Iglesia Ni Cristo (INC) ang kanyang kandidatura sa pagka-senador sa darating na halalan sa Lunes, Mayo 9.","May 7, 2022  12:00am",https://www.philstar.com/pilipino-star-ngayon/metro/2022/05/07/2179337/eleazar-aminadong-lumakas-ang-suporta-sa-kandidatura-sa-pag-endorso-ng-inc
Dayuhan itinumba sa Pasay,"Patay ang 60-anyos na banyagang negosyante matapos barilin sa ulo ng isang vendor na uma­ming inutusan siya kapalit ng P100K sa Pasay City, Huwebes ng gabi. Kinilala ni Pasay City Police Station commander, P/Colonel Cesar Paday-os, ang biktimang si Hossain Anwar, Bangladesh national at may-ari ng DMD boutique na matatagpuan sa Taft Avenue, Pasay City. Arestado naman ang suspek na si Salik Ditual, 24, residente ng Don Carlos St., Pasay City. Naganap ang pamamaril alas- 8:45 ng gabi kamakalawa sa Taf Avenue, Pasay City. Nakatayo umano ang biktima sa lugar nang lapitan ni Ditual at paputukan sa ulo ng isang beses bago tumakas sa direksiyon ng Lions Road. Sa follow-up operation ng Pasay City Police Sub-station 3, nadakip ang suspek sa P. Celle St., Brgy. 75, Pasay City. Narekober sa kanya ang isang 9mm kalibreng baril. Sa inisyal na imbestigasyon, umamin ang suspek na isang alyas “Rajav” ang nagbayad sa kaniya ng nasabing halaga para patayin ang dayuhang negosyante. Nagsasagawa pa ng malalimang imbestigasyon ang pulisya upang matukoy ang motibo at matunton ang itinuturong nasa likod ng krimen.","Patay ang 60-anyos na banyagang negosyante matapos barilin sa ulo ng isang vendor na uma­ming inutusan siya kapalit ng P100K sa Pasay City, Huwebes ng gabi.","May 7, 2022  12:00am",https://www.philstar.com/pilipino-star-ngayon/metro/2022/05/07/2179342/dayuhan-itinumba-sa-pasay
Siklista pisak sa trak,"Isang siklista ang nasawi matapos mabangga at magulungan pa ng isang trak sa Caloocan City, kamakalawa ng gabi. Dead on the spot sanhi ng tinamong pinsala sa ulo at katawan ang biktima na kinilalang si Dexter Cabug-Os, 41, painter ng Malaya St., Brgy. 28, ng lungsod. Sumuko sa pulisya at nahaharap sa kasong reckless imprudence resulting to homicide ang driver ng trak na kinilala bilang si Jeffrey Bombales, 34 ng Bacoor Cavite. Batay sa report kay Caloocan police chief Col. Samuel Mina Jr, sakay ang biktima ng kanyang bisikleta sa kahabaan ng Dagat-Dagatan Avenue  dakong alas-8:48 ng gabi nang mabangga ito ni Bombales pagsapit sa kanto ng Lapu-Lapu Avenue, Brgy. 8. Sa pagbagsak ng biktima, nagulungan pa ito ng kanang gulong ng trak na nagresulta ng kanyang agarang kamatayan habang sumuko naman si Bombales sa pulisya.","Isang siklista ang nasawi matapos mabangga at magulungan pa ng isang trak sa Caloocan City, kamakalawa ng gabi.","May 7, 2022  12:00am",https://www.philstar.com/pilipino-star-ngayon/metro/2022/05/07/2179341/siklista-pisak-sa-trak
"PhilHealth contribution, tataas sa Hunyo","Simula sa buwan ng Hunyo ngayong taon ay tataas na sa 4 percent ang kontribusyon na kakaltasin sa mga mi­yembro ng PhilHealth mula sa kasalukuyang 3 percent. Ayon sa PhilHealth, ang mga miyembro na kumikita ng P10,000 hanggang P80,000 kada buwan ang tatamaan ng naturang taas ng kontribusyon. Nilinaw ng PhilHealth na ang hakbang ay batay sa umiiral na Universal Health Care Law. Ayon sa PhilHealth, dapat ay noong Ene­ro pa ngayong taon tumaas sa 3.5 percent ang PhilHealth premium mula sa kasalukuyang 3 percent pero dahil sa ina­ayos pa ng ahensiya ang kanilang IT system ngayong Hunyo na lamang sisimulan ang pagtataas ng premium contributions. Nilinaw ng PhilHealth na hindi agad nila naa­yos ang sistema dahil sa pandemya. Target ng PhilHealth na makalikom ng P180 bilyon mula sa kontribusyon nga­yong 2022.",Simula sa buwan ng Hunyo ngayong taon ay tataas na sa 4 percent ang kontribusyon na kakaltasin sa mga mi­yembro ng PhilHealth mula sa kasalukuyang 3 percent.,"May 7, 2022  12:00am",https://www.philstar.com/pilipino-star-ngayon/metro/2022/05/07/2179344/philhealth-contribution-tataas-sa-hunyo
"Pangangampanya ng supporters tapos May 7, ‘di bawal – Comelec","Nilinaw ng Commission on Elections (Comelec) na hindi kabilang sa ‘ban’ sa pangangampanya matapos ang Mayo 7 ang mga tagasuporta ng mga kandidato kung hindi direktang sangkot dito ang kanilang mga kandidato. “Napakahirap, aaminin natin, na i-impose ‘yung pagbabawal na ‘yan sa mga suppor­ters, kasi ‘yung supporters are entitled sa tinatawag na freedom of expression. Karapatan nila ‘yan,” ayon kay Election Commissioner George Garcia. Hindi umano maaa­ring hulihin ang mga tagasuporta na patuloy na ipino-promote ang kanilang mga kandidato dahil ang ‘campaign rules’ ay para lamang sa mismong kandidato at sa kanilang partidong politikal. “Therefore, kung ­merong 50 milyong Pilipino na magpo-post ng kung anu-ano para sa kanilang mga nagugustuhang kandidato, sa bandang huli, hindi po ‘yun covered nung prohibition na ito,” paliwanag pa ni Garcia. Ngunit may mga tukoy na gawain na maaaring imbestigahan ng Comelec. Kabilang dito ang pagha-’house-to-house’ ng mga tagasuporta dahil maaaring ang mga gu­magawa nito ay kabilang sa ‘campaign team’ ng kandidato o partido. Kasama rin ang ‘mass at group texting’ na maaa­ring pinondohan ng kandidato o partido at pamamahagi ng sample na balota. Una nang nanawagan ang Comelec sa mga botante na gumawa na lamang ng sarili nilang kodigo para hindi malito.",Nilinaw ng Commission on Elections (Comelec) na hindi kabilang sa ‘ban’ sa pangangampanya matapos ang Mayo 7 ang mga tagasuporta ng mga kandidato kung hindi direktang sangkot dito ang kanilang mga kandidato.,"May 9, 2022  12:00am",https://www.philstar.com/pilipino-star-ngayon/metro/2022/05/09/2179689/pangangampanya-ng-supporters-tapos-may-7-di-bawal-comelec
"Sunog sa Caloocan: 4 patay, 1 sugatan","Apat katao ang kumpirmadong patay, habang  isa ang sugatan nang sumiklab ang apoy at  matupok ang ilang kabahayan sa Maypajo, Caloocan City kahapon  ng tanghali. Nakuha na ang mga sunog na katawan nina Teresita Arevalo, senior citizen, anak na si Ricardo at dalawa pa nilang kaanak na kinilala bilang sina Cecilia Flores at Margaret Flores mula sa debris ng kanilang bahay sa Kalabawan Compound, Namie St. Brgy. 37. Habang isinugod naman sa pinakamalapit na pagamutan si Danny Tambungi, residente rin sa naturang lugar para magamot ang tinamong sugat nito. Dakong alas-12:51 ng tanghali nang sumiklab ang  sunog sa bahay ng mga biktima at mabilis na kumalat ang apoy sa mga katabing bahay na pawang gawa sa light materials. Dahil sa mabilis naman na pagresponde ng mga tauhan ng Caloocan City firefighters at mga volunteers ay agad napigilan ang pagkalat ng apoy kung saan idineklarang fire out ang sunog dakong ala-1:40 ng hapon. Sa pahayag ng isang saksi sa arson investigator, tinangka umanong iligtas sana ni Ricardo ang kanyang ina sa nasusunog nilang bahay subalit, pareho umano silang nakuryente at na-trap sa loob. Nasa apat na bahay ang nadamay sa sunog kaya’t nawalan ng tirahan ang nasa 15 na pamilya habang inaalam pa kung magkano ang naging pinsala sa ari-arian.","Apat katao ang kumpirmadong patay, habang  isa ang sugatan nang sumiklab ang apoy at  matupok ang ilang kabahayan sa Maypajo, Caloocan City kahapon  ng tanghali.","May 6, 2022  12:00am",https://www.philstar.com/pilipino-star-ngayon/metro/2022/05/06/2179041/sunog-sa-caloocan-4-patay-1-sugatan
Transition housing itatayo ng Quezon City LGU sa mga nasunugan sa UP,"Magtatayo ang lokal na pamahalaan ng Quezon City ng transition housing para sa 109 na pamilya na nasunugan sa Brgy. UP kamakailan. Ayon kay Quezon City Mayor Joy Belmonte ito ay matapos makipagkasundo ang lokal na pamahalaan sa mga opisyal ng University of the Philippines Diliman Chancellor Fidel Nemenzo. Idinagdag pa nito na ipatatayo ang transition housing habang inaayos pa ang pagkakaroon ng kasunduan kung saan maaaring manatili ang mga residente sa loob mismo ng barangay UP Campus. Sinabi pa ni Belmonte na patuloy na tutugunan ng lokal na pamahalaan ang mga pangangailangan ng mga biktima sa utilities, at pagtatatag ng community kitchen. Personal na binisita kahapon ni Belmonte ang mga nasunugan na nasa mga evacuation site.",Magtatayo ang lokal na pamahalaan ng Quezon City ng transition housing para sa 109 na pamilya na nasunugan sa Brgy. UP kamakailan.,"May 7, 2022  12:00am",https://www.philstar.com/pilipino-star-ngayon/metro/2022/05/07/2179334/transition-housing-itatayo-ng-quezon-city-lgu-sa-mga-nasunugan-sa-up
Publiko maging ‘mata’ vs vote buying,"Hinikayat ng isang opisyal ng Manila Police District (MPD) ang mga Manilenyo na magmatyag at kunan ng ebidensya ang mga mamimili ng boto ngayong darating na 2022 elections. Ayon sa MPD, pinakamabisang ebidensya na makukuha kontra ‘vote buying’ ay ang video at mga litrato na maaaring ipadala sa kanila upang kanilang maisumite naman sa Task Force Kontra Daya ng Commission on Elections (Comelec). “Nananawagan tayo sa public na i-document ang mga namimili ng boto at ipadala sa MPD upang aming masampahan ng kaso.  Kahit tapos na ang eleksyon at kahit manalo ang isang kandidato ay maaari pa rin natin silang masampahan ng kaso at mapadalhan ng warrant of arrest,” ayon kay MPD-PIO chief Majhor Philipp Ines. Nabatid na higit 12,000 tauhan kasama ang ‘augmentation forces’ ng Philippine Coast Guard, at military ang ikakalat sa mga polling centers. 
Handa naman umano na manita ang mga tauhan ng MPD sa mga lalabag sa polisiya ng Comelec tulad ng pagbabawal sa pamamahagi ng mga ‘sample ballots’, pagsusuot ng mga election materials’ tulad ng campaign shirts, ballers, caps, at pamaypay. Hindi naman umano agad na manghuhuli ang mga pulis ngunit idodokumento nila at ipararating sa Comelec na siyang mag-aatas sa kanila kung anong aksyon ang kanilang gagawin laban sa mga lumalabag. 
“Alam naman natin na kapag eleksyon, ang interes ng magkabilang panig ng mga kandidato ay silipin ang isa’t isa.  Kaya tayo sasangguni muna sa Comelec para sila ang magbigay ng instruksyon sa gagawin ng kapulisan,” katwiran ni Ines.",Hinikayat ng isang opisyal ng Manila Police District (MPD) ang mga Manilenyo na magmatyag at kunan ng ebidensya ang mga mamimili ng boto ngayong darating na 2022 elections.,"May 6, 2022  12:00am",https://www.philstar.com/pilipino-star-ngayon/metro/2022/05/06/2179047/publiko-maging-mata-vs-vote-buying
PM Vargas handa na sa Kongreso,"Bagama’t nakatanggap ng death threat ilang araw lang ang nakaraan, sinabi ni Konsehal PM Vargas na handa na siyang harapin ang mga ha­mon ng kongreso at kumpyan­sa siya na ang kanyang naging karanasan sa Konseho ng Quezon City ang isa sa mga rason para dito. Sinabi ni Vargas na pagtutuunan niya ng pansin ang pagpapalakas sa mga LGU upang matugunan nito ang mga pangangaila­ngan ng mga mamamayan. Magsusulong din siya ng mga batas na magpapataas ng sweldo ng mga health workers at pagtaas ng antas at lakas ng serbis­yo ng mga pang publikong ospital. “Kaila­ngan tayo magpokus sa pandemic recovery at mabigyan ng kaukulang armas ang ating mga frontliners upang maka- ahon tayo ng sabay sabay! So importante sa akin ang pandemic preparedness, health services, job generation and social services!” Chief of Staff na rin si PM Vargas sa opisina ng kanyang mas nakatatandang kapatid na si Rep. Alfred Vargas na patapos na ang ikatlong termino. Kaya naman alam na ng Konsehal ang mga regulasyon ukol sa paglikha at pagpasa ng mga batas. Sa napipintong pag­pasok ni Vargas sa Kongreso, handa etong makilahok sa mga usa­pan sa mga komite niyang magiging assignments.",,"May 7, 2022  12:00am",https://www.philstar.com/pilipino-star-ngayon/metro/2022/05/07/2179338/pm-vargas-handa-na-sa-kongreso
"100 informal settlers ng Quezon City, biniyayaan ng lupa ni Mayor Joy","Aabot sa 100 pamilya ng informal settlers ang nakatanggap na ng titulo ng lupa  sa Brgy. Gulod, Quezon City. Dahil dito, ayon kay Quezon City Mayor Joy Belmonte, magkakaroon na ng lupang mapagtatayuan ng permanenteng tahanan ang mga informal settler sa nabanggit na lugar. Sinabi ni Belmonte  na nabili ng lokal na pamahalaan   ang lupa sa pamamagitan ng direct sale at direct purchase program ng city govt “Sinisikap ng pamahalaang lungsod na mapabilis ang proseso ng pagbibigay natin ng permanenteng tahanan at maging in-city ang ating housing program kung saan ang mga mamamayan ay mananatili sa QC at hindi na mapupunta pa sa lugar na malayo sa kanilang kinagisnan at pinagkakakitaan,” pahayag ni Belmonte. Base sa talaan ng Housing Community Development and Resettlement Department (HCDRD), nasa 17,000 underprivileged beneficiaries ang nabigyan na ng security of land tenure mula noong July 2019 dahil na rin sa  Land Acquisition and Socialized Housing program ng lungsod. “Iisa lang naman ang layunin ng ating lokal na pamahalaan,  ang maisakatuparan ang pangarap ng bawat QCitizen na magkaroon ng maayos at disenteng tirahan sa lungsod kung saan sila pinanganak, lumaki, umibig, nagkapamilya, at naghahanap-buhay,” sabi pa  ni Belmonte.","Aabot sa 100 pamilya ng informal settlers ang nakatanggap na ng titulo ng lupa  sa Brgy. Gulod, Quezon City.","May 6, 2022  12:00am",https://www.philstar.com/pilipino-star-ngayon/metro/2022/05/06/2179045/100-informal-settlers-ng-quezon-city-biniyayaan-ng-lupa-ni-mayor-joy
"1K kaso ng COVID-19 sa NCR kada araw, tapos ng halalan - OCTA","Maaaring umakyat ang arawang kaso ng COVID-19 sa National Capital Region (NCR) sa 1,000 average sa oras na magkaroon ng pagtaas ng hawaan ng impeksyon pagkatapos ng eleksyon sa Mayo 9, ayon sa pagtataya ng OCTA Research Group. Sa Laging Handa briefing, sinabi ni OCTA fellow  Dr. Guido David na napakalaki ng tsansa na biglaang magbago ang sitwasyon ng bansa na kasalukuyang nasa ‘low risk category’. 
Ito ay dahil sa banta ng mga ‘sub-variants’ ng Omicron at hindi pagsunod sa ‘minimum health protocols’ ng publiko kaugnay ng halalan. “Kung magkaroon ng pagtaas ng kaso, we may see up to 500 to 1,000 cases per day sa NCR pero sana naman hindi mangyari ‘yun,” ani David. Kung wala naman umanong matinding hawahan, mananatiling mababa pa rin ang mga kaso lalo na sa National Capital Region (NCR) na nag-aaverage ngayon ng 100 kaso kada araw. Nitong nakaraang Linggo, nakapagtala ang NCR ng 7% pagtaas sa mga kaso mula Abril 24-30 kumpara sa datos noong Abril 17-23.","Maaaring umakyat ang arawang kaso ng COVID-19 sa National Capital Region (NCR) sa 1,000 average sa oras na magkaroon ng pagtaas ng hawaan ng impeksyon pagkatapos ng eleksyon sa Mayo 9, ayon sa pagtataya ng OCTA Research Group.","May 6, 2022  12:00am",https://www.philstar.com/pilipino-star-ngayon/metro/2022/05/06/2179049/1k-kaso-ng-covid-19-sa-ncr-kada-araw-tapos-ng-halalan-octa
Kelot huli sa droga at boga,"Timbog ang isang electrician na nagsa-sideline sa pagtutulak ng ilegal na droga matapos makumpiskahan ng baril at higit P.2 milyon halaga ng shabu sa isinagawang buy-bust operation sa Caloocan City, kamakalawa ng gabi. Kinilala ni Caloocan Oolice Chief P/ Col. Samuel Mina Jr., ang naarestong suspect na si Edmund Baltazar, alyas Khidong, 30, ng M. Hizon, Brgy. 64 ng lungsod. Sa ulat ni Col. Mina kay Northern Police District (NPD) Director P/ Brig. Gen. Ulysses Cruz, isinagawa ang buy-bust operation sa kahabaan ng Rizal Avenue Ext., Brgy 71 dakong alas-11:30 ng gabi matapos bentahan ng P7,500 halaga ng shabu ang isang pulis na umakto bilang poseur-buyer. Nasamsam sa suspect ang dalawang medium transparent plastic sachets na naglalaman ng nasa 30 gramo ng hinihinalang shabu na may katumbas na halagang  P204,000, buy-bust money at isang cal. 45 pistol na may magazine na kargado ng limang bala. Kasalukuyan na ngayong humihimas ng rehas na bakal ang suspect na kinasuhan na ng paglabag sa Republic Act ( RA) 9165 o ang Comprehensive Dangerous Drug Act of 2002 at RA 10591 in relation to Omnibus Election Code.","Timbog ang isang electrician na nagsa-sideline sa pagtutulak ng ilegal na droga matapos makumpiskahan ng baril at higit P.2 milyon halaga ng shabu sa isinagawang buy-bust operation sa Caloocan City, kamakalawa ng gabi.","May 8, 2022  12:00am",https://www.philstar.com/pilipino-star-ngayon/metro/2022/05/08/2179497/kelot-huli-sa-droga-boga
"Halos P2 milyong marijuana, Nigerian arestado","Nakumpiska ng mga tauhan ng Philippine Drug Enforcement Agency (PDEA) ang halos P2 milyong halaga ng high grade marijuana o kush sa isang controlled delivery operation na isinagawa laban sa isang Nigerian national sa Angeles City, nabatid kahapon. Sa ulat ng PDEA kahapon, nabatid na ang P1,950,000 halaga ng kush ay nakumpiska mula sa naarestong dayuhan na si Madu Ogechi Uzoma, isang Nigerian at nanunuluyan sa Concubierta St., Sunset Valley Mansions, Brgy. Cutcut, Angeles City. Ayon kay PDEA Region 3 Director Brian Babang, Huwebes ng hapon (Mayo 5), nang isagawa ang controlled delivery operation laban sa dayuhan sa naturang lugar, na nagresulta sa pagkakadakip nito at pagkakumpiska ng ilegal na droga. Nabatid na ang naturang kush ay nagmula sa Greenwich, USA at dumating sa Port of Clark noong Abril 29, 2022. Isinailalim ang subject shipment sa K9 sweeping at physical examination na nagbigay ng positibong indikasyon ng ipinagbabawal na gamot. Kaagad namang inaresto ng mga anti-narcotic operatives sa pangunguna ng PDEA Regional Office III, BOC Port of Clark at ng lokal na pulisya, si Madu nang tanggapin ang humigit kumulang sa 1,500 gramo ng Kush. Inihahanda na ang pagsasampa ng kasong paglabag sa Section 4 (importation of dangerous drugs) ng Republic Act 9165 o The Comprehensive Dangerous Drugs Act of 2002 laban sa suspek.","Nakumpiska ng mga tauhan ng Philippine Drug Enforcement Agency (PDEA) ang halos P2 milyong halaga ng high grade marijuana o kush sa isang controlled delivery operation na isinagawa laban sa isang Nigerian national sa Angeles City, nabatid kahapon.","May 8, 2022  12:00am",https://www.philstar.com/pilipino-star-ngayon/metro/2022/05/08/2179499/halos-p2-milyong-marijuana-nigerian-arestado
"Meeting de avance ni Moreno, gaganapin sa Tondo","Babalik si Aksyon Demokratiko presidential bet at Manila Mayor Isko Moreno sa kaniyang pinagmulan sa Tondo kung saan isasagawa ang kaniyang ‘miting de avance’ kasama ang kaniyang mga senatoriables. Sinabi ni Moreno na ito ang paraan niya para magpakita ng pasasalamat sa kaniyang mga da­ting kapitbahay, kaibigan at mga residente ng lugar kung saan nag-umpisa siya ng kaniyang karera sa serbisyo-publiko. “Utang na loob ko sa mga taga-Tondo kung nasaan man ako sa mundo ng public service.  Doon ako nagsimula, doon ko tatapusin ung laban. I started there (as a councilor) and I’ll end (my presidential campaign) there,” ayon kay Moreno. Isasagawa ang miting de avance sa Moriones sa Tondo sa Mayo 7 na mag-uumpisa dakong alas-7 ng gabi. Mataas pa rin umano ang kaniyang kumpiyansa sa magiging resulta ng halalan na ipinauubaya na lang umano niya ngayon sa Panginoon. Tuluy-tuloy umano ang Team Isko sa pa­tuloy na pangangampanya at pagkuha ng suporta ng iba’t-ibang sektor na tatagal hanggang alas-12 ng hatinggabi.",Babalik si Aksyon Demokratiko presidential bet at Manila Mayor Isko Moreno sa kaniyang pinagmulan sa Tondo kung saan isasagawa ang kaniyang ‘miting de avance’ kasama ang kaniyang mga senatoriables.,"May 6, 2022  12:00am",https://www.philstar.com/pilipino-star-ngayon/metro/2022/05/06/2179027/meeting-de-avance-ni-moreno-gaganapin-sa-tondo
"Manila Vice Mayor Lacuna , Cong. Servo nagpasalamat sa endorso ng INC","Nagpahayag ng pagpapasalamat sina Vice Mayor Honey Lacuna at Rep. Yul Servo matapos iendoso ng Iglesia ni Cristo (INC) na nagpapatupad ng bloc voting sa kanilang hanay. “Maraming salamat po Kapatid na Eduardo V. Manalo at sa buong kapatiran ng INC sa Distrito ng Lungsod ng Maynila. Ang inyo pong pagtitiwala at pagsuporta ay buong kababaang-loob ko pong pinahahalagahan at pinasasalamatan. Nawa ay patuloy po ninyo akong ipagdasal upang tayo ay patnuba­yan ng Poong Maykapal sa pagsasakatuparan ng ating dakilang misyon na maghatid ng maayos, masinop, tapat at epektibong serbisyo publiko para sa mga minamahal nating kapwa-Manilenyo,” ani Lacuna. Gayundin, nagpahayag ng pagpapasalamat si Servo : “ Malugod po akong nagpapasalamat kay kapatid na Eduardo V. Manalo at sa buong kapatiran ng Iglesia ni Cristo  sa inyong tiwala at suporta na ipinagkaloob sa akin . Makasisiguro po kayo na ang pagkakataong makapagserbisyo ng walang katulad ay magpapatuloy .   Kasama ng inyong panalangin sa aking tatahaking bagong yugto, makakaasa po kayo na ang paglilingkod anumang panahon ay maabot sa bawat Manilenyo at buong Maynila. Muli, maraming salamat po .” Si Lacuna ay tumatakbo sa pagka-alkalde ng Maynila sa ilalim ng lokal na partidong Asenso Manilenyo at nakatakda bilang unang babaeng mayor ng lungsod. Si Servo naman ay tumatakbo bilang bise-alkalde ni Lacuna sa parehong partido.",Nagpahayag ng pagpapasalamat sina Vice Mayor Honey Lacuna at Rep. Yul Servo matapos iendoso ng Iglesia ni Cristo (INC) na nagpapatupad ng bloc voting sa kanilang hanay.,"May 6, 2022  12:00am",https://www.philstar.com/pilipino-star-ngayon/metro/2022/05/06/2179029/manila-vice-mayor-lacuna-cong-servo-nagpasalamat-sa-endorso-ng-inc
P328K marijuana nasabat ng BOC,"Umabot sa P328,900 halaga ng high-grade  marijuana ang nasabat ng Bureau of Customs (BOC) na nagresulta rin sa pagkakadakip sa dalawang suspek na tumanggap ng package sa Muntinlupa City nitong Mayo 2. Nasabat  ng BOC sa Port of Clark ang nasa 253 gramo ng Kush buhat sa Nashville, Tenessee, USA.  Dumating ang shipment nitong Abril 22 na idineklarang “tea french press, made out of tree leaves”. 
Isinailalim ito sa X-ray scanning na nakitaan ng organikong bagay saka isinailalim sa physical ­examination kaya tumambad ang ilegal na droga na nakalagay sa dalawang pakete. Nagkasa naman ang BOC at Philippine Drug Enforcement Agency (PDEA) ng ‘controlled delivery’ sa nakasaad na address ng consignee sa Muntinlupa City nitong Mayo 2 na nag­resulta sa pagkakadakip sa dalawang suspek na ikinubli muna ang mga pagkakakilanlan. Nahaharap ngayon ang mga suspek sa kasong paglabag sa RA 9165 o Comprehensive Dangerous Drugs Act of 2002 at RA 10863 o Customs Modernization Act.","Umabot sa P328,900 halaga ng high-grade  marijuana ang nasabat ng Bureau of Customs (BOC) na nagresulta rin sa pagkakadakip sa dalawang suspek na tumanggap ng package sa Muntinlupa City nitong Mayo 2.","May 6, 2022  12:00am",https://www.philstar.com/pilipino-star-ngayon/metro/2022/05/06/2179026/p328k-marijuana-nasabat-ng-boc
"INC, pinasalamatan ni Quezon City Mayor Belmonte","Pinasalamatan ni incumbent Quezon City Mayor Joy Belmonte ang Iglesia ni Cristo matapos nitong suportahan ang kanyang reelection. Sa isang mensahe, Huwebes, sinabi ng alkalde na isang karangalan na siya ay makatanggap muli ng tiwala ng simbahan. ""Lubos ko pong ikinagagalak ang karangalan na ako'y MULING pagkatiwalaan ng Kapatiran ng Iglesia ni Cristo, sa pamumuno ng minamahal at ginagalang na Tagapamahalang Pangkalahatan, Kapatid na Eduardo V. Manalo,"" sabi ni Belmonte. ""Hinding-hindi ko po sasayangin ang tiwala ninyo. Kung ako po ay palaring mahalal muli bilang alkalde ng Lungsod Quezon, makaaasa po kayo na ang aking pag-serbisyo sa taong bayan ay ayon sa pangangailangan ng sambayanan at sa mga turo ng Dakilang Amang Lumikha,"" dagdag pa niya. ""Maraming salamat po sa buong Kapatiran ng Iglesia Ni Cristo!"" Hinahangad ni Belmonte na mabigyan pa ng isa pang termino sa city hall ng pinakalamaking siyudad sa Pilipinas. Nangununa parin naman ang incumbent mayor base sa ilang mapagkakatiwalaang local surveys.",Pinasalamatan ni incumbent Quezon City Mayor Joy Belmonte ang Iglesia ni Cristo matapos nitong suportahan ang kanyang reelection.,"May 5, 2022  7:23pm",https://www.philstar.com/pilipino-star-ngayon/metro/2022/05/05/2178997/inc-pinasalamatan-ni-quezon-city-mayor-belmonte
Ex- PBA superstars ‘manok’ si Robredo bilang pangulo,"Pinili ng apat na da­ting Philippine Basketball Association (PBA) superstars si Vice President Leni Robredo bilang manok nila sa pagka-pangulo ng bansa sa darating na halalan sa Mayo. Sa isang video kasama ang beteranong PBA coach na si Yeng Guiao, nagdeklara ng buong suporta kay Robredo sina Jojo Lastimosa, Olsen Racela at Johnny Abarrientos. Una nang nagdeklara ng suporta kay Robredo sina Guiao at dating national team head coach Chot Reyes. Sa video, sinabi ng mga dating PBA superstar na si Robredo ang nararapat maging susunod na lider ng bansa, batay sa kanyang katangian at track record bilang lingkod-bayan. “Sa basketball, hindi pwedeng pa-absent-absent kapag may trai­ning or laban. Dapat la­ging present. You show up in the most difficult times,” wika ni Racela, na ngayo’y head coach na ng Far Eastern University (FEU) at assistant coach ng Barangay Ginebra. “Sa basketball, hindi ka pwedeng sumuko. Laban lang ng laban, kahit na pinipilit kang i-foul out ng kalaban,” ani ­Abarrientos, na assistant coach na ng FEU at Magnolia Hotshots. “Kaya ako, bilib na bilib sa lider na taglay ang katangiang ito,” ani Lastimosa, na isa sa mga assistant coach ni Guiao sa NLEX. Sa pangunguna ni Robredo, naniniwala sila na gaganda ang buhay ng mga Pilipino.",Pinili ng apat na da­ting Philippine Basketball Association (PBA) superstars si Vice President Leni Robredo bilang manok nila sa pagka-pangulo ng bansa sa darating na halalan sa Mayo.,"May 5, 2022  12:00am",https://www.philstar.com/pilipino-star-ngayon/metro/2022/05/05/2178782/ex-pba-superstars-manok-si-robredo-bilang-pangulo
"Magpapatuloy ng e-sabong operations, aarestuhin, kakasuhan - DILG","Nagbabala kahapon ang mga opisyal ng Department of the Interior and Local Government (DILG) na aarestuhin at kakasuhan ang sinumang magpapatuloy pa rin ng kanilang e-sabong operations sa kabila ng kautusan ni Pang. Rodrigo Duterte nitong Martes na ipatigil na ito. “Wala namang sophistication diyan sa utos ng Pangulo. ‘Pag sinabi ng Chief Executive na hindi na pupuwede ito, at ito naman ay ayon sa kapangyarihan ng ­ating Pangulo, ipatutupad natin ‘yan,” ayon kay DILG Secretary Eduardo Año, nang mahingian ng reaksiyon hinggil sa mga taong naghahanap ng implementing rules and regulations (IRR) sa kautusan ng pangulo, sa isang panayam sa radyo. “‘Pag sinabing stop, stop na ‘yan. Wala ng mga anumang technicalities o anumang justifications. Ganun lang siya kasimple. Kung hindi ka susunod, eh di mananagot ka sa batas at expect mo na magkakaroon tayo ng mga pag-aresto diyan sa mga hindi susunod,” dagdag pa niya. Sa isang hiwalay na panayam naman sa te­lebisyon, sinang-ayunan ni DILG Undersecretary at Spokesperson Jonathan Malaya ang paha­yag ni Año at binigyang-diin na ang e-sabong ay ilegal na ngayon. Ayon kay Malaya, bukod sa pag-aresto, ang sinumang magpapatuloy ng operasyon nito at lalabag sa suspensiyon ay sasampahan din ng kaso sa hukuman. “It should end today…when the President made his announcement that to us is already a presidential directive because it was made in a public statement,” aniya pa. Sinabi rin ni Malaya na kamakalawa ay sinimulan na nila ang implementasyon ng suspensiyon at nagpapasalamat sila na may mga betting station ang nagtigil na ng operasyon. Ikinatuwa rin ni Malaya na mismong si Charlie ‘Atong’ Ang, na may-ari ng Pitmasters Live, ay nagbigay na ng public statement na tatalima sila sa kautusan ng pangulo. Inaasahan aniya nilang hanggang nitong Miyerkules ay sarado na ang lahat ng betting stations at ang lahat ng operasyon ng e-sabong ay matitigil na. Kaugnay nito, sinabi rin ni Malaya na ang mga manlalaro ng e-sabong ay maaari na lamang lumipat sa tradisyunal na sabong. Matatandaang una nang ipinag-utos ni Pang. Duterte na suspendihin ang operasyon ng e-sabong kasunod ng rekomendasyon ng DILG hinggil dito. Sa pagtaya ng DILG, mayroong limang milyong e-sabong players sa bansa.",Nagbabala kahapon ang mga opisyal ng Department of the Interior and Local Government (DILG) na aarestuhin at kakasuhan ang sinumang magpapatuloy pa rin ng kanilang e-sabong operations sa kabila ng kautusan ni Pang. Rodrigo Duterte nitong Martes na ipatigil na ito.,"May 5, 2022  12:00am",https://www.philstar.com/pilipino-star-ngayon/metro/2022/05/05/2178844/magpapatuloy-ng-e-sabong-operations-aarestuhin-kakasuhan-dilg
Wala pang umiiral na bagong number coding scheme - MMDA,"Wala pang umiiral na bagong number coding scheme ang Metropolitan Manila Development Authority (MMDA) Paglilinaw ng MMDA, wala pang bisa  ang bagong number coding scheme dahil panukala  pa lang ito. Pinabulaan ng MMDA ang mga pahayag ng isang infographic na nagsasabing mayroong bagong number coding scheme mula noong Mayo 1. “Sa kasalukuyan, nananatili pa rin ang pagpapatupad ng modified number coding scheme mula 5 p.m.-8 p.m. mula Lunes hanggang Biyernes, maliban tuwing holidays,” ayon sa MMDA. Noong Marso iminungkahi ang bagong number coding scheme sa pagsisikap na maibsan ang trapiko sa Metro Manila.",Wala pang umiiral na bagong number coding scheme ang Metropolitan Manila Development Authority (MMDA),"May 6, 2022  12:00am",https://www.philstar.com/pilipino-star-ngayon/metro/2022/05/06/2179024/wala-pang-umiiral-na-bagong-number-coding-scheme-mmda
Gradweyt pero ‘di makapagtrabaho? Pwede kayo sa MSMEs - Lacson,"Para matulungan ang mga bagong nagtapos sa kolehiyo na makahanap ng trabaho, nararapat na maging mabilis, madali, at komprehensibo ang tulong ng pamahalaan sa sektor ng micro, small, medium enterprises (MSME). Ayon kay presidential candidate Panfilo ‘Ping’ Lacson, kung siya ang mananalo bilang susunod na pangulo ngayong Halalan 2022, ito ang agad niyang bibigyang prayoridad para ang lahat ng mga manggagawa—maging mga fresh graduate—ay makasama sa pag-unlad ng ating ekonomiya. “Dapat i-relax ng gobyerno kung talagang gustong tulungan, luwagan, ‘yung ayudang ibibigay sa mga nagsarang MSMEs. Nang sa ganoon, makabalik ‘yung mga nawalan ng trabaho at ‘yung naghahanap ng trabaho na bago pa lang magtatrabaho, mabibigyan ng pagkakataon dahil nabuhay uli ang ating economy,” sabi ni Lacson. Natalakay ito ng batikang lingkod-bayan sa kanyang town hall meeting sa Nasugbu, Batangas nitong Martes (Mayo 3) nang tanungin ng fresh graduate na si Mateo Dela Cruz ang plano ng administrasyong Lacson para sa mga tulad niyang nahihirapan na makapasok sa trabaho. Dagdag pa ni Dela Cruz, marami rin umano sa mga kompanya—maliliit man o malalaking negosyo—ang humihingi ng mabibigat na requirement at work experience na hindi pa naaabot ng mga fresh graduate kaya nahihirapan silang makahanap ng trabaho. Una nang kinumbinsi ni Lacson ang gobyerno na payagan nang tanggapin ang lahat ng uri ng aplikante, lalo na ang mga bagong nagtapos sa kolehiyo na mayroon namang kakayahan para gampanan ang ilang tungkulin pero wala pang lisensya o hindi pa civil service eligible. Sa kanyang public forum nitong Marso sa Camarines Nortes, sinabi ni Lacson na hindi dapat na ipagkait sa mga may kakayahang indibidwal ang pagkakataon na magkaroon ng trabaho, lalo ngayong napakaraming nawalan ng hanapbuhay dahil sa pagsasara ng mga negosyo dulot ng pandemya. Binanggit din ni Lacson sa fresh graduate na dumalo sa kanilang pulong-bayan ang P2-bilyong alokasyon ng Department of Trade and Industry (DTI) bukod pa sa P2-bilyon pondo ng Land Bank of the Philippines para makatulong sa mga MSME. “‘Yung mga nagsarang MSMEs pwedeng magkaroon ng oportunidad para bumangon, maski maliit na negosyo. Ang problema ito na naman, implementation. Katakut-takot na requirements na parang ayaw magpautang. Mayroon pang another P2-billion na nakalagak naman sa Land Bank... Ang problema na naman, halos pahirapan sa dami ng regulasyon, overregulated po,” sabi ni Lacson. Binigyang-diin ni Lacson na sa kanyang magiging administrasyon, mas maipapaabot sa taumbayan ang mga programang ito para maging maayos ang buhay ng lahat ng mga Pilipino. Maisasagawa umano ito kung magkakaroon din ng maayos na implementasyon ang gobyerno. “Implementation is key. Nandiyan ang batas, ipinasa na namin ng Kongreso pero ang implementation lacking, wanting. So, ‘yon, kami limitado kasi legislators—tagagawa lang kami ng batas, pero wala kaming implementing authority. So, kapag kami po ay naluklok, sisiguraduhin po namin ‘yung mga batas na aming ipinasa maiimplementa nang maayos,” pagtatapos ni Lacson.","Para matulungan ang mga bagong nagtapos sa kolehiyo na makahanap ng trabaho, nararapat na maging mabilis, madali, at komprehensibo ang tulong ng pamahalaan sa sektor ng micro, small, medium enterprises (MSME).","May 5, 2022  12:00am",https://www.philstar.com/pilipino-star-ngayon/metro/2022/05/05/2178783/gradweyt-pero-di-makapagtrabaho-pwede-kayo-sa-msmes-lacson
"Repair at maintenance work ng telcos, suspendido - NTC","Sinuspinde ng  pamunuan ng National Telecommunications Commission (NTC) ang lahat ng network repairs at maintenance  work  ng lahat ng  telecommunications companies  at iba pang service providers  sa bansa sa panahon ng eleksiyon . Sa ipinalabas na memorandum ng NTC, sakop ng  suspension ang lahat ng pagawain ng lahat ng telcos at service providers mula nitong May 4 2022 hanggang  May 14, 2022. Ikinatwiran ng NTC sa kautusan nito na malaki ang gagampanang papel ng lahat ng telecommunications services at service providers sa panahon ng eleksyon  . Batay sa Republic Act No. 8436, kinakailangang ang election results ng  Automated Election System (AES)  ay dapat na  electronically transmitted at kinakailangan ang koordinasyon sa bawat isa at sa ibat ibang government agencies, accredited citizens’ arms, volunteers, poll watchers at mga kandidato ngayong halalan. Dahil dito, gagampanan ang papel sa halalan ang lahat  public telecommunication entities (PTEs), Internet Service Providers (ISPs), Value-Added Service Providers (ASPs), at Satellite Service Providers (SSPs) para matiyak na ang lahat ng  network repairs at maintenance ay makumpleto bago ang  May  3, 2022. Oras na magkaroon ng aberya ,   dapat na ipaalam ng  PTEs, ISPs, ASPs at SSPs  sa NTC ang gagawing  emergency repair at maintenance , impact ng serbisyo at apektadong lugar ganundin kung ano ang resulta ng pagkumpletong solosyon sa naging aberya .",Sinuspinde ng  pamunuan ng National Telecommunications Commission (NTC) ang lahat ng network repairs at maintenance  work  ng lahat ng  telecommunications companies  at iba pang service providers  sa bansa sa panahon ng eleksiyon .,"May 6, 2022  12:00am",https://www.philstar.com/pilipino-star-ngayon/metro/2022/05/06/2179025/repair-maintenance-work-ng-telcos-suspendido-ntc
"Pinaghinalaang ‘asset’ ng pulisya, bebot itinumba","Patay ang isang 35-anyos babae na sinasabing asset umano ng mga pulis nang barilin sa likuran ng hindi pa nakikilalang salarin sa isang eskinita sa Tondo, Maynila kahapon ng madaling araw. 
Nakilala ang nasawi na si Rowelda Eulalio, ng Area D, Gate 16, Parola Compound, Tondo. Mabilis namang tumakas ang salarin na nakasuot ng kulay orange na damit at asul na jacket. Sa ulat ng Manila Police District-Homicide Section, alas-5:35 ng madaling araw nang maganap ang krimen sa isang eskinita sa Parola Compound. Mag-isang naglalakad si Eulalio nang pagbabarilin siya buhat sa likuran ng salarin base sa kuha ng CCTV na nakuhanan ng video ang pangyayari. Nagtulong ang mga residente ng lugar at partner niya para maisugod si Eulalio sa Gat. Andres Bonifacio Memorial Medical Center subalit hindi na siya umabot nang buhay. 
Posible umano na napaghinalaang asset ng pulis si Eulalio na nagtuturo sa mga nagtutulak ng ilegal na droga sa lugar at hinalang hitman ang bumaril sa kaniya.","Patay ang isang 35-anyos babae na sinasabing asset umano ng mga pulis nang barilin sa likuran ng hindi pa nakikilalang salarin sa isang eskinita sa Tondo, Maynila kahapon ng madaling araw. 
Nakilala ang nasawi na si Rowelda Eulalio, ng Area D, Gate 16, Parola Compound, Tondo.","May 5, 2022  12:00am",https://www.philstar.com/pilipino-star-ngayon/metro/2022/05/05/2178780/pinaghinalaang-asset-ng-pulisya-bebot-itinumba
"Nagnakaw ng P1.3 milyon alahas sa kaibigan, arestado","Inaresto ng mga tauhan ng Manila Police District (MPD) ang isang 37-anyos na babae na suspek sa pagnanakaw ng tinatayang P1.32 milyong halaga ng mga alahas na pag-aari ng isang empleyado ng Department of Public Works and Highways (DPWH), kamakailan sa isang condominuim sa Malate, Manila. Nahaharap sa kasong Qualified Theft ang suspek na nakilalang si Baihani Sabpa, naninirahan sa 7th St., Luzon Avenue, Quezon City. Sa ulat ng MPD- Malate Police Station 9, bandang ala-1:00 ng hapon nitong Lunes nang maghain ng reklamo ang biktimang si Ligaya Ampatuan, 61, empleyado ng DPWH, at residente ng isang condominium unit sa Taft Avenue, Malate. Ayon kay Ampatuan, magkasama silang nakatira ni Sabpa sa kanyang condo at nitong nakaraang Abril 27 ay nagtungo siya sa Tacurong, Sultan Kudarat City at naiwan ang suspek. Bumalik siya nitong Mayo 2 pero hindi na umano nadatnan si Sabpa kaya agad siyang naghinala. Dito niya nadiskubre na nawawala na ang kaniyang mga alahas na aabot sa kabuuang halagang P1.32 milyon. Kabilang dito ang mga gintong singsing, kuwintas, Rolex watch, bracelet, at mga hikaw. Nagsagawa ng hot pursuit operation ang mga pulis na nagresulta sa pagkakadakip sa suspek sa loob ng isa pang condo unit sa may A. Mabini Street, Ermita, Maynila dakong alas-11:45 ng gabi nitong Mayo 2.","Inaresto ng mga tauhan ng Manila Police District (MPD) ang isang 37-anyos na babae na suspek sa pagnanakaw ng tinatayang P1.32 milyong halaga ng mga alahas na pag-aari ng isang empleyado ng Department of Public Works and Highways (DPWH), kamakailan sa isang condominuim sa Malate, Manila.","May 4, 2022  12:00am",https://www.philstar.com/pilipino-star-ngayon/metro/2022/05/04/2178649/nagnakaw-ng-p13-milyon-alahas-sa-kaibigan-arestado
"Death threats sa mga Vargas, kinondena","Inihayag ni Que­zon City Police District (QCPD) Chief, General Remus Medina na masusi nilang iniimbestigahan ang mga alegasyon na may private army umano ang katunggali sa pulitika ng tumatakbong Kongresista na si Konsehal PM Vargas, ang nakababatang kapatid ng kasalukuyang Congressman Alfred Vargas ng District 5. Kasunod ito ng natanggap na death threats ng magkapatid matapos padalhan ng mga bala ng M-16 sa kanilang opisina sa Novaliches, Quezon City kamakalawa. Nabatid na mainit ang labanan sa nasabing distrito sa Quezon City kung saan tumatakbo rin ang negosyanteng naugnay sa Pharmally na si Rose Nono Lin. Kamakailan napatawan ito ng mga kaso ng vote buying at disqualification sa Comelec na isinampa ng mga taga Novaliches. Siya rin ay iniimbestigahan ng BIR at iba pang ahensya ng gobyerno kaugnay ng imbestigayon ng Senado sa maano­malyang Pharmally deal noong kasagsagan ng pandemya. Sa isang pulong, mariing kinondena ng magkapatid na Vargas ang banta sa kanilang buhay. Sinabi ni PM na walang ganitong kaganapan na nangyari sa mga nakalipas na elek­syon dahil peaceful dati ang eleksyon sa Distrito. Lahad ni PM Vargas: “Hindi ako magpapatinag maski ang banta ay kasama na ang pamilya, at lalong hindi ako aatras para sa mga taga Distrito Singko!” Maigting naman ang pangako ni General Remus Medina na masusi ang magiging imbestigasyon tungkol sa isyu. Binalaan din nito ang mga kandidato na sumunod sa patakaran ng Comelec upang maging payapa at maayos ang eleksyon sa lungsod.","Inihayag ni Que­zon City Police District (QCPD) Chief, General Remus Medina na masusi nilang iniimbestigahan ang mga alegasyon na may private army umano ang katunggali sa pulitika ng tumatakbong Kongresista na si Konsehal PM Vargas, ang nakababatang kapatid ng kasalukuyang Congressman Alfred Vargas ng District 5.","May 5, 2022  12:00am",https://www.philstar.com/pilipino-star-ngayon/metro/2022/05/05/2178778/death-threats-sa-mga-vargas-kinondena
"Rep. Vargas, kumakandidatong utol, nakatanggap ng death threats","Nakatanggap ng pagbabanta sa kanilang buhay si Quezon City 5th District Rep. Alfred Vargas at kapatid nitong si PM Vargas, makaraang matagpuan ang dalawang round ng M-16 bullets sa kanilang Novaliches District Center Office. Ayon kay PM Vargas, na ngayon ay tumatakbo sa pagka-Kongresista sa nasabing distrito, idiniliber ang pakete ng isang rider eksakto ala-1:25 ng ng hapon. Ito ay isang kahon na naka-address kay PM. “Dalawang pirasong bala ng M16 ang laman. Maliwanag na ang intensyon ng nagpadala ay para takutin kami at ang aming pamilya,” dagdag pa ni PM. Ayon naman sa Kuya nitong si Cong. Alfred Vargas, “Ngayon ay nahaharap kami sa ganitong klase ng death threat na itinaon pa sa dulo ng kampanya. Nananawagan kami sa aming pamilya, mga kaibigan, at supporters na samahan niyo kaming maging vigilant sa lahat ng uri ng kasamaan, pananakot at pandaraya na ginagawa ng ating mga kalaban ngayong eleksyon.” Inilahad pa ng incumbent solon na apat na beses na silang hinikayat na umatras sa laban kung saan daan-daang milyong piso ang naging alok sa kanilang magkapatid. “Hindi tayo magpapatinag kahit anong pananakot pa ang gawin nila sa atin,” giit nito. Nabatid na kasisilang pa lang ng unang anak ni PM Vargas nitong Abril kaya naging emosyonal ang pulitiko para sa seguridad at kapakanan ng pamilya. “Hindi po natin hahayaang dumanak ang karahasan lalo na’t buhay ng aking pamilya ang nakataya sa usaping ito,” ayon sa kanyang pahayag. Nanawagan naman si Alfred Vargas sa kanilang mga ka-distrito na protektahan ang kanyang bunsong kapatid at bantayan ang boto ng bawat Novalenyo.",,"May 4, 2022  12:00am",https://www.philstar.com/pilipino-star-ngayon/metro/2022/05/04/2178647/rep-vargas-kumakandidatong-utol-nakatanggap-ng-death-threats
"May 9 -11, gawing holiday – NGCP","Nanawagan sa pamahalaan ang  National Grid Corporation of the Philippines (NGCP) na ideklarang holiday ang Mayo 9 hanggang 11 para matiyak na sapat ang suplay ng kuryente at walang brownout sa mismong araw ng halalan  sa May 9. Ayon sa NGCP, kapag holiday walang gaanong gagamit ng kuryente dahil hindi magbubukas ang maraming establisimento lalo na ang mga government offices sa bansa. Umaasa rin ang NGCP na walang masisirang power plant para walang brownout sa araw ng eleksiyon at sa transmission ng mga boto. Nanawagan din ang NGCP sa publiko na magti­pid sa paggamit ng suplay ng  kuryente. Una nang inanunsyo ng Department of Energy na manipis ang suplay ng kuryente sa bansa at nangangailangan ng backup dahil mataas na demand sa kuryente ngayong panahon ng tag-init.",,"May 4, 2022  12:00am",https://www.philstar.com/pilipino-star-ngayon/metro/2022/05/04/2178646/may-9-11-gawing-holiday-ngcp
"Indigent senior citizen, solo parents at PWD, may buwanang ayuda sa Quezon City LGU","Tatanggap ng P500 kada buwan ang mga qualified indigent senior citizens, solo parents at PWDs ng Quezon City bilang financial assistance mula sa lokal na pamahalaan sa loob ng isang taon. Ito ay makaraang lagdaan at aprubahan ni QC Mayor Joy Belmonte ang Ordinance No. SP-3115, S-2022 na tutulong sa mga gastusin ng mga nabanggit. “Isa itong paraan para mapagaan ang epekto ng pandemya at pagtaas ng presyo ng bilihin, lalo na sa mga senior citizens, solo parents at PWDs. Malaki ang maitutulong nito para sa kanilang araw-araw na gastusin sa pagkain, gamot at iba pang pangangailangan,” pahayag ni Mayor Belmonte. Pinapurihan din niya si Vice Mayor Gian Sotto at ang konseho sa pagpasa sa naturang ordinansa na nagbebenepisyo sa mga  indigent senior citizens, solo parents at persons with disabilities na hindi pa nakakatanggap ng benepisyo mula sa alinmang  regular government financial assistance  tulad ng  social pension, cash transfer program at iba pa. Isa lamang beneficiary kadabahay ang maaaring makakuha ng financial assistance.","Tatanggap ng P500 kada buwan ang mga qualified indigent senior citizens, solo parents at PWDs ng Quezon City bilang financial assistance mula sa lokal na pamahalaan sa loob ng isang taon.","May 4, 2022  12:00am",https://www.philstar.com/pilipino-star-ngayon/metro/2022/05/04/2178648/indigent-senior-citizen-solo-parents-pwd-may-buwanang-ayuda-sa-quezon-city-lgu
15 dayuhan nagpositibo sa COVID-19,"Nasa 15 dayuhan na bumisita sa bansa ang nagpositibo sa COVID-19 base sa kanilang RT-PCR test results, ayon sa Department of Health (DOH). Nabatid na ang mga dayuhan ay nagtungo sa Puerto Princesa City at bumisita rin sa Tubataha reef. Dalawa sa kanila ang nakitaan ng ‘mild’ na sintomas ng virus nitong Abril 27 at 28 kaya isinailalim silang lahat sa RT-PCR test. Nang lumabas ang resulta nitong Abril 29 at 30, nadiskubre na positibo silang lahat ng 15 sa virus bagaman ‘asymptomatic’ ang 13 sa kanila. Iniulat pa ng DOH na ang 14 sa kanila ay nasa isolation facilities pa habang kinailangang i-admit ang isa pa sa pagamutan. Tiniyak naman ng DOH na ang mga dayuhan ay pawang fully vaccinated laban sa CO­VID-19. “All 15 individuals mentioned are foreigners and are fully vaccinated, of which 13 were asymptomatic and 2 presented mild symptoms with onset dates from April 27-28. 14 were isolated in facilities while 1 was admitted at a hospital,” ayon sa DOH. Sinabi pa ng DOH na ang sample ng 15 dayuhang pas­yente ay ipapadala sa Philippine Genome Center (PGC) para masuri.","Nasa 15 dayuhan na bumisita sa bansa ang nagpositibo sa COVID-19 base sa kanilang RT-PCR test results, ayon sa Department of Health (DOH).","May 4, 2022  12:00am",https://www.philstar.com/pilipino-star-ngayon/metro/2022/05/04/2178645/15-dayuhan-nagpositibo-sa-covid-19
P11 bilyong ilegal na droga isinuko na ng NBI sa PDEA,"Ipinasa ng National Bureau of Investigation (NBI) sa kustodiya ng Philippine Drug Enforcement Agency (PDEA) ang nasa P11 bilyong halaga ng ilegal na droga na kanilang nasabat sa mga ikinasang anti-drug operations. Sinabi ni NBI OIC-Director ERIC B. DISTOR na ang ‘turn-over’ ng mga ilegal na droga ay bilang pagsunod sa utos ng Regional Trial Court ng Fourth Judicial Region of Infanta, Quezon. Sa pamamagitan ng Forensic Chemistry Division (FCD) na nasa kustodiya ang mga ilegal na droga, ipinasa na ito sa PDEA noong April 11 at 26, 2022. May kabuuang timbang na 1,855.0 kilograms ang ipinasa na mga iligal na droga. Noong Marso 15, 2022, nasabat ng NBI sa pamumuno ng Task Force Against Illegal Drugs (NBI-TFAID) ang nasa isang tonelada ng ilegal an droga na nagkakahalaga ng P11 bilyon sa may Barangay Comon, Infanta, Quezon. Nagresulta rin ito sa pagkakadakip sa 10 lalaki na nahuli sa aktong ibinibiyahe ang mga kontrabando sakay ng tatlong commuter vans. Iniulat din ni Distor na sinampahan na ng kasong paglabag sa RA 9165 (Comprehensive Dangerous Drugs Act of 2002) ang mga nadakip na suspek. Sinabi ni Distor na ito na ang pinakamalaking dami at halaga ng ilegal na droga na nasabat ng mga awtoridad sa kasaysayan ng bansa.  Sa kabila nito, hindi pa rin umano titigil ang NBI sa paglaban sa ilegal na droga at sa mga sindikato na patuloy na nag-ooperate sa bansa.",Ipinasa ng National Bureau of Investigation (NBI) sa kustodiya ng Philippine Drug Enforcement Agency (PDEA) ang nasa P11 bilyong halaga ng ilegal na droga na kanilang nasabat sa mga ikinasang anti-drug operations.,"May 4, 2022  12:00am",https://www.philstar.com/pilipino-star-ngayon/metro/2022/05/04/2178644/p11-bilyong-ilegal-na-droga-isinuko-na-ng-nbi-sa-pdea
"Kaso ng COVID-19 sa Metro Manila, mabilis ang pagtaas - OCTA","Bumilis ang pagtaas ng kaso ng COVID-19 sa Metro Manila kasunod sa pagtaas nang hawaan ng virus sa rehiyon na pumalo sa 0.83 reproduction number. Gayunman, ayon sa ulat ng OCTA Research Team,  bumaba naman ang one-week growth rate sa -4 percent sa NCR . Ayon kay OCTA Research fellow Guido David na tumaas ang reproduction number sa 0.83 mula sa 0.70 na naiulat nitong Linggo kung saan karagdagang 75 bagong kasong naitala nitong Lunes. Bahagya rin anyang tumaas ang healthcare utilization rate sa NCR na mula 21 percent ay naging 22 percent ngayon. “With 75 new cases reported today May 2, 2022, the NCR erased the uptick as the 1 week growth rate dipped to -4%. The reproduction number increased to 0.83 while healthcare utilization increased slightly to 22%,” ayon pa kay David.",Bumilis ang pagtaas ng kaso ng COVID-19 sa Metro Manila kasunod sa pagtaas nang hawaan ng virus sa rehiyon na pumalo sa 0.83 reproduction number.,"May 4, 2022  12:00am",https://www.philstar.com/pilipino-star-ngayon/metro/2022/05/04/2178651/kaso-ng-covid-19-sa-metro-manila-mabilis-ang-pagtaas-octa
"229 na bagong graduate ng PNPA, isasabak na rin sa eleksyon","Isasabak na rin sa eleksyon ang nasa 229 bagong graduate na Phi­lippine National Police Academy (PNPA) Alab-Kalis Class of 2022. Ayon kay PNP Spokesperson Colonel Jean Fajardo, isinailalim na sa orientation  ang 229 na bagong pulis para sa “election duty” kung saan bibigyan sila ng specific assignment para makatulong sa mga pulis na naka-deploy sa eleksyon. Sinabi pa ni Fajardo, bukod sa regular deployment ng mga pulis sa araw ng eleksyon, naka-standby din ang mga tauhan ng Civil Disturbance Management (CDM) unit sa bawat lungsod at lalawigan. Dagdag pa ni Fajardo, augmentation ito sa ­puwersa ng mga pulis magmantine ng kapayapaan, partikular sa mga election hotspots. Mahigit 40,000 pulis ang naka-deploy para sa seguridad sa 2022 National and Local Elections.",Isasabak na rin sa eleksyon ang nasa 229 bagong graduate na Phi­lippine National Police Academy (PNPA) Alab-Kalis Class of 2022.,"May 5, 2022  12:00am",https://www.philstar.com/pilipino-star-ngayon/metro/2022/05/05/2178774/229-na-bagong-graduate-ng-pnpa-isasabakna-rinsa-eleksyon
Sunog sa UP: 8 patay; 3 sugatan,"Walong katao ang kumpirmadong nasawi, habang tatlong iba pa ang nasugatan sa  sunog na sumiklab sa isang residential area sa Brgy. UP Campus, Diliman, Quezon City kahapon ng madaling araw. Hindi pa muna pinangalanan ang mga nasawing biktima na kinabibilangan umano ng isang ina at kanyang dalawang anak, dalawang senior citizen, isang may kapansanan at dalawang iba pa. Samantala, ang tatlong sugatan naman ay nalapatan na ng lunas at nasa maayos nang kalagayan. Batay sa ulat ng Bureau of Fire Protection (BFP)-National Capital Region (NCR), dakong alas-5:20 ng madaling araw nang maganap ang sunog sa dalawang palapag na tahanan, na matatagpuan sa Emplo­yees Village A, sa Brgy. UP Campus. Ang naturang tahanan ay pagma-may-ari umano ng isang Apolinario Almo at inookupahan ng pamilya ni Marie Antonette Almo Agutay. Sinasabing ang sunog sa silid na inookupahan ni Emirys Richard Artuge. Nabatid na kabilang sa mga nasawi ang anim na kamag-anak ni Maria Alea Evangelista, na hindi napigilang maiyak nang malaman ang sinapit ng mga kapamilya. “Ang buong pag-asa kasi siguro noong mag-iina, kaya tumakbo doon sa itaas, sa bahay ng tiyahin ko, ang pag-asa nila, hindi aabutin [ng sunog] ‘yong bahay. Doon sila na-trap kasi wala na pong daanan,” kwento ni Evangelista. Ayon naman kay Fire Senior Insp. Jose Felipe Arrea ng BFP-Quezon City, sunog na sunog ang mga bangkay at hindi na makilala ang mga ito. “Hindi na po natin sila makilala kasi charred beyond recognition po sila. ‘Yong anim po nag-umpukan doon sa passage way, doon sila na-trap,” aniya pa. Aabot sa 250 pamilya ang nawalan ng tahanan sa sunog na tumupok sa tinatayang aabot sa may 80 kabahayan. Umabot ng ikalawang alarma ang sunog bago tuluyang naideklarang fire out dakong alas-6:35 ng umaga at tuluyang naa­pula dakong alas-7:00 ng ­umaga. Inaalam pa naman ng mga imbestigador kung ano ang sanhi ng sunog.","Walong katao ang kumpirmadong nasawi, habang tatlong iba pa ang nasugatan sa  sunog na sumiklab sa isang residential area sa Brgy. UP Campus, Diliman, Quezon City kahapon ng madaling araw.","May 3, 2022  12:00am",https://www.philstar.com/pilipino-star-ngayon/metro/2022/05/03/2178337/sunog-sa-up-8-patay-3-sugatan
"Bilang ng COVID-19 health protocol violators, bumaba – DILG","Iniulat ni Department of Interior and Local Government (DILG) Secretary Eduardo M. Año na bumaba ang bilang ng mga taong lumalabag sa minimum public health standard (MPHS) regulations na ipinaiiral ng pamahalaan upang maiwasan ang pagkalat ng COVID-19. Ito’y bunsod na rin aniya nang pagpapaigting pa ng Philippine National Police (PNP) at iba pang ahensya sa pagpapairal ng COVID-19 health protocols. Ayon kay Año, ang mga taong lumalabag sa pagsusuot ng face mask ay bumaba sa 30,154 na lamang, mula sa dating 84,969. Ang mass gathering naman ay bumaba rin sa 220 mula sa dating 724 incidents. Samantala, ang bilang ng physical distancing violators ay bumaba rin sa 2,168 mula sa 9,057. Matatandaang kamakailan ay inatasan ni Año ang PNP na higit pang paigtingin ang pagpapatupad ng MPHS matapos na makapagtala nang pagtaas ng mga paglabag dito. Kaugnay nito, tiniyak din naman ni Año na ang mga taong may sintomas ng COVID-19 ay maaari pa ring bumoto sa mga itinalagang isolation polling rooms. Nabatid na inatasan ni Año ang bawat local government unit (LGU) na magtayo ng medical health desk sa bawat polling precinct na magpopokus sa isolation polling places. Inatasan din ng kalihim ang mga ito na tiyaking operational ang lahat ng barangay health emergency response teams (BHERTs).",Iniulat ni Department of Interior and Local Government (DILG) Secretary Eduardo M. Año na bumaba ang bilang ng mga taong lumalabag sa minimum public health standard (MPHS) regulations na ipinaiiral ng pamahalaan upang maiwasan ang pagkalat ng COVID-19.,"May 4, 2022  12:00am",https://www.philstar.com/pilipino-star-ngayon/metro/2022/05/04/2178650/bilang-ng-covid-19-health-protocol-violators-bumaba-dilg
Alcohol tank sumabog: 5 sugatan,"Limang katao ang iniulat na nasugatan matapos na sumabog ang isang alcohol tank na nagresulta rin sa pagsiklab ng isang sunog sa Brgy. Batasan Hills, Quezon City kahapon ng hapon. Ang mga nasugatang ay kinilalang sina Kevin Roy Lamson, King Boras, Kevin Ruilecol, Mark Andrew Namires, at Catherine Tumandao, ay pawang nagtamo ng paso sa iba’t ibang bahagi ng katawan at naisugod na sa East Avenue Medical Center upang malapatan ng kaukulang lunas. Batay sa ulat ng Quezon City Bureau of Fire Protection (BFP), nabatid na dakong ala-1:21 ng hapon nang maganap ang alcohol tank explosion sa 31 Baker St., Filinvest 2, Brgy. Batasan Hills, Quezon City. Ang naturang establisimyento ay pagma-may-ari umano ng isang Nila Balondo at inuokupa naman ng Civil Society Organization na Kapatiran Community Network. Inaalam pa ng mga awtoridad ang sanhi nang pagsabog, na nauwi sa isang structural fire at nadamay pa ang dalawang sasakyan. Kaagad namang naapula ang apoy pagsapit ng ala-1:36 ng hapon dahil sa maagap na pagresponde ng mga pamatay-sunog. Sa pagtaya ng mga awtoridad, aabot sa P525,000 ang mga ari-ariang napinsala dahil sa insidente.","Limang katao ang iniulat na nasugatan matapos na sumabog ang isang alcohol tank na nagresulta rin sa pagsiklab ng isang sunog sa Brgy. Batasan Hills, Quezon City kahapon ng hapon.","May 4, 2022  12:00am",https://www.philstar.com/pilipino-star-ngayon/metro/2022/05/04/2178643/alcohol-tank-sumabog-5-sugatan
‘Private Army’ ni Rose Lin iimbestigahan ng QCPD,"Alinsunod sa utos ni President Duterte sa kanyang Talk to the People, aaksyunan ng QCPD at iba-validate ang mga reklamo tungkol sa umano’y private army ni Rose Nono Lin na kumakandidato sa District 5 ng Quezon City. Naiulat na nag-iikot at nagbabahay-bahay umano si Rose Lin sa nasabing Distrito, bitbit ang 8 hanggang 10 bodyguard at security na nakapalibot sa kanya. Hindi pa umano kasama ang mga security sa iba’t iba niyang mga Headquarters sa Novaliches. Sinabi ni General Remus Medina, Director ng Quezon City Police District (QCPD) na hindi siya mangingiming magsampa ng kaso laban kay Rose Lin kung mapatunayan na may Private Armed Group ito. Kaugnay sa babala, nagsagawa ng raid ang mga pulis sa isa umanong payout center ni Rose Lin sa Jonaville Novaliches kung saan biglang nagpulasan ang mga nakapila. Nakakuha ng ebidensya ang mga operatiba kaugnay sa vote buying operations na isinasagawa roon. Kamakailan, sunud-sunod na kaso ng Vote Buying ang isinampa ng mga taga Novaliches laban kay Rose Lin sa Comelec kaugnay ng kampanya nitong ma­ging kongresista. Mabilis naman itong inaksyunan ng Comelec alinsunod sa mga pangako ni Commissioner George Garcia.","Alinsunod sa utos ni President Duterte sa kanyang Talk to the People, aaksyunan ng QCPD at iba-validate ang mga reklamo tungkol sa umano’y private army ni Rose Nono Lin na kumakandidato sa District 5 ng Quezon City.","May 3, 2022  12:00am",https://www.philstar.com/pilipino-star-ngayon/metro/2022/05/03/2178335/private-army-ni-rose-lin-iimbestigahan-ng-qcpd
"1 pang testigo vs De Lima, bumaligtad","Isa pang testigo ng Department of Justice (DOJ) ang bumaligtad na rin sa kanyang testimonya laban kay Senador Leila De Lima. Ito ay si dating Bureau of Corrections Officer-in-Charge Rafael Ragos. Sa kaniyang affidavit, itinanggi niya ang nauna niyang testimonya na nagdeliber siya ng pera sa mambabatas.  Nagawa lamang umano niya ito nang pilitin siya na mag-imbento ng alegasyon laban kay De Lima. “I now hereby declare and make known to the whole world that there is no truth whatsoever to any of these affidavits or House and court testimonies, or any other statement made in the media or other investigatory proceedings, including the Senate and the DOJ, on the delivery of monies to Sec. De Lima or Ronnie Dayan in whatever amount,” ayon sa kaniyang affidavit. Sa kaniyang dating testimonya, sinabi niya na tumanggap siya ng P5 milyon noong Nobyembre 24, 2012 at panibagong P5 milyon noong Disyembre 15, 2012, mula sa mga inmates ng New Bilibid Prison na sangkot sa negosyo ng ilegal na droga.  Kaniya naman ito umanong ibinigay sa aide ni De Lima na si Ronnie Dayan. Dating kasama si Ragos bilang co-accused sa tatlong kaso kasama si De Lima, ngunit inilaglag siya sa mga ito makaraang magbigay siya ng dagdag na sinumpaang-salaysay ukol sa pagdeliber ng pera sa mambabatas noong 2012. Ang kaniyang pagbawi sa testimonya ay makaraang unang bumaligtad si drug lord Kerwin Espinosa sa kaniyang mga alegasyon. 
“All of my allegations to the contrary in my affidavits and House and court testimonies are all fiction, false and fabricated,” dagdag niya.",Isa pang testigo ng Department of Justice (DOJ) ang bumaligtad na rin sa kanyang testimonya laban kay Senador Leila De Lima. Ito ay si dating Bureau of Corrections Officer-in-Charge Rafael Ragos.,"May 3, 2022  12:00am",https://www.philstar.com/pilipino-star-ngayon/metro/2022/05/03/2178334/1-pang-testigo-vs-de-lima-bumaligtad
MSMEs bigyan ng 5-taon na tax payment term - Chiz,"Para mapabilis ang pagbangon ng ekonomiya ng bansa matapos ang pandemya, sinabi ni Sorsogon Gov. Chiz Escudero na dapat na pag-aralan ng pamahalaan ang pagbibigay ng mahaba-habang panahon sa micro, small and medium enterprises (MSMEs) sa pagbabayad ng mga buwis. Sinabi ni Escudero, na kumakandidato para sa bagong termino sa Senado, na dapat magpasa ang Kongreso ng isang batas upang mabigyan ng direktang tulong ang MSMEs, tulad ng ginagawa sa ibang bansa, at upang magkaroon ang mga ito ng tax payment term na hanggang limang taon. “Para makabangon tayo mula sa pandemiya, dapat magpasa ang susunod na Kongreso ng batas na tutulong sa MSMEs. Sa papaanong paraan? Halimbawa, bigyan ng direktang ayuda katulad ng ginawa ng ibang bansa para may pang-suweldo sila ng 6 hanggang 12 buwan. Kapag may suweldo ang empleyado, iikot ang ekonomiya sa kanilang lugar,” aniya. Dapat din umano na bigyan ang mga ito ng palugit kaugnay sa pagbabayad ng buwis na maaa­ring tatlo hanggang limang taon, puwedeng hulug-hulugan ang pagbabayad ng buwis  Ang MSMEs ang bumubuo ng 957,620 negos­yo na nag-o-­operate noong 2020, ayon sa Phi­lippine Statistics Authority. Sa numerong ito, 952,969 ang MSMEs habang 4,651 lang ang malala­king ­ne­gosyo. Nasa 88.77% ng MSMEs ay micro enterprises. Noong 2021, ipinasa ng Kongreso ang Republic Act 11534 o ang Corporate Recovery and Tax Incentives for Enterprises (CREATE) Act na ibinababa ang income tax ng MSMEs sa bansa sa 20% mula 30% kung hindi lalampas nang P5 milyon ang ta­xable income ng mga ito at kung hindi sosobra sa P100 milyon ang lahat ng assets ng mga ito.","Para mapabilis ang pagbangon ng ekonomiya ng bansa matapos ang pandemya, sinabi ni Sorsogon Gov. Chiz Escudero na dapat na pag-aralan ng pamahalaan ang pagbibigay ng mahaba-habang panahon sa micro, small and medium enterprises (MSMEs) sa pagbabayad ng mga buwis.","May 3, 2022  12:00am",https://www.philstar.com/pilipino-star-ngayon/metro/2022/05/03/2178333/msmes-bigyan-ng-5-taon-na-tax-payment-term-chiz
"Belmonte, Tiangco, Sotto, Malapitan, Biazon panalo sa HKPH/ARC survey","Batay sa pinakahu­ling resulta ng survey mula sa HKPH-Public Opinion and Research Center katuwang ang Asia Research Center na nakabase sa Hong Kong, mistulang panalo na si  Joy Belmonte (Mayor-Quezon City), John Rey Tiangco (Mayor- Navotas City), Vico Sotto (Ma­yor- Pasig City) at Along Malapitan (Mayor- Caloocan City). Lumabas sa “Pulso ng Bayan: NCR Election 2022” survey na buo na ang desisyon at nakapagpasya na ang mga botante sa Quezon City kaya inaasahan na si incumbent Mayor Joy ­Belmonte pa rin ang uupo na mayor matapos ang May 2022 eleksyon. Si Mayor Belmonte ay nakakuha ng 63% score laban kay Congressman Mike Defensor na may 30%. Binigyan si Belmonte ng napakataas na 80% “performance assessment” matapos ibinasura ang reklamo laban sa kanya sa Ombudsman.  Samantala, suportado naman ng mga Navoteño ang pagbabalik ni Congressman John Rey Tiangco sa kanyang dating puwesto na alkalde ng Navotas. Nakuha ni Cong. Tiangco ang 85% na suporta ng botante at 10% naman ang ibinigay sa katunggali na si RC Cruz. Sa Pasig City nakuha naman ni Mayor Vico Sotto ang 67% na suporta laban kay Vice Mayor Iyo Bernardo na may 31%. Si Congressman Ruffy Biazon naman ay panalo rin sa Muntinlupa City na may iskor na 77% at 21% naman kay Red Mariñas. Panalo rin si Congressman Along Malapitan na may 75% votes laban kay Congressman Egay Erice na may 23% vote count sa karera. Ang survey ay isinagawa nang malaya at walang komisyon mula Abril 24-28, 2022, nag-survey sa 5,500 rehistradong botante na may margin of error na 3% (+/-), at gu­mamit ng random sampling sa National Capital Region.","Batay sa pinakahu­ling resulta ng survey mula sa HKPH-Public Opinion and Research Center katuwang ang Asia Research Center na nakabase sa Hong Kong, mistulang panalo na si  Joy Belmonte (Mayor-Quezon City), John Rey Tiangco (Mayor- Navotas City), Vico Sotto (Ma­yor- Pasig City) at Along Malapitan (Mayor- Caloocan City).","May 3, 2022  12:00am",https://www.philstar.com/pilipino-star-ngayon/metro/2022/05/03/2178331/belmonte-tiangco-sotto-malapitan-biazon-panalo-sa-hkpharc-survey
Klarong plataporma ng tambalang Lacson-Sotto panalo sa mga tsuper,"Walang panliligaw at wala ring kapalit dahil plataporma ang naging sandata nina presidential candidate Panfilo ‘Ping Lacson at running mate na si vice-presidential candidate Vicente ‘Tito’ Sotto III para masungkit ang suporta ng iba’t-ibang mga public transport group. Ito ang inihayag ng tambalang Lacson-Sotto matapos ang ginawa nilang motorcade sa pitong lungsod sa Metro Manila nitong Linggo, Mayo 1, kasabay ng pagdiriwang ng Araw ng Paggawa. Ang nasabing aktibidad ay inorganisa ng Pasang Masda sa pangunguna ng presidente nito na si Ka Obet Martin at iba pang mga kaalyado nilang organisasyon. “We had time to have a short chat with Ka Obet... ‘Yon ang sinabi niya na ino-observe namin lahat ‘yung mga candidates. We did not even court them, ‘di ba, partner? Sila talaga nag-decide on their own. Wala ito ‘yung parang may vetting process pa. They just observed, they just monitored kung sino ‘yung tandem na susuportahan, and luckily, kami ‘yung napili nila,” lahad ni Lacson sa mga mamamahayag. “Based on platform e. Perhaps, they think that our platform of government would be the best for the country in the next six years. ‘Yon ang nakikita ko,” dagdag na pahayag ni Sotto. Nilinaw din ni Lacson sa press conference matapos ang motorcade na hindi galing sa kanilang kampo ang plano para gawin ito. “We were just invited to join. In fact, pinakikiusap nga namin kung pwedeng sumama ‘yung mga senatorial candidates. Sabi nila, kung pwede kaming dalawa lang ‘yung… Just to make it clear,” ayon kay Lacson. Sinabi ni Sotto na unang napag-usapan ang nasabing aktibidad ilang linggo na ang nakaraan nang ipaalam sa kanya ni Martin ang plano nila na magsagawa ng caravan sa National Capital Region. “He (Martin) informed me. Wala, pinaalam lang niya sa akin. After a few more days, tinanong ako kung interesado kami ni Senator Lacson, kung pwede raw kaming sumama dahil kami ang sinusuportahan nila. Siyempre, malaking grupo ang Pasang Masda,” paliwanag ni Sotto. Bukod sa Pangkahalatang Sanggunian Manila at Suburbs Drivers Association (Pasang-Masda), suportado rin ang Lacson-Sotto ng Alliance of Transport Operators and Drivers Association of the Philippines (ALTODAP), at Alliance of Concerned Transport Organizations (ACTO). Tumagal ng limang oras ang caravan na dumaan sa mga lungsod ng Quezon, Caloocan, Maynila, Mandaluyong, Pasig, San Juan at Marikina. Sa tanong naman ng isang mamamahayag kung bakit hindi umano sinamantala ng Lacson-Sotto ang pagkakataon na ito para ipakita rin ang kanilang mga tagasuporta, tulad ng ginagawa ng ibang tambalan, sinabi ng dalawang batikang lingkod-bayan na hindi nila istilo ang ganitong galawan. “Naka-oo na kasi sa Pasang Masda e. ‘Pag hindi namin sinipot, sayang din naman ‘yung support na ino-offer nila. Siyempre, magtatampo ‘yung mga members, magtatampo ‘yung mga leaders. So, for practical reasons, kailangan sumama kami kasi nag-oo kami,” tugon ni Lacson. Una na niyang sinabi umpisa pa lang ng kampanya na hangga’t maaari ay nais nila ang personal na pakikipagdayalogo sa publiko imbes na mag-motorcade. “Hindi namin style ‘yung mag-organize para pakitang tao na maraming sumusuporta, maraming tao na pupunta. Hindi namin style ‘yon e,” sabi naman ni Sotto.",Walang panliligaw at wala ring kapalit dahil plataporma ang naging sandata nina presidential candidate Panfilo ‘Ping Lacson at running mate na si vice-presidential candidate Vicente ‘Tito’ Sotto III para masungkit ang suporta ng iba’t-ibang mga public transport group.,"May 3, 2022  12:00am",https://www.philstar.com/pilipino-star-ngayon/metro/2022/05/03/2178330/klarong-plataporma-ng-tambalang-lacson-sotto-panalo-sa-mga-tsuper
‘Prayer March’ ng Pacquiao supporters umarangkada sa Labor Day,"Bilang paggunita sa Araw ng Paggawa nitong Linggo (Mayo 1), nagsagawa ng “prayer march” na tinaguriang “Maralitang Filipino Prayer Walk” mula Luneta hanggang sa Philippine International Convention Center (PICC) ang libu-libong supporters at volunteers ni presidential candidate Senator Manny Pacquiao. Idineklara rin ng mga nagmartsa na mga boluntaryo ni Pacquiao mula sa iba’t ibang lugar sa Las Piñas, Parañaque, Pasay, Bacoor, San Jose Del Monte Bulacan, Caloocan at Quezon City na tanging si Pacquiao lamang ang tunay na makaangkin bilang tunay na kinatawan ng sektor ng paggawa ng bansa. Sabi nila, ang karanasan ni Pacquiao sa buhay na mula sa matinding kahirapan sa buhay at dumanas ng hirap sa trabaho ang naging batayan para siya piliin na pinakamahusay para sa mga manggagawang Pilipino. Anila, habang ang ibang kandidato ay nangangako lamang na tutulong sa mga manggagawang Pilipino sa pamamagitan ng pagtaas ng kanilang minimum take-home pay, si Pacquiao lamang ang makakapagpatupad ng mga ito dahil nabuhay siya  bilang isang mahirap na manggagawa. Bago naging isa sa nag-iisang eight-division boxing champion sa buong mundo, si Pacquiao ay naging isang panadero (baker) construction worker at isang ambulant vendor. Ang prayer march ay pinangunahan nina Mel Bernabe ng Friends of MP Support Group, Pastor Jun Cabatbat at mga pinuno ng iba’t ibang grupong sumusuporta kay Pacquiao tulad nina dating PBA star Zaldy Realubit, Pastor Fred Balabrica, Cenon Prias, Rociel Dela Cruz, Pastor Julito Bob Sarita, Glier Tupas(FMPSG NCR), Antonio Marcelo (MPT- Panalo ang Mahirap) at King Imperial (MPT-Panalo ang Mahirap).","Bilang paggunita sa Araw ng Paggawa nitong Linggo (Mayo 1), nagsagawa ng “prayer march” na tinaguriang “Maralitang Filipino Prayer Walk” mula Luneta hanggang sa Philippine International Convention Center (PICC) ang libu-libong supporters at volunteers ni presidential candidate Senator Manny Pacquiao.","May 2, 2022  12:00am",https://www.philstar.com/pilipino-star-ngayon/metro/2022/05/02/2178140/prayer-march-ng-pacquiao-supporters-umarangkada-sa-labor-day
Tourism workers ‘unsung heroes’,"Tinaguriang “unsung heroes” ang mga manggagawa sa industriya ng turismo na malaki ang kontribusyon sa ekonomiya ng ating bansa. Iyan ang tinuran bilang pagbibigay-pugay sa mga manggagawa na ipinahayag ng Turismo Isulong Mo Partylist (TURISMO) sa pagdiriwang ng Labor Day kahapon. Ayon kay Wanda Tulfo Teo, hindi lamang malaki ang ibinabahagi ng sektor ng turismo sa gross domestic product (GDP) taun-taon bago ang pandemic. Malaki rin ang naitutulong sa pagbangon ng ekonomiya sa muling pagbubukas ng turismo sa bansa. Bagaman, nasarhan ang operasyon ng turismo nang dalawang taon dahil sa Covid-19 pandemic, libu-libong tourism workers ang sumalang bilang “frontliners” noong ipatupad ang community quarantine. Sinabi ni Teo, hinarap ng mga kasamahan nilang manggagawa ang hamon nang magsilbing quarantine facilities ang mga hotels sa daan-daang libong OFWs at ibang pang kababayan nating umuwi galing ibayong-dagat. Kakatawanin at isusulong ng 156 TURISMO Partylist sa Kongreso ang mga karapatan, kapakanan at interes ng mga tourism workers, small entrepreneurs at mga komunidad sa mga tourist destination areas sa bansa. Pahayag pa ni Teo, kabilang sa mga ipapanukala ng 156TURISMO ang “instant ayuda” para sa tourism workers at entrepreneurs sa panahon ng kalamidad tulad ng Covid pandemic at bagyo at iba pang ka­lamidad.",Tinaguriang “unsung heroes” ang mga manggagawa sa industriya ng turismo na malaki ang kontribusyon sa ekonomiya ng ating bansa.,"May 2, 2022  12:00am",https://www.philstar.com/pilipino-star-ngayon/metro/2022/05/02/2178135/tourism-workers-unsung-heroes
PNP dapat maging neutral sa halalan,"Nanawagan si ACT-CIS at Benguet Caretaker Eric Yap sa Philippine National Police (PNP) na maging “neutral” o walang kikilingang political groups ngayong halalan. Sa isang radio interview, sinabi ni Cong. Yap, “may mga balita at sumbong na rin ang nakakarating sa amin na tila may pinapaborang grupo ang ilang provincial commanders at chiefs of police sa mga lalawigan.” “Pag pinagbigyan ang isang grupo na mag-rally sa isang lugar, dapat payagan din ng mga hepe natin ‘yung kabilang partido rin,” ani Yap. Dagdag pa ng Chairman ng Committee on Appropriations ng kongreso, “malinaw ang utos sa itaas na maging apolitical sila. Kaya marapat lamang na ‘wag sila pumanig kahit kanino…kahit incumbent pa ‘yan”. Paliwanag ni Yap,” may mga sumbong na kasi na tila ayaw payagan daw ng ilang incumbent governor o mayor na mag-rally ang kanilang kalaban sa balwarte nila.” Pahabol ni Yap, dapat daw talagang hindi magpagamit ang PNP sa mga pulitiko dahil labag din ito sa kanilang mandato.",Nanawagan si ACT-CIS at Benguet Caretaker Eric Yap sa Philippine National Police (PNP) na maging “neutral” o walang kikilingang political groups ngayong halalan.,"May 2, 2022  12:00am",https://www.philstar.com/pilipino-star-ngayon/metro/2022/05/02/2178147/pnp-dapat-maging-neutral-sa-halalan
"RPMD survey sa Quezon City, Belmonte pa rin","Top choice pa rin sa Quezon City si Mayor Josefina “Joy” Belmonte sa pinakahuling ‘poll survey’ na isinagawa noong Abril 17-21, 2022 ng RP-Mission and Development Foundation Inc. (RPMD) sa National Capital Region (NCR). Tinaguriang “Boses ng Bayan: NCR 2022” survey, nakapagtala pa rin si Mayor Belmonte ng 65 percent ng botante ay iboboto siyang muli at mananalo bilang alkalde ng Quezon City habang ang kanyang katunggali na si Anakalusugan Partylist Congressman Mike Defensor ay may 33% lamang. Paliwanag ni Dr. Paul Martinez, chairman ng RPMD ang ilang beses nang itinanghal na “National Capital Region’s Best Performing Mayor,” ang isang dahilan kung bakit ang mga botanteng residente ng lungsod ay siya pa rin ang ibobotong Mayor. Dagdag pa niya, umangat din si Belmonte “dahil sa kanyang mga programang nagsusulong sa mga maliliit at lokal na negosyo’t kooperatiba, ayuda sa mga nawalan ng hanapbuhay, at pabahay.” “Very High Satisfaction” ang marka ni Belmonte sa patuloy na pagtugon ng kanyang administrasyon laban sa pandemya, “lalo na sa social welfare assistance, mga benepisyong medikal, at pagbabakuna.” Sa kabilang banda, lumabas na mababa ang trust at satisfaction rating ni Defensor, dahil raw sa kanyang pagpapasara ng ABS-CBN, at sa kanyang paninira sa kanyang mga kalaban, at sa pamimigay ng Ivermectin. Tumatak din sa isip ng botante na mahilig mangako si Defensor ngunit kadalasan ay hindi natutupad, at hindi rin ramdam ng mga taga QC.","Top choice pa rin sa Quezon City si Mayor Josefina “Joy” Belmonte sa pinakahuling ‘poll survey’ na isinagawa noong Abril 17-21, 2022 ng RP-Mission and Development Foundation Inc. (RPMD) sa National Capital Region (NCR).","May 2, 2022  12:00am",https://www.philstar.com/pilipino-star-ngayon/metro/2022/05/02/2178144/rpmd-survey-sa-quezon-city-belmonte-pa-rin
Pharmally exec inulan ng tambak na kaso,"Tatlong disqualification case, 290 counts ng vote-buying, plunder hinggil sa kaugnayan sa maano­malyang Pharmally, reklamo sa AMLC at posibleng karagdagang kaso tungkol sa kwes­tyunableng paggamit ng diumano’y private army sa kampanya. Ilan lamang ito sa mga kaso na ipinukol kay 5th District Quezon City congressional candidate Rose Lin. Nauna nang nagpa­labas ng subpoena ang Commission on Elections (Comelec) upang pagpaliwanagin si Lin sa mga inihaing kaso laban sa kanya. Nakatakda ngayong Mayo 6 at 16 ang preliminary investigations laban kay Rose Nono Lin. Nauna nang itinanggi ni Lin ang akusasyon. Nakapaloob sa mga formal complaint ang mga ebidensya na nagpapakita ng aktuwal na pamimili ng boto ng mga kampo ni Rose Lin, kasama na ang mismong pag-amin nito sa kanyang mga Facebook Live tungkol sa ginagawang sistema upang makapagpamahagi ng pera na itinatago sa likod ng ayuda at scholarship. Kasama sa mga inihabla ang mga “kasab­wat” ni Lin kung saan ang ilan sa kanila ay mga nakaluklok na barangay kagawad ng Distrito 5 na mahigpit na ipinagbabawal ng DILG. Sila ay inaakusahang pumapayag gawing kuta, lungga o kubol ang kanilang mga bahay sa mga operasyong bili boto sa Novaliches, Lagro at Fairview. Sa pahayag ni Commissioner George Erwin Garcia, ang kaso kay Rose Lin ay magsisilbing babala sa iba pang pulitikong bumili ng boto ngayong papalapit na ang halalan. Patuloy pa rin ang field monitoring sa District 5 ng regional officers ng NBI sa kautusan naman ni Justice Secretary Menardo Guevarra. Ka­makailan lang nagpahayag si Police Major General Val de Leon, Deputy Commander ng Security Task Force on National and Local Elections, na paiimbestigahan ang paggamit ng private army ni Rose Lin. Si Rose Lin ay nauna na ring ginisa sa Senado tungkol sa Pharmally scam.","Tatlong disqualification case, 290 counts ng vote-buying, plunder hinggil sa kaugnayan sa maano­malyang Pharmally, reklamo sa AMLC at posibleng karagdagang kaso tungkol sa kwes­tyunableng paggamit ng diumano’y private army sa kampanya. Ilan lamang ito sa mga kaso na ipinukol kay 5th District Quezon City congressional candidate Rose Lin.","May 2, 2022  12:00am",https://www.philstar.com/pilipino-star-ngayon/metro/2022/05/02/2178139/pharmally-exec-inulan-ng-tambak-na-kaso
"COVID-19 cases sa NCR, tumaas - OCTA","Nakapagtala ang OCTA Research Group ng 7 porsyentong pagtaas sa mga bagong kaso ng COVID-19 sa Metro Manila makaraan ang mga nakalipas na paalala na maaaring magkaroon ng panibagong surge sa bansa na idudulot ng mga sub-variants ng Omicron. Sa kanyang Twitter post, sinabi ni OCTA fellow Dr. Guido David na nakapagtala ng ­average na 85 na kaso nitong nakalipas na linggo na mas mataas sa 79 average ng sinundang linggo. “The NCR had a one week growth rate of 7% as the 7-day average in new Covid-19 cases increased from 79 (as of April 17 to 23) to 85 (as of April 24 to 30),” tweet pa ni David. Samantala, ang reproduction number sa NCR ay tumaas din sa 0.79 mula sa dating 0.66 sa kahalintulad na panahon. Ang healthcare utilization para sa CO­VID-19 naman ay nananatili aniyang nasa very low sa 21% habang ang intensive care unit utilization ay nasa 19% naman. “The positivity rate in the NCR remained at 1.4% over an average of 11,544 tests per day,” dagdag niya. Paglilinaw naman ni David, nananatili pa ring nasa low risk sa COVID-19 ang NCR hanggang noong Abril 30, 2022.",Nakapagtala ang OCTA Research Group ng 7 porsyentong pagtaas sa mga bagong kaso ng COVID-19 sa Metro Manila makaraan ang mga nakalipas na paalala na maaaring magkaroon ng panibagong surge sa bansa na idudulot ng mga sub-variants ng Omicron.,"May 2, 2022  12:00am",https://www.philstar.com/pilipino-star-ngayon/metro/2022/05/02/2178148/covid-19-cases-sa-ncr-tumaas-octa
"Pagbawi ni Espinosa sa testimonya vs de Lima, ipinaubaya ng PDEA sa korte","Ipinauubaya na lamang ng Philippine Drug Enforcement Agency (PDEA) sa hukuman ang pagtimbang hinggil sa maaaring maging epekto nang ginawang pagbawi ng drug suspect na si Kerwin Espinosa sa kanyang mga testimonya laban kay Senator Leila de Lima. Si de Lima ay kasalukuyang nakapiit ngayon sa Custodial Center ng Philippine National Police (PNP) headquarters sa Camp Crame sa Quezon City matapos na isangkot sa ilegal drug trade sa loob ng New Bilibid Prisons (NBP). Sa isang pahayag, sinabi naman ng PDEA na ang korte lamang ang siyang nakakaa­lam kung may magi­ging epekto man ang ginawang ito ni Espinosa sa kinakaharap na drug cases ng senadora. “As to the matter of PDL Kerwin Espinosa’s retraction of his statements pertinent to cases lodged against Senator Leila de Lima, the Philippine Drug Enforcement Agency (PDEA) will defer to the decision of the courts as to the implication of this recantation,” anang PDEA sa isang pahayag. Binanggit din ng PDEA na una na rin namang nagbigay si Prosecutor General Benedicto Malcontento ng kanyang opinyon na wala namang epekto sa mga kaso ni de Lima ang pagbawi ni Espinosa sa kanyang mga sinumpaang-salaysay. Paglilinaw pa ng PDEA, wala silang kinalaman sa mga isinampang kaso laban kay de Lima, gayundin kay Espinosa. Gayunman, tiniyak nito na interesado silang malaman ang katotohanan sa likod ng isyu at usigin ang mga taong nasa likod ng illegal drug trade.",Ipinauubaya na lamang ng Philippine Drug Enforcement Agency (PDEA) sa hukuman ang pagtimbang hinggil sa maaaring maging epekto nang ginawang pagbawi ng drug suspect na si Kerwin Espinosa sa kanyang mga testimonya laban kay Senator Leila de Lima.,"May 1, 2022  12:00am",https://www.philstar.com/pilipino-star-ngayon/metro/2022/05/01/2177972/pagbawi-ni-espinosa-sa-testimonya-vs-de-lima-ipinaubaya-ng-pdea-sa-korte
"Wanted na karnaper, timbog sa Navotas","Nabitag ng mga ­operatiba ng pulisya ang isang wanted na miyembro ng carnapping gang sa isinagawang operasyon sa Navotas City, ka­makalawa ng hapon. Kinilala ni Navotas Police Chief P/ Col. Dexter Ollaging ang naarestong wanted na si Larry Sebastian, 52, ng S. Policarpio St., Brgy. San Jose ng lungsod na ito. Ayon kay Col. Ollaging, dakong alas-3:05 ng hapon nang magsagawa ng joint manhunt operation ang mga tauhan ng Navotas City Police Warrant and Subpoena Section at Sub Station 3 laban sa suspect. Nasakote ang suspect matapos naman itong umuwi sa kanilang bahay Una rito isinailalim ng mga operatiba sa masusing surveillance operation ang lugar matapos makatanggap ng impormasyon na uuwi dito ang suspect. Inaresto si Sebastian sa bisa ng warrant of arrest na inisyu ni Hon. Judge Angel Colet ng Rwgional Trial Court (RTC) Branch 53, Manila kaugnay ng kasong paglabag sa RA 6539 (Anti-Carnapping Law). Humihimas na ng rehas na bakal ang akusado sa Navotas Police Station habang hinihintay ang issuance ng commitment order kung saan ito permanenteng ipipiit.","Nabitag ng mga ­operatiba ng pulisya ang isang wanted na miyembro ng carnapping gang sa isinagawang operasyon sa Navotas City, ka­makalawa ng hapon.","May 1, 2022  12:00am",https://www.philstar.com/pilipino-star-ngayon/metro/2022/05/01/2177971/wanted-na-karnaper-timbog-sa-navotas
"Fuel subsidy sa PUV drivers at operators, tatapusin sa 2nd week ng Mayo – LTFRB","Makukumpleto na sa ikalawang linggo ng Mayo ang unang bahagi ng pamimigay ng fuel subsidy sa mga operator at driver ng pampasaherong sasakyan. Ang bawat benepisyaryo ay tatanggap ng P6,500 fuel subsidy. Ayon sa Land Transportation Franchising and Regulatory (LTFRB), may kabuuang P2.5-bilyon ang halaga ng fuel subsidy ang takdang ipamahagi sa mga PUV drivers sa ikalawang linggo ng Mayo. Sinabi ni LTFRB executive director Kristina Cassion na may 180,000 PUV sector beneficiaries sa 264,000 nakatala sa ahensiya ang makakatanggap ng P6,500 fuel subsidy.",Makukumpleto na sa ikalawang linggo ng Mayo ang unang bahagi ng pamimigay ng fuel subsidy sa mga operator at driver ng pampasaherong sasakyan.,"May 1, 2022  12:00am",https://www.philstar.com/pilipino-star-ngayon/metro/2022/05/01/2177969/fuel-subsidy-sa-puv-drivers-operators-tatapusin-sa-2nd-week-ng-mayo-ltfrb
"BJMP: Higit 47K PDLs, boboto sa May 9 polls","Nakatakdang bumoto ang nasa 47,785 persons deprived of liberty (PDLs) sa bansa sa May 9 national and local elections. Ayon kay Bureau of Jail Management and Penology (BJMP) spokesperson Jail Superintendent Xavier Solda, tulad sa absentee voting, ang mga natu­rang PDLs ay maaari lamang bumoto ng national candidates, kabilang ang presidente, bise presidente, mga senador at party-list group. Paliwanag ni Solda, kung ang mga botanteng PDLs sa isang pasilidad ay nasa 50 lamang pababa, sila ay ililipat sa isang polling precinct upang makaboto. Gayunman, kung sila ay nasa 51 pataas, ang mismong pasilidad na ki­naroroonan nila ang gagamitin bilang special polling place at ang mga personnel ng Commission on Elections (Comelec) ang personal na magtutungo doon upang magdaos ng halalan. Ang mga PDLs naman aniya na kakikitaan ng sintomas ng CO­VID-19 sa mismong araw ng halalan ay susuriin muna ng mga nurse at saka sasailalim sa antigen test upang matukoy kung makakaboto sila.","Nakatakdang bumoto ang nasa 47,785 persons deprived of liberty (PDLs) sa bansa sa May 9 national and local elections.","May 2, 2022  12:00am",https://www.philstar.com/pilipino-star-ngayon/metro/2022/05/02/2178146/bjmp-higit-47k-pdls-boboto-sa-may-9-polls
Caravan ng Pamana ni Duterte umarangkada,"Kasabay ng pagdiriwang ng Araw ng Manggagawa kahapon, tumulak na rin ang Caravan ng Pamana ni Pangulong Duterte nitong Linggo. Sa pangunguna ng Department of the Interior and Local Government (DILG) at Philippine National Police (PNP), sa pakikipag-ugnayan ng National Task Force to End Local Communist Armed Conflict (NTF-ELCAC), ang pagdaraos ng ‘Duterte Legacy: Barangayanihan Caravan’ sa People Power Monument sa Quezon City ay simula pa lamang ng pagpapa-alam sa bayan ng mga magagandang nagawa ng Pangulo na maituturing niyang pamana sa kanyang mga kababayang Filipino. May temang, ‘Pagkakaisa ng Mamamayan at Pamahalaan Tungo sa Pagbangon, Kapayapaan at Kaunlaran,’ ang Duterte Legacy Caravan kasama ang NTF-ELCAC ay nakiisa rin sa bayan sa pagkilala sa mga manggagawang Filipino sa pagdiriwang ng ‘National Labor Day’. Ayon nga kay NTF-ELCAC vice-chairman, National Security Adviser Secretary Hermogenes Esperon, ang pagdiriwang at ang caravan ay para maipakita ang mga nagawa at pagsisikap ni Duterte na gamitin ang “whole-of-nation approach” o ang pagsasama-sama ng lahat upang labanan ang terorismong dulot ng mga komunistang-terorista. Naniniwala si Esperon na ito rin ang nakapagbigay ng tunay na kapayapaan at kaayusan upang mapalaya sila sa mga karahasan ng CPP-NPA-NDF.","Kasabay ng pagdiriwang ng Araw ng Manggagawa kahapon, tumulak na rin ang Caravan ng Pamana ni Pangulong Duterte nitong Linggo.","May 2, 2022  12:00am",https://www.philstar.com/pilipino-star-ngayon/metro/2022/05/02/2178137/caravan-ng-pamana-ni-duterte-umarangkada
"Women empowerment advocacy ni Heart, dinala sa Muntinlupa","Binisita ni global brand ambassador at social media celebrity Heart Evangelista-Escudero ang Muntinlupa Training and Resource Center for Women (MTRCW) upang alamin kung papaano siya makakatulong sa komunidad bilang parte ng kanyang women empowerment advocacy. Sa kanyang pagdalaw roon, natuto ang aktres at fashion icon sa proseso ng paggawa ng mga lokal na produkto tulad ng bottled bangus, gourmet tuyo, at tinapa, at pati na peanut butter. Naglaan din ng oras ang 37-year-old na, misis ni Sorsogon Gov. Chiz Escudero na nagbabalik-Senado, upang makasalamuha ang 160 kababaihan na sumasailalim sa iba’t ibang livelihood trainings upang madagdagan ang kita ng kanilang mga pamilya. Sa kanyang maikling pananalita, hinimok ni Mrs. Escudero ang mga kababaihan na magtayo ng kahit na maliit na negosyo kapag natapos na nila ang training na ibinigay nang libre ng lokal na pamahalaan sa pamamagitan ng Gender and Development (GAD) Office at Muntinlupa City Technical Institute. “We, as women, are here to give love, to take care of people and so as we get together, let us empower each other, support each other. Suportahan din po natin ang mga programa na binibigay ng city para mas maging maayos ang ating mga buhay at mabigyan natin ng pansin ang mga capacities natin to create wonderful things and create an impact,” dagdag niya.",Binisita ni global brand ambassador at social media celebrity Heart Evangelista-Escudero ang Muntinlupa Training and Resource Center for Women (MTRCW) upang alamin kung papaano siya makakatulong sa komunidad bilang parte ng kanyang women empowerment advocacy.,"May 1, 2022  12:00am",https://www.philstar.com/pilipino-star-ngayon/metro/2022/05/01/2177970/women-empowerment-advocacy-ni-heart-dinala-sa-muntinlupa
"La Niña phenomenon sa bansa, hanggang Agosto - PAGASA","Aabutin ng Hunyo o hanggang Agosto ngayong taong 2022 ang La Niña phenomenon o ang maulang panahon sa bansa batay sa  climate models. Ayon sa PagAsa, lumakas ang pananalasa ng La Niña batay sa naob­serbahang temperatura. Ang La Niña ay ang maulang panahon o mas maraming ulan ang nararanasan sa ilang lugar  kaysa sa karaniwang panahon. Ayon sa PagAsa, tumaas ang above-normal precipitation ng La Niña  sa ibang bahagi ng bansa ka­ya’t inaasahan na aabutin pa ng Hunyo hanggang Agosto ang La Niña sa ating bansa. Ayon pa sa PagAsa, wala namang inaasa­hang bagyo na papasok sa bansa sa buwan ng Mayo.",Aabutin ng Hunyo o hanggang Agosto ngayong taong 2022 ang La Niña phenomenon o ang maulang panahon sa bansa batay sa  climate models.,"April 30, 2022  12:00am",https://www.philstar.com/pilipino-star-ngayon/metro/2022/04/30/2177817/la-nia-phenomenonsa-bansa-hanggang-agosto-pagasa
Kodigo pinapayagan ng Comelec sa pagboto,"Pinapayagan at hinihi­kayat pa ng Commission on Elections (Comelec) ang mga botante na magdala ng kanilang mga kodigo ng mga ibobotong kandidato sa mga ‘voting precincts’ sa araw ng halalan sa Mayo 9. Sinabi ni Elaiza David, Director III ng Election and Barangay Affairs Department ng Comelec, na importante na dokumento ang pagdadala ng botante ng kodigo.  Ito ay para hindi magkamali sa pag-shade ng ibobotong kandidato at para na rin hindi magtagal ang botante sa pag-iisip kung sino ang iboboto. Bagama’t hindi rekisito ang ID sa pagboto, maganda ring may dala nito ang botante para kung sakaling magkaroon ng problema sa pagkakakilanlan ng botante ay mabilis itong mareresolba. “It’s not really a requirement pero maganda pong may dalang ID just in case na medyo magkakaroon ng problema ma-challenge sa identity,” paliwanag ni David. Ito ay makaraang aminin rin niya na may mga problema minsan sa pag-a-upload ng pangalan ng botante sa precinct finder. Kung hindi makikita ang kaniyang pangalan, inabisuhan ang mga botante na magtungo sa election officer para sila matulungan. Kung wala ang pangalan ng botante sa listahang nakapaskil sa labas ng presinto pero makikita ang pangalan sa EDCVL o Election Day Computerized Voters’ List, maaari pa rin itong bumoto dahil “mas matimbang” ang listahang ito.","Pinapayagan at hinihi­kayat pa ng Commission on Elections (Comelec) ang mga botante na magdala ng kanilang mga kodigo ng mga ibobotong kandidato sa mga ‘voting precincts’ sa araw ng halalan sa Mayo 9. Sinabi ni Elaiza David, Director III ng Election and Barangay Affairs Department ng Comelec, na importante na dokumento ang pagdadala ng botante ng kodigo.","April 30, 2022  12:00am",https://www.philstar.com/pilipino-star-ngayon/metro/2022/04/30/2177818/kodigo-pinapayagan-ng-comelec-sa-pagboto
"4 na Chinese ikinulong, sapilitang pinagtrabaho nasagip","Apat na Chinese ang nasagip ng Parañaque Police makaraang ikulong at sapilitang pagtrabahuhin bilang POGO workers sa Parañaque City, kamakalawa. Kinilala ni Southern Police District (SPD) Director P/Brig. General Jimili Macaraeg ang mga nasagip na biktima na sina Zhang Dedi, 26; Mo Jun Feng, 33; Chen Shi Ying, 25; at Huang Zhi Ping, 32. Abril 28, nang magpasaklolo sa mga awtoridad ang isang Yellah Monares, dahil sa pagkawala ng live-in partner niyang si Zhang Dedi simula Marso 31, 2022. Sa impormasyong ibinigay ni Monares, alas-11:30 ng gabi ng Abril 28 nang salakayin ang First Great Place Technologies sa Pascor Drive, Barangay Sto. Nino, Parañaque, kung saan hindi umano pina­lalabas ang biktima at iba pang kasamahan na pinagtatrabaho nang walang suweldo. Nadatnan ng mga awtoridad ang mga biktima at inaresto rin ang tatlong diumano’y operator ng POGO na kinilalang Henry Saputra, 33,Indonesian; Jacky Chen, 25, at Luo Bo, 26, kapwa rin Chinese na pawang hinihina­lang peke ang ibinigay na mga pangalan. “Despite our warning, foreign nationals continue to get involved in unlawful detention incidents. It is high time that we strengthen collaboration with our foreign agency counterparts and intensify our intelligence gathering to diminish these scheming plans and address kidnapping/illegal detention incident and other forms of lawlessness particularly victimizing their compatriots,” ani Macaraeg.","Apat na Chinese ang nasagip ng Parañaque Police makaraang ikulong at sapilitang pagtrabahuhin bilang POGO workers sa Parañaque City, kamakalawa.","May 1, 2022  12:00am",https://www.philstar.com/pilipino-star-ngayon/metro/2022/05/01/2177967/4-na-chinese-ikinulong-sapilitang-pinagtrabaho-nasagip
2 timbog sa ‘rent-sangla’ modus,"Kalaboso ang dala­wang lalaki habang pinagha­hanap ngayon ang apat pa nilang kasabwat makaraang mabuko ang iligal nilang modus-operandi na ‘sangla-renta’ at bumagsak sa ikinasang entrapment operation ng mga tauhan ng Manila Police District (MPD), kamakailan sa Tondo, Maynila. Kinilala ang mga nadakip na sina Jady Tomanglao, 40, negosyante at si Nikko Maderal, 34, call center agent, kapwa nakatira sa Building 1 ng Urban Deca Homes sa Brgy. 106 Vitas Street, Tondo. Pinaghahanap naman ang kanilang mga kasabwat na sina Vilma Sacris Alcaide, 34, condo agent; Razil Miranda, sekretarya ni Tomanglao; Apple Joy Reyes, 29; at ang hindi pinangalanang administrador ng Deca Homes. Sa ulat ng MPD-Special Mayors React Team (SMaRT), unang dumulog sa kanila ang biktimang si Daisy Recto, 30,  at sinabing inialok sa kaniya ng mga suspek ang isang unit sa Urban Deca Comes sa Tondo sa pamamagitan ng ‘sangla-tira scheme’.   Hiningan siya ng mga suspek ng P250,000 na kinalaunan ay sinabing ‘downpayment’ pa lamang at nanghingi muli ng P50,000 na kung hindi mababayaran ay patatalsikin siya sa tinutuluyang unit.  Nagduda ang biktima kaya nagsagawa siya ng berepikasyon hanggang sa madiskubre na ang tunay na may-ari ng unit ay isang April Joy Reyes.   Dito nagkasa ng entrapment operation ang mga pulis nang kunwari ay magbabayad ng sinisingil na P50,000 ang biktima. Nagresulta ito sa pagkakadakip kina Tomanglao at Maderal sa ikapitong palapag ng Building 1 ng Urban Deca Homes. Matapos nito, may 41 pang biktima ang dumagsa sa tanggapan ng MPD-SMaRT na pawang biktima umano ng grupo at natanga­yan ng pera mula P100,000 hanggang P600,000. Nahaharap ngayon ang mga suspek sa kasong Syndicated Estafa sa Manila City Prosecutor’s Office.","Kalaboso ang dala­wang lalaki habang pinagha­hanap ngayon ang apat pa nilang kasabwat makaraang mabuko ang iligal nilang modus-operandi na ‘sangla-renta’ at bumagsak sa ikinasang entrapment operation ng mga tauhan ng Manila Police District (MPD), kamakailan sa Tondo, Maynila.","April 30, 2022  12:00am",https://www.philstar.com/pilipino-star-ngayon/metro/2022/04/30/2177814/2-timbog-sa-rent-sangla-modus
"Katiting na rollback sa petrolyo, asahan","Inaasahang bahagyang bumaba ang ­presyo ng petrolyo sa susunod na linggo. Batay sa pagtaya, ang presyo ng gasolina ay bababa ng mula P.60 hanggang P.80 kada ­litro, ang diesel ay P1.10 hanggang P1.30, at ang halaga ng kerosene ay bababa ng P1 o P1.15. Sinasabing ang pagbaba ng presyo ng gasolina ay bunsod ng bumabang demand sa produktong petrolyo dahil sa ma­lawakang lockdown sa China dahil sa tumataas na kaso ng COVID-19 doon. Ang China ang isang pa­ngunahing consumer ng oil products. Ang ibang bansa ay gumagamit na rin umano ng sarili nilang strategic oil reserves habang ang Libya ay muling bumalik sa oil production. Nananatili namang mataas ang net price ng gasolina na P80 per liter sa Metro ­Manila.",Inaasahang bahagyang bumaba ang ­presyo ng petrolyo sa susunod na linggo.,"May 1, 2022  12:00am",https://www.philstar.com/pilipino-star-ngayon/metro/2022/05/01/2177973/katiting-na-rollback-sa-petrolyo-asahan
"NCR, iba pang lugar Alert Level 1 sa eleksyon","Mananatiling nasa Alert Level 1 ang Metro Manila at sa iba pang lugar sa bansa, ayon sa pahayag kahapon ng  Malacañang. Nangangahulugan na nasa mas maluwag na alert level ang maraming bahagi ng bansa sa pagsapit ng halalan sa Mayo 9.  Ayon kay Presidential Communications Secretary at acting presidential spokesman Martin Anda­nar na inaprubahan noong nakalipas na Huwebes ng Inter-Agency Task Force for the Management of Emerging Infectious Di­seases Alert Level classifications buhat sa May 1 hanggang 15. Magugunitang sa ila­lim ng Under Alert Level 1, pinapayagan ang mas maluwag na paglabas ng lahat kahit pa ng anong edad. Pinapayagan din ang   full on-site capacity sa mga  private establishments atgovernment agencies, pero kailangang naipapatupad ang minimum public health standards.","Mananatiling nasa Alert Level 1 ang Metro Manila at sa iba pang lugar sa bansa, ayon sa pahayag kahapon ng  Malacañang.","April 30, 2022  12:00am",https://www.philstar.com/pilipino-star-ngayon/metro/2022/04/30/2177819/ncr-iba-pang-lugar-alert-level-1-sa-eleksyon
"P4 milyon inilagay sa baby bottle sterilizer, nasabat sa NAIA","Nasabat ng mga tauhan ng Bureau of Customs (BOC) at Philippine Drug Enforcement Agency (PDEA) ang nasa P4 mil­yong halaga ng shabu na itinago sa baby bottle sterilizer sa Ninoy Aquino International Airport (NAIA) nitong nakaraang Huwebes. Sinabi ni Port of NAIA District Customs Collector Mimel Talusan, dakong alas-8:20 ng gabi nang maaresto ang isang residente ng Pasay City kasama ang isang Nigerian national matapos matanggap ang package sa Marcos Alvarez Avenue kanto ng Veraville Homes, Talon Singko, Las Piñas City. Hindi pinangalanan ng mga awtoridad ang dalawang suspek habang iniimbestigahan ang mga ito.  Ayon kay Talusan, ang pakete ay unang natuklasan ng Bureau of Customs nang isalang ito sa x-ray scanning na nagbunga ng mga kahina-hinalang larawan. Kasunod nito, ang pakete ay sumailalim sa 100% na pisikal na pagsusuri. Nakita ng nakatalagang Customs Examiner ang 588 gramo ng puting crystalline substance na nakabalot sa aluminum foil at nakatago sa loob ng baby bottle steri­lizer at dryer. Sa rekord, nanggaling ang package sa Laos at idineklarang ‘electric steamer’. Nagpositibo na shabu ang item nang isailalim sa chemical test ng PDEA. 
Isinasailalim na sa imbes­tigasyon ang nadakip na suspek na nakatakda ring sampahan ng kasong paglabag sa RA 9165 o Comprehensive Dangerous Drugs Act of 2002 at RA 10863 o ang Customs Modernization and Tariff Act (CMTA). Patuloy na palalakasin ng Bureau of Customs sa pamumuno ni Commissioner Rey Leonardo B. Guerrero, ang inter-agency cooperation at coordination para masugpo ang paglaganap ng ilegal na droga sa hangganan ng bansa. —  Danilo Garcia",Nasabat ng mga tauhan ng Bureau of Customs (BOC) at Philippine Drug Enforcement Agency (PDEA) ang nasa P4 mil­yong halaga ng shabu na itinago sa baby bottle sterilizer sa Ninoy Aquino International Airport (NAIA) nitong nakaraang Huwebes.,"April 30, 2022  12:00am",https://www.philstar.com/pilipino-star-ngayon/metro/2022/04/30/2177815/p4-milyon-inilagay-sa-baby-bottle-sterilizer-nasabat-sa-naia
"Nasa 60,000 pulis ipapakalat sa halalan","Nasa 60,000 pulis sa buong bansa ang ipapakalat ng Philippine National Police (PNP) sa halalan sa Mayo 9, 2022 ayon sa Department of the Interior and Local Government (DILG).  Inihayag ni Interior Undersecretary  Jonathan Malaya na 16,820 PNP personnel ang tutupad ng “election duties” bukod pa sa 41,965 na nakatalaga sa 5,431 checkpoints sa buong bansa. “So, dito po sa dalawang ito, malaki ang paghahanda natin at  handang-handa na po ang buong DILG organization para gawin ang kaniyang tungkulin. For example, mayroon po tayong nakatalaga na 16,820 na mga PNP personnel for election duties na may karagdagan pang 41,965 na mga personnel na nakatalaga sa 5,431 checkpoints sa buong bansa,” ani Malaya. Idinagdag ni Malaya na nagtalaga rin sila ng dala­wang mobile force units sa bawat probinsiya upang matiyak na makakatugon agad sa anumang banta ng karahasan. “At para po masiguro ang kapasidad ng PNP para magresponde sa kahit anumang posibleng karahasan sa araw ng eleksyon, mayroon din po tayong dalawang mobile force units sa bawat probinsiya na naka-assign na rin po sa election duties ‘no,” dagdag ni Malaya. May idinagdag ding mga pulis sa nasa 104 munisipalidad at 14 na siyudad na tinukoy ng Commission on Elections na hotspots. “At finally po ‘no, sa mga hotspots naman, nakapagdagdag na po tayo ng additional police units sa 104 municipalities and 14 cities na na-identify ng Comelec to be under the red category in the election hotspots,” ani Malaya. Tiniyak din ni Malaya na may mga nakalatag ng hakbang ang PNP at ang Comelec sakaling may mga manggulo upang mapigil ang halalan.","Nasa 60,000 pulis sa buong bansa ang ipapakalat ng Philippine National Police (PNP) sa halalan sa Mayo 9, 2022 ayon sa Department of the Interior and Local Government (DILG).","April 30, 2022  12:00am",https://www.philstar.com/pilipino-star-ngayon/metro/2022/04/30/2177816/nasa-60000-pulis-ipapakalat-sa-halalan
"Walang pagtaas ng buwis, pangako ni Olivarez","Nangako kahapon si Pa­rañaque first district Rep Eric Olivarez na walang pagtaas ng business permit at real property tax sa susunod na tatlong taon ng kanyang administrasyon kung siya ang mananalo bilang alkalde. “Ang aking unang order ng negosyo: Walang pagtaas sa mga buwis sa negosyo at real property,” sabi ni Olivarez sa isang press confe­rence. Ginawa niya ang katiyakan matapos hilingin sa kanya ng mga lokal at dayuhang negosyante pati na rin ang mga may-ari ng real property na huwag taasan ang mga rate ng buwis dahil nahuli silang hindi handa sa pagharap sa pandemya ng COVID-19. “Hanggang ngayon, daan-daang negosyante sa lungsod ang hindi pa nakaka-recover sa pandemic. Dapat silang tulungan ng lokal na pamahalaan,” ani Olivarez. Tulad ng ibang mga bansa, sinabi niya na ang ekonomiya ng Pilipinas ay aabutin ng higit sa isang dekada upang bumalik sa pre-pandemic growth at ang mga pagkalugi ay mara­ramdaman sa susunod na 20 hanggang 30 taon. Sinabi ni Olivarez na itutuloy ng kanyang administrasyon ang online transaction project ng kanyang nakatatandang kapatid na si Mayor Edwin Olivarez, para sa renewal ng business permit, computerization ng data, impormasyon at transaksyon sa city hall. Ang Parañaque ay binanggit bilang ang pinaka-business-friendly na local government unit para sa Project Express Lane 2 nito, na nagpapataas ng kumpiyansa ng mga mamumuhunan at nagpabuti ng paghahatid ng mga serbisyo.",Nangako kahapon si Pa­rañaque first district Rep Eric Olivarez na walang pagtaas ng business permit at real property tax sa susunod na tatlong taon ng kanyang administrasyon kung siya ang mananalo bilang alkalde.,"April 29, 2022  12:00am",https://www.philstar.com/pilipino-star-ngayon/metro/2022/04/29/2177527/walang-pagtaas-ng-buwis-pangako-ni-olivarez
"Tauhan ng MMDA, kalaboso sa kotong","Arestado sa isinagawang entrapment ­operation ang isang tauhan ng Metropolitan Manila Development Authority (MMDA) na nagpanggap na law enforcer ng Land Transportation Office (LTO) na nangikil at nagbanta pa sa biniktimang babaeng negosyante, sa Pasig City, Biyernes ng gabi. Ayon sa ulat na ipinarating sa MMDA, ­inaresto ang suspek na si MMDA traffic aide Jomar Palata, 40, nakatalaga sa MMDA-Office of the Assistant General Manager for Operations sa ikinasang bitag ng Highway Patrol Group – Special Operations Division Sa report, nagbanta si Palata na huhulihin ang lahat ng commuter van na pag-aari ng babaeng operator kung hindi magbibigay ng P100,000. Pahayag ni MMDA Chairman Romando Artes, hindi kinukunsinti ng MMDA ang mga maling gawain ng mga tauhan. Kasabay nito, hi­nimok ni Artes ang iba pang mga nabiktima ng sinuman sa mga tauhan ng MMDA sa pa­ngingikil at panghihingi ng pa­yola na ireport agad sa kanilang tanggapan. Nahaharap sa reklamong robbery extortion, grave coercion, at usurpation of authority si Palata.","Arestado sa isinagawang entrapment ­operation ang isang tauhan ng Metropolitan Manila Development Authority (MMDA) na nagpanggap na law enforcer ng Land Transportation Office (LTO) na nangikil at nagbanta pa sa biniktimang babaeng negosyante, sa Pasig City, Biyernes ng gabi.","May 1, 2022  12:00am",https://www.philstar.com/pilipino-star-ngayon/metro/2022/05/01/2177968/tauhan-ng-mmda-kalaboso-sa-kotong
"2 pulis, 9 iba pa, dawit sa robbery at karnap arestado","Nasa 11 suspek, kabilang ang dalawang pulis na pawang sangkot umano sa serye ng robbery at carnapping incident ang naaresto ng mga tauhan ng pulisya sa magkakahiwalay na follow-up operations sa Nueva Ecija at Bulacan. Kinilala ni Quezon City Police District (QCPD) Director, BGen Remus Medina ang mga naarestong suspek na sina P/Cpl Celso Calibuso, 35, at PCpl John Hipolito, 39, kapwa nakatalaga sa Cabiao Police Station sa Nueva Ecija; Gregorio Rivera, 51; Wilfredo Villago, 49; Lolito Perez, 42; Domingo Enriquez, 45; Rolado Fajardo, 50; Eduardo Paez, 35; at Rodrigo Villamor, 59;  Walter Torres, 49 at Daniel Tuazon, 26 . Nabatid na sa isang pag-atake ng grupo ay  naganap sa kahabaan ng Don Jose St., Brgy. Sto. Domingo, Quezon City noong Abril 21. Kaagad naman itong ­inireport sa La Loma Police Station (PS 1) sa pamumuno ni  LtCol Garman Manabat, ng mga biktima na kinilalang sina Yancheng LU, 23, at Shanxing Jia, 28, kapwa nakatira sa Brgy. Sto. Domingo, Quezon City. Base sa salaysay ng mga biktima, pinasok ng mga suspek ang kanilang bahay at tinutukan sila ng baril habang kinukuha ang kanilang mga personal na gamit at pagkatapos ay tumakas gamit ang sasakyan na puting Nissan Urvan at  grey Chevrolet Captiva Wagon na pagmamay-ari ng isa sa mga biktima. Kaagad inalarma ng mga pulis ang nangyaring insidente at unang naaresto sina Villago, Perez, Enriquez, Fajardo, Paez, Villamor, at Torres, dakong alas-6:30 ng gabi ng Abril 24, 2022 sa Brgy. Marcos Village, Palayan City, Nueva Ecija. Nakumpiska mula sa mga suspek ang tatlong piraso ng hand grenade, isang unit ng Silver Armscor Cal. 45 with inserted magazine loaded with seven (7) live ammunition, isang unit ng Chevrolet Captiva na may plakang ZMR 388 motor vehicle, at ang susi at photocopy ng OR/CR nito, at 11 na pirasong cellular phones.   Sa ikinasa namang follow-up operation ng Cabiao Police Station, PIU-NEPPO, PPDEU at 1st PMFC ay naaresto rin sina PCpls Calibuso at Hipolito, gayundin si Rivera. Isiniwalat naman ni Paez ang lokasyon ng isa pa nilang kasama na nagngangalang Chris Padilla kaya’t kaagad namang nagsagawa ng follow-up operation. Ang mga suspek ay pawang nakapiit na at mahaharap sa kasong robbery at carnapping. “Binabati ko ang ating kapulisan sa kanilang maagap na pagresponde sa mga ganitong klaseng sitwasyon. Ito ay nagpapakita lamang na ang ating mga kapulisan ay susuungin ang anumang panganib upang magampanan ang kanilang sinumpaang tungkulin,” pahayag ni BGen Medina.","Nasa 11 suspek, kabilang ang dalawang pulis na pawang sangkot umano sa serye ng robbery at carnapping incident ang naaresto ng mga tauhan ng pulisya sa magkakahiwalay na follow-up operations sa Nueva Ecija at Bulacan.","April 29, 2022  12:00am",https://www.philstar.com/pilipino-star-ngayon/metro/2022/04/29/2177534/2-pulis-9-iba-pa-dawit-sa-robbery-karnap-arestado
"Bill ng Maynilad customers, makikita na online","May free access na ang lahat ng kostumer ng Maynilad Water Services Inc, sa online service portal ng kompanya sa mga Smart at TNT users . Ito ay makaraang makipagkasundo ang Maynilad sa telecom giants Smart at Talk N’ Text upang libreng maka-access sa online customer service portal ng kumpanya na “My Water Bill”, ang mga Maynilad customers na subs­cribers ng Smart at Talk N Text. Ang “My Water Bill” portal ay nagbibigay ng access sa mga kostumer para sa kanilang Maynilad online account na makikita sa  kanilang water bills  para sa nakalipas na 12 buwan. Sa ngayon ang prepaid subscribers ng Smart at Talk N’ Text ay regular na makaka-browse ng portal kahit walang load ang kanilang cellphone basta’t aktibo ang kanilang SIM Card. Ang mga postpaid users naman ay may free access kahit walang charge sa mobile data, maaaring mag-save kung mag-access sila at gagamitin ang  online payment channels. Ang hakbang ay bahagi ng programa ng Maynilad na mabigyan ng hassle-free digital service ang kanilang mga customers. “Even before the pandemic led to a shift toward digital transactions, Maynilad has been optimizing available technologies to enhance online customer experience. We will continue to look for ways to improve and expand our customer touchpoints so that transactions with us will become even more convenient,” pahayag ni President at CEO Ramoncito Fernandez. Upang malaman ang benepisyo sa pagrerehistro sa “My Water Bill”, kailangan lamang na tingnan ang Maynilad’s Facebook page o ang kanilang Twitter account o bisitahin ang //mywaterbill.mayniladwater.com.ph/.","May free access na ang lahat ng kostumer ng Maynilad Water Services Inc, sa online service portal ng kompanya sa mga Smart at TNT users .","April 29, 2022  12:00am",https://www.philstar.com/pilipino-star-ngayon/metro/2022/04/29/2177532/bill-ng-maynilad-customers-makikita-na-online
"Pinakamalaking health center sa Muntinlupa, pinasinayaan","Pinangunahan ni Muntinlupa Mayor Jaime Fresnedi ang pagpapasinaya sa bagong tayong Lakeview Health Center, na itinuturing na pinakamalaking health center sa lungsod. Ang dalawang palapag na New Lakeview Health Center sa Barangay Putatan ay Mediterranean-designed na binubuo ng Animal Bite Center, TB Center, Reproductive Health Room, Pre-natal Consultation Room, Immunization Room, Breastfeeding Room, Dental Room, at iba pang lugar ng konsultasyon. Mayroon din itong laboratoryo na maaring maging research arm para sa Research Institute for Tropical Medicine (RITM). Katabi ng Lakeview Health Center ang proyektong pabahay ng lokal na pamahalaan para sa mga opisyal at mga empleyado na BALAI Muntinlupa-housing complex ay may 35 four-storey  medium-rise na gusali na may 668 housing units at 115 parking space. Noong nakaraang Oktubre 2021, pinasinayaan ni Mayor Fresnedi ang mga unang gusali sa BALAI Muntinlupa kasama sina DHSUD Sec. Eduardo del Rosario, PAG-IBIG Fund CEO Acmad Rizaldy Moti, at iba pang opisyal mula sa pambansang pamahalaan at mga katuwang mula sa pribadong sektor.","Pinangunahan ni Muntinlupa Mayor Jaime Fresnedi ang pagpapasinaya sa bagong tayong Lakeview Health Center, na itinuturing na pinakamalaking health center sa lungsod.","April 29, 2022  12:00am",https://www.philstar.com/pilipino-star-ngayon/metro/2022/04/29/2177528/pinakamalaking-health-center-sa-muntinlupa-pinasinayaan
"988 pulis sinanay, papalit sa mga guro bilang BEI","Inihayag ng Philippine National Police (PNP) na isasabak nila ang nasa 988 nilang tauhan na kanilang sinanay upang maging Board of Election Inspectors (BEI) sa 10 lugar na isinailalim sa kontrol ng Commission on Elections (COMELEC). Ito’y matapos na umatras ang ilang  guro na  BEI  dahil sa banta ng karahasan sa  halalan. Ayon kay PNP Director for Operations, Maj. Gen.  Valeriano De Leon, deputy director ng Security Task Force National and Local Elections 2022, bahagi ng kanilang preparasyon ang mag-train ng mga pulis na maaaring maging BEI sakaling may mga guro na tumanggi sa nasabing tungkulin dahil sa pangamba sa seguridad. Sinabi ni De Leon, hinihintay na lamang nila ang ‘go signal’ ng Comelec upang mai-deploy na ang mga pulis. Aminado si De Leon na hindi naman mapipilit ng mga guro na maging BEI  kung buhay na  nila ang nasa panganib. Bilang bahagi ng res­ponsibilidad ng task force, gagawa sila ng paraan at sistema upang maisagawa ng maayos ang halalan. Matatandaan na ang anim na bayan sa Ma­guindanao, Marawi City at tatlong bayan pa sa Lanao del Sur  ay inilagay sa Comelec  control dahil sa mga election-related violence na naitala doon.",Inihayag ng Philippine National Police (PNP) na isasabak nila ang nasa 988 nilang tauhan na kanilang sinanay upang maging Board of Election Inspectors (BEI) sa 10 lugar na isinailalim sa kontrol ng Commission on Elections (COMELEC).,"April 29, 2022  12:00am",https://www.philstar.com/pilipino-star-ngayon/metro/2022/04/29/2177530/988-pulis-sinanay-papalit-sa-mga-guro-bilang-bei
"Paglabag sa mass gatherings, tumaas ng higit 5,000% - Año","Inatasan ni Department of the Interior and Local Government (DILG) Secretary Eduardo Año ang Philippine National Police (PNP) at local government units (LGUs) na mas istrikto pang ipatupad ang ipinaiiral na health protocols laban sa COVID-19 matapos na makapagtala ng pagsirit ng mga paglabag dito, pangunahin na ang mass gatherings, na tumaas ng mahigit 5,000%. “So muli po tayong mag-iistrikto, ang ating kapulisan, sa pagpapatupad ng minimum public health standards.  At tinatawagan din natin ang mga LGUs lalo na ang mga barangay officials at barangay tanod, ang mga management ng commercial establishments, ang mga community leaders, ang mga campaign organizers na tumulong mapatupad ang mga minimum public health standards,” ayon kay Año, sa Talk to the People ni Pang. Rodrigo Duterte kahapon. Pagtiyak pa ng DILG chief, “hindi natin papayagan na magkakaroon muli ng COVID surges or spikes dito sa ating bansa kahit na meron pong projection or prediction na maaari pong sumipa ang COVID sa susunod na mga buwan or linggo.” Sa ulat ni Año sa pangulo, nabatid na mula Abril 15 hanggang 24 lamang ay nakapagtala na sila ng 724 mass gathering violations o pagtaas ng 5,469%, kumpara sa 13 insidente lamang noong nakaraang linggo. Tumaas din naman ang no physical distancing violations sa 9,057 o 201% pagtaas mula sa 3,002 lamang noong nakaraang linggo. Ang hindi pagsusuot naman ng face masks ay naitala sa numerong 84,969, o 196% increase mula sa dating 28,622 lamang. Ayon kay Año, sa ngayon ay wala namang lugar sa bansa ang nakasailalim pa sa granular lockdown ngunit nagpahayag ng pagkabahala sa posibleng pagtaas ng mga bagong kaso ng sakit dahil sa dumaraming bilang ng mga protocol violations.  “Kaya lang po itong nakaraang panahon mula April 15 to 24, nakakabahala ang ating naitalang community health protocol violations dahil malaki ang tinaas ng nai-report na violations sa maikling panahong ito,” dagdag pa nito.","Inatasan ni Department of the Interior and Local Government (DILG) Secretary Eduardo Año ang Philippine National Police (PNP) at local government units (LGUs) na mas istrikto pang ipatupad ang ipinaiiral na health protocols laban sa COVID-19 matapos na makapagtala ng pagsirit ng mga paglabag dito, pangunahin na ang mass gatherings, na tumaas ng mahigit 5,000%.","April 28, 2022  12:00am",https://www.philstar.com/pilipino-star-ngayon/metro/2022/04/28/2177252/paglabag-sa-mass-gatherings-tumaas-ng-higit-5000-ao
"Posibleng susunod na PNP chief, isinumite na ni Año kay PRRD","Isinumite na ni Department of the Interior and Local Government (DILG) Secretary Eduardo Año kay Pang. Rodrigo Roa Duterte ang listahan ng mga pangalan ng mga police officials na maaa­ring maging susunod mamuno sa Philippine National Police (PNP) kapalit nang magreretiro nang si Gen. Dionardo Carlos. Si Carlos ay nakatakda nang magretiro sa puwesto sa Mayo 8, matapos na umabot sa mandatory retirement age na 56.Ayon kay Año, ang listahan ay naglalaman lamang ng mga pangalan ng dalawang police officials. Nang matanong naman kung irerekomenda niya ang posibleng pagpapalawig ng termino ni Carlos, sinabi ni Año na kailangan muna niya itong i-assess at hintayin ang kautusan ng Pangulo. “Possible pa rin ang extension, discretion pa rin ni PRRD,” anang DILG chief. Nabatid na kabilang sa mga opisyal na maaa­ring pumalit kay Carlos ay sina PNP deputy chief for administration LtGen. Rhodel Sermonia, na No. 2 man ng PNP, at  LtGen. Vicente Danao, na No. 4 man ng PNP at hepe ng PNP Directorial Staff. Ang No. 3 man ng PNP na si PLTGEN Ferdinand Divina, deputy chief for operations, ay nakatakda nang magretiro sa Mayo 2.","Isinumite na ni Department of the Interior and Local Government (DILG) Secretary Eduardo Año kay Pang. Rodrigo Roa Duterte ang listahan ng mga pangalan ng mga police officials na maaa­ring maging susunod mamuno sa Philippine National Police (PNP) kapalit nang magreretiro nang si Gen. Dionardo Carlos. Si Carlos ay nakatakda nang magretiro sa puwesto sa Mayo 8, matapos na umabot sa mandatory retirement age na 56.Ayon kay Año, ang listahan ay naglalaman lamang ng mga pangalan ng dalawang police officials.","April 28, 2022  12:00am",https://www.philstar.com/pilipino-star-ngayon/metro/2022/04/28/2177255/posibleng-susunod-na-pnp-chief-isinumite-na-ni-ao-kay-prrd
"Libreng sakay ng MRT-3, extended pa ng 1 buwan","Pinalawig pa ng Metro Rail Transit Line 3 (MRT-3) at Department of Transportation (DOTr) ng isang buwan ang libreng sakay na ipinagkakaloob nila sa mga train commuters. Sa paabiso ng MRT-3, nabatid na sa halip na hanggang Abril 30, 2022 lamang, ang naturang libreng sakay program ay magtatagal na hanggang sa Mayo 30, 2022. “Passengers will be able to continue enjoying free rides at the rehabilitated MRT-3 line until 30 May 2022, anytime between the rail line’s ope­rating hours from 4:40 a.m. and 10:10 p.m.,” ayon sa anunsyo ng MRT-3. Nabatid na hanggang noong Abril 26 ay umaabot na sa kabuuang 7,227,434 pasahero ang kanilang napagsilbihan sa kanilang free ride program, na sinimulan noong Marso 28, 2022. Samantala, ayon naman kay DOTr Secretary Arthur Tugade, ang eks­tensiyon o pagpapalawig ng libreng sakay ay naglalayong makatulong na mapagaan ang financial burden ng mga commu­ters, na balik na sa onsite work, ngayong panahon pa namang tumataas ang implasyon at presyo ng mga produktong petrolyo. Sa panig naman ni MRT-3 OIC-General Ma­nager at Director for Operations Michael J. Capati, sinabi nito na ang pagtaas ng ridership ng MRT-3 na dulot ng implementasyon ng libreng sakay at pagbabalik sa on-site work ng mga manggagawa, ay nakatulong sa kanila upang masubukan pa ang kapasidad at performance ng kanilang mga tren matapos ang isinagawang massive rehabilitation dito. Ang MRT-3 na bu­mabagtas sa kahabaan ng EDSA, ang siyang nag-uugnay sa Taft ­Avenue, Pasay City at North ­Avenue, Quezon City.",Pinalawig pa ng Metro Rail Transit Line 3 (MRT-3) at Department of Transportation (DOTr) ng isang buwan ang libreng sakay na ipinagkakaloob nila sa mga train commuters.,"April 28, 2022  12:00am",https://www.philstar.com/pilipino-star-ngayon/metro/2022/04/28/2177256/libreng-sakay-ng-mrt-3-extended-pa-ng-1-buwan
Las Piñas fire: Mag-ina patay,"Patay ang isang ina at binatilyong anak sa sunog na sumiklab sa Aristocrat Village, Talon Tres, Las Piñas City, kahapon ng madaling araw. Kinilala ang mga nasawi na sina Angelita Supilanas, 44; at Dargie Supilanas, 12, residente ng Leo St., Aristocrat Village, Talon Tres. Samantala, sugatan naman ang tatlong okupante rin sa nasunog na bahay na kinilalang sina Dolly Omega, 27, Reginal Algarme,  16 anyos,  at  at Niño Bautista, 28. Sa inisyal na ulat ni SFO2 Rodel Agdu­yeng ng Fire Department III Las Piñas, alas-2:44 ng madaling araw nang maganap ang sunog kung saan itinaas ang unang alarma. Sinasabing nagsimula ang apoy sa silid na inookupahan ni Omega, at kumalat sa iba  pang paupahang silid na may kabuuang 5 pamilya o 16 na indibidwal. Pag-aari umano ng Supilanas ang paupahang bahay. Nang maapula  ang sunog kapwa natagpuan ang mag-ina na wala nang buhay malapit sa comfort room ng bahay. Nasa 10 truck ng Bureau of Fire Protection (BFP) ang rumesponde at 10 volunteer fire trucks.","Patay ang isang ina at binatilyong anak sa sunog na sumiklab sa Aristocrat Village, Talon Tres, Las Piñas City, kahapon ng madaling araw.","April 29, 2022  12:00am",https://www.philstar.com/pilipino-star-ngayon/metro/2022/04/29/2177533/las-pias-fire-mag-ina-patay
Escudero panalo sa Laylo,"Ang nagbabalik-Senado na si Sorsogon Gov. Chiz Escudero ay hindi natitinag bilang isa sa mga nangu­ngunang kandidato, ayon sa Laylo senatorial survey na isinapubliko noong Martes o kulang dalawang linggo bago ang halalan sa Mayo 9. Si Escudero, na nakadalawang termino sa Senado mula 2007-2019, ay rumanggo nang pang-4 hanggang pang-6 sa hanay ng mga kandidato sa pagka-senador matapos siyang piliin ng 39% ng 3,000 ng mga botante na kasali sa national survey na isinagawa ng Laylo noong Abril 14-20. Ang beteranong mambabatas, na nag-iisang gobernador na kumakandidato para sa Senado, ay dati pang nangunguna sa mga survey ng mga pollster nitong mga nakaraan. Sa isa pang survey na inilabas noong Lunes, nanguna si Escudero sa nationwide survey kung saan sinabi ng 46.8% ng respondents na iboboto nila ang beteranong mambabatas sa panahong ginawa ang survey. Nauna nang inendorso ni Pangulong Rodrigo Duterte ang kandidatura ni Escudero para sa Senado dahil sa magandang track record bilang isang beteranong mambabatas na aniya’y napakaimportante sa paggawa ng mahahalagang batas at reporma sa panahong nasasapul ang bansa ng mga hamong dulot ng pandemya. Ang kanyang anak na si Davao City Mayor at vice-presidential candidate Sara Duterte-Carpio ay personal na sinusuportahan ang pagbabalik-Senado ni Escudero. Ang League of Provinces of the Philippines ay isinama rin si Escudero sa listahan nito ng iniendorsong anim na kandidato sa pagkasenador sa halalan sa Mayo 9 habang nag mga alkalde mula sa CALABARZON (Cavite, Laguna, Batangas, Rizal, at Quezon) at Eastern Samar na nabibilang sa League of Municipalities of the Philippines o LMP ay nag-endorso rin para sa kanyang balik-Senado maging ng mga grupo ng party-list at mga estudyante.","Ang nagbabalik-Senado na si Sorsogon Gov. Chiz Escudero ay hindi natitinag bilang isa sa mga nangu­ngunang kandidato, ayon sa Laylo senatorial survey na isinapubliko noong Martes o kulang dalawang linggo bago ang halalan sa Mayo 9.","April 28, 2022  12:00am",https://www.philstar.com/pilipino-star-ngayon/metro/2022/04/28/2177247/escudero-panalo-sa-laylo
"May mahalagang kontribusyon sa panitikan, pinarangalan","Pinarangalan ng Kinatawan ng Panitikan ang may 24 grupo at indibiduwal na may natatangi at mahalahang papel sa panitikan sa bansa sa Araw ng Parangal 2022 na isinagawa sa Rembrant sa Quezon City, kahapon ng umaga. Ang programa na may temang “Muling Pagtuklas sa Karunungan ng Bayan” ay bahagi ng selebrasyon sa pagdiriwang ng Buwan ng Panitikan ngayong Abril. Sinabi ni Jomar Canega head ng Sangay ng Edukasyon at organizer ng Araw ng Parangal 2022, sa buong buwan ng Abril ay nagsagawa sila ng webinar at lecture tungkol kay Emilio Jacinto at  Francisco Balagtas  bukod sa pagpaparangal sa may 27 state universities na nagpapakilala ng kahalagahan ng panitikan. Anya ang kanilang samahan ang tanging kumikilala sa mga  organisasyon at indibidwal na nagpapalawak ng kaalaman sa  panitikan ng katutubong wika. Umaasa rin siya na lalong mapasigla ang pakikiisa ng publiko at lahat ng sektor upang higit na lumawak ang partisipasyon sa panitikan.","Pinarangalan ng Kinatawan ng Panitikan ang may 24 grupo at indibiduwal na may natatangi at mahalahang papel sa panitikan sa bansa sa Araw ng Parangal 2022 na isinagawa sa Rembrant sa Quezon City, kahapon ng umaga.","April 28, 2022  12:00am",https://www.philstar.com/pilipino-star-ngayon/metro/2022/04/28/2177245/may-mahalagang-kontribusyon-sa-panitikan-pinarangalan
Tsinoy patay sa barbell plate,"Patay ang isang Filipino-Chinese, habang sugatan ang kaniyang kasama makaraang hampasin sa ulo ng kaniyang nakaaway gamit ang isang barbell plate, kamakalawa sa Tondo, Maynila. Dakong ala-1:07 ng Martes ng hapon nang bawian ng buhay sa loob ng Jose Reyes Memorial Medical Center ang 43-anyos na si Jery Ang, residente ng Juan Luna St., Tondo.  Nasa maayos na kundisyon naman ang kaniyang kasama na si Enrico Isip, 38. Isang manhunt ang ikinasa ng pulisya para mada­kip ang mga suspek na si James Kenneth Caragdag at isang nakilala sa alyas  na  June Has. Sa ulat ng Manila Police District-Homicide Section, dakong alas-2 ng madaling araw nang bisitahin umano ng mga biktima ang ama ng suspek sa may Lorenzo Street, Tondo.  Inabutan umano ni Caragdag ang mga biktima sa kanilang bahay at agad na ipinagtabuyan. Hindi nagustuhan nina Ang at Isip ang pagtaboy sa kanila kaya nagkaroon ng mainitang pagtatalo.  Pumagitna naman dito ang mga tauhan ng barangay hanggang sa napilitang umalis ang dalawang biktima.  Lingid sa kaalaman nila, sinundan pala sila ng mga suspek at nang makatiyempo ay pinaghahampas sila sa ulo gamit ang mabigat na barbell plate. Nahaharap ngayon sa kasong Murder at Frustrated Murder sina Caragdag at kasamahang si June Has na nagtatago na ngayon.","Patay ang isang Filipino-Chinese, habang sugatan ang kaniyang kasama makaraang hampasin sa ulo ng kaniyang nakaaway gamit ang isang barbell plate, kamakalawa sa Tondo, Maynila.","April 28, 2022  12:00am",https://www.philstar.com/pilipino-star-ngayon/metro/2022/04/28/2177249/tsinoy-patay-sa-barbell-plate
"COVID-19 booster shot hesitancy, mataas – OCTA","Ikinukunsidera na mataas pa ang bilang ng mga ‘fully vaccinated’ sa bansa na wala pang booster shot. Base sa resulta ng OCTA Research Group survey noong Marso 5 hanggang 10, nasa 13 porsiyento sa 1,200 respondents ang nagsabing hindi sila magpapaturok ng booster shot. Sa bilang, anim na porsiyento ang nagsabing sigurado sila na hindi magpapaturok ng third dose at pitong porsiyento naman ang sumagot na malamang ay hindi sila magpapabakuna ng booster shot. May 10 porsiyento pa ang nagsabi na hindi sila sigurado kung magpapaturok o hindi ng booster shot. Nabatid na 26 porsiyento sa respondents ang tumanggap na ng booster shot at 51 porsiyento ang nagsabing handa silang magpaturok ng third dose ng COVID-19 vacccine. Mataas ang booster shot hesitancy sa Mindanao sa 21 porsiyento, 15 porsiyento naman sa Visayas, siyam na porsiyento at pitong porsiyento sa Luzon at Metro Manila.",Ikinukunsidera na mataas pa ang bilang ng mga ‘fully vaccinated’ sa bansa na wala pang booster shot.,"April 28, 2022  12:00am",https://www.philstar.com/pilipino-star-ngayon/metro/2022/04/28/2177251/covid-19-booster-shot-hesitancy-mataas-octa
‘BGC nasa ilalim pa rin ng aming hurisdiksyon’ - Makati LGU,"Inihayag kahapon ng Makati City government na nasa ilalim pa rin ng kanilang hurisdiksyon ang Bonifacio Global City Complex at ilan pang barangay sa gitna ng naging desisyon ng Korte Suprema na teritoryo ito ng Taguig City. Sa naging kautusan ng Supreme Court na inilabas noong Abril 27, na ipino­nente  ni Associate Justice Ricardo Rosario, batay sa historical, documentary, at testimonial evidence, ang mga pinagtatalunang lugar, na kinabibilangan ng Bonifacio Global City Complex at ilang barangay sa Makati, ay nasa territorial jurisdiction ng Taguig City. Ayon sa Viber message ni Makati City Legal Officer and Spokesperson Atty. Michael Camiña, hindi pa nila natatanggap ang opisyal na kopya ng nasabing desisyon. Magbibigay aniya, sila ng pahayag sa tamang panahon. 
“At this point, we just want to reiterate that the City will continue to protect its geographical integrity and shall pursue all available legal remedies for the best interest of the Makatizens to ensure that this is realized,”aniya pa. Sa desisyon na isinulat ni Associate Justice Ricardo R. Rosario, idineklara ng SC na permanente ang 1994 injunction na inilabas ng Pasig City RTC (Regional Trial Court) na nagpahinto sa pamahalaan ng Makati City “from exercising jurisdiction over, making improvements on, or otherwise treating as part of its territory Parcels 3 and 4, Psu-2031, comprising Fort Bonifacio, including the so-called Inner Fort compri­sing of Barangays Pembo, Comembo, Cembo, South Cembo, West Rembo, East Rembo and Pitogo.”",Inihayag kahapon ng Makati City government na nasa ilalim pa rin ng kanilang hurisdiksyon ang Bonifacio Global City Complex at ilan pang barangay sa gitna ng naging desisyon ng Korte Suprema na teritoryo ito ng Taguig City.,"April 29, 2022  12:00am",https://www.philstar.com/pilipino-star-ngayon/metro/2022/04/29/2177529/bgc-nasa-ilalim-pa-rin-ng-aming-hurisdiksyon-makati-lgu
"Voter’s Registration Act, puno ng butas - Comm. Garcia","Nanawagan sa susunod na Kongreso si Commission on Elections (Comelec) Commissioner George Garcia na amyendahan ang umiiral na Voter’s Registration Act na punumpuno umano ng butas dahilan para makaboto pa maging ang mga matagal nang patay. Sinabi ni Garcia na aasikasuhin nila sa Comelec na maitulak ang pag-amiyenda sa naturang batas matapos ang halalan sa Mayo 9. Ito ay makaraan ang mga ulat na nakarating sa kaniya na maging mga matagal nang patay na botante ay kasama pa rin sa ‘voters list’. “Alam ninyo po, immediately after the elections, ipapangako ko po sa inyo aayusin po natin yung batas yung Republic Act 8189, ‘yung mga loopholes na ‘yan, ‘yung mga problema na yan,” ayon kay Garcia. Nagpahayag din ang komisyuner ng pag-aalala sa posibleng kaguluhan sakaling maisama na ang ‘voter’s information’ sa National ID System. Ipinaliwanag niya na nakuwestiyon ang National ID na dapat limitado lamang umano ang impormasyon na nakasaad dito. Kung masasama umano ang mga impormasyon na nasa voter’s ID ay maaa­ring malabag naman ang ‘data privacy’ ng mga Pilipino. Dahil dito, nanawagan siya na kailangan pa rin na patuloy na mag-isyu ng voter’s ID para mas madaling makilala ang mga lehitimong botante at mapondohan na ito para tuluy-tuloy na ang pag-iimprenta.",Nanawagan sa susunod na Kongreso si Commission on Elections (Comelec) Commissioner George Garcia na amyendahan ang umiiral na Voter’s Registration Act na punumpuno umano ng butas dahilan para makaboto pa maging ang mga matagal nang patay.,"April 27, 2022  12:00am",https://www.philstar.com/pilipino-star-ngayon/metro/2022/04/27/2177030/voters-registration-act-puno-ng-butas-comm-garcia
P.5 milyon nasabat ng SPD,"Halos P500,000 halaga ng shabu ang nasabat ng mga tauhan ng Southern Police District (SPD) sa magkahiwalay na anti-drug operations sa Muntinlupa at Taguig City na nagresulta sa pagkakadakip sa tatlong hinihinalang ‘tulak’ ng iligal na droga. Sa ulat ng Taguig City Police, dakong alas-3 ng Martes ng madaling araw nang mada­kip ng kanilang Drug Enforcement Unit ang suspek na si Aldrin Gabriel, 53-anyos, sa may Brgy. North Signal, ng naturang siyudad nang hainan siya ng search warrant. 
Nasabat sa suspek ang 23 plastic sachet na naglalaman ng nasa 23.2 gramo ng hinihinalang shabu na may halagang P157,760.00. Nauna rito, dakong alas-11 ng Lunes ng gabi nang maaresto naman ng mga anti-drug operatives ng Muntinlupa City Police sa may Purok 2 Brgy. Bayanan ang mga suspek na sina Annrick Sarsonas, 25 at Wen Wright Conde, 28, sa ikinasang buy-bust operation. Humigi’t kumulang 50 gramo ng shabu na nagkakahalaga ng P340,000.00 ang nasabat sa mga suspek ng mga pulis. Nakaditine na sa mga custodial jail ng mga nabanggit na istasyon ng pulisya ang mga suspek na nahaharap ngayon sa kasong paglabag sa RA9165 o Comprehensive Dangerous Drugs Act of 2002.","Halos P500,000 halaga ng shabu ang nasabat ng mga tauhan ng Southern Police District (SPD) sa magkahiwalay na anti-drug operations sa Muntinlupa at Taguig City na nagresulta sa pagkakadakip sa tatlong hinihinalang ‘tulak’ ng iligal na droga.","April 27, 2022  12:00am",https://www.philstar.com/pilipino-star-ngayon/metro/2022/04/27/2177029/p5-milyon-nasabat-ng-spd
"Pagkakaloob ng fuel subsidy, patuloy - LTFRB","Magtutuluy-tuloy na ang  Land Transportation Franchising and Regulatory Board (LTFRB) sa pamamahagi ng  fuel subsidy sa mga operator at driver ng mga pampasaherong sasakyan. Ito ayon sa LTFRB ay makaraang simulan ulit noong nagdaang Biyernes ang pamimigay ng ayuda. Anya, hindi pa lahat nabibigyan ng  benepisyo dahil mayroon silang mga sinusunod na proseso sa pamamahagi  ng tulong ng gobyerno.  “Mayroon tayong in various stages in payroll preparations kaya ‘di po magsasabay-sabay pero ito ay magtutuloy-tuloy na po,”  pahayag ni LTFRB Executive Director Tina Cassion. Anya, sa isang jeepney terminal na may 200 dri­ver, may 10 pa lamang ang nakakatanggap ng fuel subsidy.  Sinabi ni Cassion na  may ikalawang round  ang ayuda at kung sino ang nakakuha ngayon ay makakatanggap ulit. Niliwanag nito na wala pa namang linaw kung kailan mabibigyan ng ayuda ang mga  tricycle drivers dahil hindi pa nagsusumite ng  listahan ng mga benepisyaryo ang Department of the Interior and Local Government (DILG) para dito. Una nang nagreklamo ang mga delivery riders sa hindi pa nila pagtanggap ng fuel subsidy gayung kasama sila sa mga benepisyaryo ng programa. Niliwanag ng LTFRB na inaayos na nila ang lahat ng kailangang rekisitos upang lahat ay makatanggap ng ayuda. Kailangan umanong maisaayos ang papeles hinggil dito dahil may mga sinusunod silang patakaran hinggil sa ipamamahaging ayuda sa mga nabanggit.",Magtutuluy-tuloy na ang  Land Transportation Franchising and Regulatory Board (LTFRB) sa pamamahagi ng  fuel subsidy sa mga operator at driver ng mga pampasaherong sasakyan.,"April 27, 2022  12:00am",https://www.philstar.com/pilipino-star-ngayon/metro/2022/04/27/2177032/pagkakaloob-ng-fuel-subsidy-patuloy-ltfrb
Quezon City Memorial Circle sasailalim sa redevelopment,"Aayusin at papagandahin ni Quezon City Mayor Joy Belmonte ang Quezon Memorial Circle para maibalik ang green spaces sa lungsod at magkaroon ng oportunidad para sa  economic exchange, relaxation at recreation.  Ayon kay Belmonte, ikinunsidera ang master redevelopment plan sa QMC matapos maapektuhan ng konstruksyon ng MRT 7. “Quezon Memorial Circle is one of the assets of QC and is considered one of the major nodes of the City›s ‘Green Lung Network’ where families can enjoy green open spaces for outdoor activities. With this redevelopment plan, we are not just focusing on beautification per se but more on a purposeful design that our QCitizens will use and enjoy,” pahayag ni Belmonte.  Ang Quezon Memorial Circle ay 27-hectare national park na nasa sentro mismo ng Quezon City. Nakalaan ito bilang alaala ni dating Pangulong Manuel Luis ­Quezon.  Idineklarang national cultural heritage ng National Historical Commission of the Philippines ang Quezon Memorial Shrine noong 2020. Base sa master redevelopment plan, 70% ng QMC ay nakalaan sa green areas gaya ng picnic grounds at children’s playgrounds, themed gardens, at urban farming.","Aayusin at papagandahin ni Quezon City Mayor Joy Belmonte ang Quezon Memorial Circle para maibalik ang green spaces sa lungsod at magkaroon ng oportunidad para sa  economic exchange, relaxation at recreation.","April 28, 2022  12:00am",https://www.philstar.com/pilipino-star-ngayon/metro/2022/04/28/2177253/quezon-city-memorial-circle-sasailalim-sa-redevelopment
"10 milyong piraso ng bagong isanlibong bill, inilabas na","Inilabas na ng Bangko Sentral ng Pilipinas (BSP) nitong Martes ang nasa 10 milyong piraso ng bagong P1,000 polymer banknotes na ginawa pa sa Australia. Ayon sa central bank, pagsapit ng 2023 ay tinatayang may kabuuang 500 milyong piraso ng polymer banknotes ang inaasahang nasa sirkulasyon kasama ang lumang P1,000 paper banknotes. Noong Disyembre pa inilabas ng BSP ang bagong disenyo ng P1,000 polymer note na inaprubahan ng National Historical institute. 
Sa bagong disenyo, pinalitan ang mga bayaning sina Vicente Lim, Josefa Llanes Escoda, at Jose Abad Santos ng Philippine Eagle. Nabatid na kinuha pa ng bangko sentral ang serbisyo ng Reserve Bank of Australia sa paggawa ng pera. Ginamit dito ang kaparehong mater­yales sa pera ng Australia, Canada, Mexico, New Zealand, at United Kingdom. Muling iginiit naman ng BSP ang pahayag ni Governor Benjamin E. Diokno na epektibo pa rin at walang magaganap na demonetisasyon ng kasalukuyang mga banknotes at mga barya na nasa sirkulasyon.","Inilabas na ng Bangko Sentral ng Pilipinas (BSP) nitong Martes ang nasa 10 milyong piraso ng bagong P1,000 polymer banknotes na ginawa pa sa Australia.","April 27, 2022  12:00am",https://www.philstar.com/pilipino-star-ngayon/metro/2022/04/27/2177031/10-milyong-piraso-ng-bagong-isanlibong-bill-inilabas-na
"BOC, NBI nanguna sa raid ng P250 milyong pekeng luxury goods","Pinangunahan ng Bureau of Customs (BOC), Customs Intelligence and Investigation Service-Manila International Container Port (CIIS-MICP), at National Bureau of Investigation-Special Action Unit (NBI-SAU) ang isang joint operation noong Biyernes sa Peter Street, Perpetual Village, Las Piñas City kung saan nadiskubre nila ang humigit-kumulang sa P250 milyong halaga ng mga puslit na pekeng luxury items.  Ayon kay CIIS Director Jeoffrey C. Tacio, na nahaharap sa kasong paglabag sa intellectual property rights (IPR) ang mga sangkot sa pa­memeke ng produkto. Nakumpiska ng grupo ang mga smuggled na imported IPR-infringing clothing items, gaya ng shorts, pants, t-shirts, polo shirts, baby apparel, at iba pa. Ang mga items ay imitasyon ng luxury brands na Louis Vuitton, Chanel, Hermes, Gucci, Lacoste, Levi’s, Adidas, Nike, Fila, Champion, Zara, at H&M. Nadiskubre rin ang mga IPR-infringing bottles ng mga pabango, gaya ng luxury brands na Jo Malone, Versace, at Lanvin. Pinuri naman ni Customs Deputy Commissioner for Intelligence Raniel Ramiro ang operasyon. “We don’t want the country to suffer from a certain reputation that allows infringed goods to get into the market and make a mockery of our laws and systems,” aniya. “This is non-negotiable for us. We’re not only wor­king to protect our borders, but we want to secure our markets, too,” dagdag pa ni Ramir  Samantala, aabot naman sa halagang P31.5 milyon ang nasabat na mga peke at hindi rehistradong mga produktong pangkalusugan sa  pagsalakay rin ng Bureau of Customs (BOC) sa dalawang bodega sa Sta. Cruz, Maynila kamakailan. 
Sa ulat na inilabas kahapon, nakasaad na sinalakay ng Customs Intelligence and Investigation Service-Intellectual Property Rights Division (CIIS-IPRD) dalawang bodega sa may Ongpin Street at Fernandez Street sa Sta. Cruz. Nagkakahalaga ng P9.5 milyon ang nasabat na produkto sa bodega sa Ongpin habang P22 milyon naman ang nasabat sa Fernandez Street.","Pinangunahan ng Bureau of Customs (BOC), Customs Intelligence and Investigation Service-Manila International Container Port (CIIS-MICP), at National Bureau of Investigation-Special Action Unit (NBI-SAU) ang isang joint operation noong Biyernes sa Peter Street, Perpetual Village, Las Piñas City kung saan nadiskubre nila ang humigit-kumulang sa P250 milyong halaga ng mga puslit na pekeng luxury items.","April 26, 2022  12:00am",https://www.philstar.com/pilipino-star-ngayon/metro/2022/04/26/2176783/boc-nbi-nanguna-sa-raid-ng-p250-milyong-pekeng-luxury-goods
Ilang lugar sa Metro Manila may pagtaas sa kaso ng COVID-19,"Nagpalabas ng babala ang Department of Health (DOH) sa mga residente ng Metro Manila ng ibayong pag-iingat makaraang makitaaan ng pagtaas sa kaso ng COVID-19 sa ilang lugar sa nakalipas na linggo. Inihayag ni Health Undersecretary Maria Rosario Vergeire, na kabilang ang Pateros sa nakitaan nila ng positive growth rate habang nasa full capacity naman ang intensive care unit (ICU) ng siyudad ng Malabon. 
Maging ang Navotas, na mayroon lang 46 kama sa COVID wards ay nakitaan din nang pagtaas ng mga bagong kaso. Paglilinaw naman ni Vergeire na bagamat  hindi pa nakakaalarma ang pagtaas ng mga bagong impeksyon pero masusi na nila itong binabantayan. “Binabantayan po naming maigi. Sa tingin po namin, hindi pa naman ito significant because ‘yung mga na-a-admit din is really going there not because of COVID but because they have other illnesses tapos ‘pag tinest, nagko-COVID-positive sila,” paliwanag pa niya. Una nang sinabi ni Health Secretary Francisco Duque III noong nakaraang linggo na may 14 na lugar na nasa ilalim ng Alert Level 1 ang nakitaan nang pagtaas ng COVID-19 cases. Sinabi naman ni Vergeire na ilan sa posibleng dahilan nito ay ang nabawasang pagtalima sa minimum public health standards, pagdagsa ng mga tao sa election campaign sorties, at maging ang mga nakalipas na pagtitipon noong nakalipas na Mahal na Araw.",Nagpalabas ng babala ang Department of Health (DOH) sa mga residente ng Metro Manila ng ibayong pag-iingat makaraang makitaaan ng pagtaas sa kaso ng COVID-19 sa ilang lugar sa nakalipas na linggo.,"April 26, 2022  12:00am",https://www.philstar.com/pilipino-star-ngayon/metro/2022/04/26/2176784/ilang-lugar-sa-metro-manila-may-pagtaas-sa-kaso-ng-covid-19
"Warehouse ng toothpaste, sabon nasunog sa Malabon","Aabot sa halagang P2 milyon ang na­pinsala sa sunog na sumiklab sa isang warehouse ng toothpaste at sabon sa Malabon City, kahapon ng madaling araw. Sa report ng Malabon Bureau of Fire Protection (BFP), dakong alas-12:56 ng madaling araw nang sumiklab ang sunog sa warehouse ng Prime One Packing Design Corporation na matatagpuan sa Mango Road, Brgy. Potrero. Mabilis namang rumesponde sa naturang lugar ang mga fire trucks at iba’t ibang fire volunteers upang hindi na kumalat ang apoy sa mga katabing kabahayan. Umayuda rin ang mga tauhan ng Malabon Police Sub-Station 1 para tumulong sa pagpapanatili ng peace and order at makontrol ang pagdami ng mga tao. Umabot sa unang alarma ang sunog na idineklarang fire-out dakong ala-1:51 ng mada­ling araw. Wala namang napaulat na nasawi o nasaktan sa insidente at wala ring kabahayan ang nadamay. Lumilitaw na ito na ang ikalawang pagkakataon na nasunog ang warehouse matapos itong madamay sa nasunog na katabing establishment noong 2020.  Samantala, sumiklab din ang maliit na sunog sa loob ng gusali ng Pasay City Hall, kahapon ng hapon. Sa inisyal na ulat ng Bureau of Fire Protection (BFP), dakong alas-2:15 ng hapon nang sumiklab ang apoy at agad din namang naapula dakong alas-2:19 ng hapon. Ayon kay Peter Pardo, Pasay City chief of staff, isang makapal na usok ang bumalot sa ikaapat na palapag ng gusali na sinundan ng mga ‘electrical spark’. Pinagsabihan naman ang lahat ng tao na nasa loob ng gusali na lumabas habang nilalabanan ang apoy at para madetermina ng maayos ang pinagmulan nito. — Danilo Garcia","Aabot sa halagang P2 milyon ang na­pinsala sa sunog na sumiklab sa isang warehouse ng toothpaste at sabon sa Malabon City, kahapon ng madaling araw.","April 27, 2022  12:00am",https://www.philstar.com/pilipino-star-ngayon/metro/2022/04/27/2177027/warehouse-ng-toothpaste-sabon-nasunog-sa-malabon
"Early registration para sa SY 2022-2023, hanggang Abril 30 na lang-DepEd","Nakatakda nang magtapos sa Abril 30, 2022 ang early registration na idinaraos ng Department of Education (DepEd) para sa School year 2022-2023. Kaugnay nito, nanawagan ang DepEd sa publiko, partikular na ang mga magulang, na samantalahin ang pagkakataon at ipatala na ang kanilang mga anak sa mga paaralan para sa nasabing taong panuruan. “Sama-sama sa ligtas na balik-eskwela! Magpa-early register na sa inyong mga paaralan hanggang ngayong Sabado, Abril 30,” ayon pa sa DepEd. Samantala, iniulat din naman ng DepEd na batay sa huling datos ng early registration, hanggang alas-5:00 ng madaling araw ng Abril 26, 2022, ay kabuuang 2,729,107 na ang nagpa-early register na mga mag-aaral na papasok sa Kindergarten, Grades 1, 7, at 11. Ayon kay Education Secretary Leonor Briones, layunin ng early registration na mabigyan ng pagkakataon ang ahensiya na makapagsagawa ng kaukulang pag­hahanda at adjustment ng mga plano para sa darating na school year. Ang early registration para sa SY 22-23 ay si­nimulan ng DepEd noong Marso 25, 2022.","Nakatakda nang magtapos sa Abril 30, 2022 ang early registration na idinaraos ng Department of Education (DepEd) para sa School year 2022-2023.","April 28, 2022  12:00am",https://www.philstar.com/pilipino-star-ngayon/metro/2022/04/28/2177248/early-registration-para-sa-sy-2022-2023-hanggang-abril-30-na-lang-deped
"3 hacker sa Smartmatic data breach, timbog","Nadakip ng mga tauhan ng Cybercrime Investigation and Coordinating Center (CICC) at Philippine National Police - Anti-Cybercrime Group (PNP-ACG)  sa Imus, Cavite at Sta. Rosa, Laguna ang  tatlong hacker na sinasabing  responsable sa pagnanakaw ng datos mula sa Commission on Elections (Comelec). Nakilala ang mga suspect na sina Joel Adajar Ilagan o “Borger”, Adrian De Jesus Martinez o “Admin X”, at Jeffrey Cruz Limpiado o “Brake/Vanguard/Universe/LRR”. Bukod sa panggugulo sa Comelec, sinabi rin ng mga  hackers kaya nilang baguhin ang resulta ng eleksyon sa pamamagitan ng  pagpasok sa sistema ng Smartmatic, ang automated poll system provider  ng bansa. Ayon kay CICC  executive director Undersecretary Cesar Mancao,  isinagawa ang operasyon nitong Sabado, kung saan nagpanggap ang mga agent ng CICC at PNP-ACG bilang kliyente na bibili ng ninakaw na datos ‘XSOX Group’. Ibinebenta ng  grupo ang ninakaw na datos mula sa  private at government companies sa halagang P60 milyon. Lumilitaw na kinontak ng  mga IT operatives ang grupo at nagsagawa ng tatlong  meeting sa Solaire, Pasay; EDSA Shangrila sa  Makati at  Pansol, Laguna. Nagkasundo ang mga awtoridad  at suspects sa P60-M subalit humingi ng P10-M bilang  downpayment. “They threatened the Smartmatic and Comelec that if they would be ignored, they would release 60 gigabyte data of the Comelec. They had been insisting in the dark web that they could manipulate the result of the elections,” ani Mancao. Sinabi ni Mancao na ang tatlong naaresto ay may koneksiyon sa isang em­pleyado ng  Smartmatic na si Ricardo Argana  na unang  sumuko sa NBI subalit nagtago na  rin.  Ipinasa ni Argana  sa lider ng grupo na si Limpiado na isang dating negosyante ang  access sa Smartmatic system. May contact umano ang ilang kandidato sa ilang  lalawigan. Sinasabing responsable rin ang grupo ni Limpiado sa ilang kaso ng hacking sa bansa. Sasampahan ng kasong paglabag sa  Cybercrime Prevention  Act of 202 ang tatlo partikular ang connection  with system interference, illegal access at attempt to commit cybercrime.","Nadakip ng mga tauhan ng Cybercrime Investigation and Coordinating Center (CICC) at Philippine National Police - Anti-Cybercrime Group (PNP-ACG)  sa Imus, Cavite at Sta. Rosa, Laguna ang  tatlong hacker na sinasabing  responsable sa pagnanakaw ng datos mula sa Commission on Elections (Comelec).","April 27, 2022  12:00am",https://www.philstar.com/pilipino-star-ngayon/metro/2022/04/27/2177034/3-hacker-sa-smartmatic-data-breach-timbog
Oil companies nag-abiso na ng bigtime oil price hike,"Nag-abiso na ang mga higanteng kompanya at independent players sa bagong dagdag-presyo na ipapataw sa mga produktong petrolyo ngayong Martes. Ang Caltex Chevron Philippines  ang pinakamaagang magpapatupad ng bagong dagdag na presyo na P3.00 sa bawat litro ng gasolina (Platinum at Silver), P4.10 sa bawat litro ng diesel, at P3.50 sa kada litro ng kerosene, pagtuntong ng alas-12:01 ng madaling araw ng Abril 26. Alas-6:00 ng umaga ng Martes naman ay ipapataw na ang kaparehong dagdag na presyo ng  Pilipinas Shell, Petron Corporation, Flying V at Seaoil sa kanilang gasolina, diesel at kerosene. 
Ang PTT Philippines, Total Philippines, Phoenix Petroleum, PetroGazz, Unioil at Jetti Oil ay alas- 6:00 din ng umaga magpapataw ng nasabing dagdag sa presyo ng kanilang gasolina at diesel. 
Alas-8:01 ng umaga ay saka pa lamang ipatutupad ang katulad na dagdag-presyo ng Cleanfuel na P3.00 sa bawat litro ng gasolina at P4.10 sa kada litro ng diesel. Inaasahang magsusunuran na rin ang iba pang kumpanya ng langis sa pagpapataw ng bagong taas-presyo sa kanilang mga produktong petrolyo.  Ngayong Abril, naitala ang dalawang rollback at dalawang price hike.",Nag-abiso na ang mga higanteng kompanya at independent players sa bagong dagdag-presyo na ipapataw sa mga produktong petrolyo ngayong Martes.,"April 26, 2022  12:00am",https://www.philstar.com/pilipino-star-ngayon/metro/2022/04/26/2176781/oil-companies-nag-abiso-na-ng-bigtime-oil-price-hike
"3 grand rally noong Sabado, generally peaceful - NCRPO","Iniulat ng National Capital Region Police Office (NCRPO) na na­ging generally peaceful ang magkakasabay na grand campaign rally nina Bongbong Marcos-Sara Duterte, Leni Robredo-Kiko Pangilinan, at Manny Pacquiao, sa Maynila, Pasay, at San Juan noong Sabado (Abril 23). Dahil naman sa naglabasang ulat na umabot sa mahigit 400,000 ang crowd estimate ang dumalo sa rali  ni Robredo-Pangilinan, nilinaw naman sa ulat kahapon ng NCRPO na nasa 70,000 hanggang 80,000 ang crowd sa nasabing rally na ginanap sa Macapagal Boulevard, mula sa Buendia hanggang sa panulukan ng EDSA extension,  sa Pasay City.  “As to its entirety, the Leni-Kiko grand campaign rally was generally peaceful. It was attended to by an estimated crowd of more or less 70,000 to 80,000 supporters and volunteers onboard of MOL 300 cars 15 buses; 100 MCs and 15 PUJs,” saad ng NCRPO. Kabilang sa nagbigay ng seguridad sa event ang nasa  1,621 personnel mula sa Philippine National Police, Bureau of Fire Protection, Metropolitan Manila Development Authority, PTMO, CDRRMO at Philippine Red Cross . Wala ring naitalang untoward incidents sa pagdaraos din ng grand campaign rally sa Bustillos, Sampaloc, Maynila nila BBM-Sara Duterte at grand prayer rally ni Senator Pacquiao sa Corazon St., Pinaglabanan, San Juan, City.","Iniulat ng National Capital Region Police Office (NCRPO) na na­ging generally peaceful ang magkakasabay na grand campaign rally nina Bongbong Marcos-Sara Duterte, Leni Robredo-Kiko Pangilinan, at Manny Pacquiao, sa Maynila, Pasay, at San Juan noong Sabado (Abril 23).","April 26, 2022  12:00am",https://www.philstar.com/pilipino-star-ngayon/metro/2022/04/26/2176782/3-grand-rally-noong-sabado-generally-peaceful-ncrpo
Pagbabakuna sa Quezon City Jail halos tapos na,"Halos tapos na ang target na pagbabakuna sa lahat ng mga bilanggo sa Quezon City Jail Male Dormitory sa lungsod. Ayon kay QCJMD warden Supt. Michelle Bonto, nasa 99.7 percent na ng mga bilanggo ang kanilang napabakunahan laban sa CO­VID-19. Sinabi ni  Bonto, nasa 3,282 na bilanggo mula sa 3,291 na kabuuang bilang ang mga nabakunahan na nangangahulugan ito ng 99.7 percent na bakunadong inmates. Anya, nasa 2,745 naman na bilanggo o 83.4 percent ang nabigyan na ng booster shots. Sinabi ni Bonto na katuwang ng QCJMD  sa pagbabakuna ang Bureau of Jail Management and Penology-National Capital Region Health Services Division at Quezon City Health Department. Ngayon anyang nasa 99.7 percent na bilanggo ang bakunado, inihahanda na ng kanilang hanay ang pagpapatupad ng Non-Contact Visitation ng mga kamag-anak. Ito aniya ang kauna-unahang pagkakataon na tatanggap ng dalaw ang mga bilanggo matapos ang dalawang taon nang magsimula ang pandemya.  Tiniyak naman ni Bonto na mahigpit na ipatutupad sa pagdalaw  ang health at safety protocols para masiguro na Covid free ang kulungan.",Halos tapos na ang target na pagbabakuna sa lahat ng mga bilanggo sa Quezon City Jail Male Dormitory sa lungsod.,"April 27, 2022  12:00am",https://www.philstar.com/pilipino-star-ngayon/metro/2022/04/27/2177026/pagbabakuna-sa-quezon-city-jail-halos-tapos-na
"Mayor Joy, mas lumaki ang lamang kay Defensor sa laban sa Quezon City: Maynila dikit ang laban nina Lacuna at Bagatsing","Nakatutok ang marami sa labanan ng mga kilalang politiko at personalidad sa dalawang malalaking lungsod sa bansa, ang  Quezon City at ang Maynila, dalawang linggo bago ang eleksyon. Base sa non-commissioned research survey ng Maharlika TV, mas lalong lumaki ang kalamangan ni QC Mayor Joy Belmonte laban sa katunggali na si Anakalusugan Rep. Mike Defensor. Samantala, sa parehong survey din ay makikita ang mahigpit naman na labanan nina Vice Mayor Honey Lacuna at Amado Bagatsing  sa Maynila na kung saan walong puntos na lang ang lamang ng una sa huli. Sa isang pulong balitaan ng InfraWatch, ibinahagi ni survey specialist Nico delos Angeles ang isinagawang survey sa dalawang lungsod mula April 1 hanggang 10 gamit ang tig 2,400 respondents sa bawat siyudad. Ito ang resulta ng survey: Mayor ­Belmonte, 68.88 % na napakalayo ng agwat sa katunggali na si Mike Defensor, 24.4 percent (Mayor); Sotto, 56%, at Castelo, 38.1%. (Vice Mayor). Sa mga tumatakbong kongresista naman Arjo Atayde, 63.50% at Onyx Crisologo, 34.6% (First District); Ralph Tulfo 74.4% at Precious Castelo 24.6% (Second District); Franz Pumaren 49.65 % at Allan Reyes  48.65% (Third District); Bong Suntay 59.35% at Marvin Rillo, 38.55%. (Fourth District); PM Vargas 58.75% at Rose Lin got 28.1%. (Fifth District) at Marivic Co-Pilar 59.25%, at Bingbong Crisologo 37.60% (Sixth District). Lahat ng mga nangunguna maliban kay Suntay ay mga baguhan sa Kongreso. Sa Maynila naman, Lacuna, 45.66% at Bagatsing 37.08% (Mayor) Servo 61.15% at Raymond Bagatsing 36.66%. (Vice Mayor); Manny Lopez 39.50% at Ernix Dionisio, 31.25%, Atong Asilo, 28.75%, (First District); Rolan Valeriano 53.25% at Carlo Lopez, 46.75% (Second District); Joel Chua 58% at Ramon Morales’ 35.50%. (Third district);, Edward Maceda 82.25%, Trisha David-Bonoan, 12.5 % at Christopher Gabriel, 4.5 % (Fourth District); Crystal Bagatsing 70.25% at Irwin Tieng 29.50%. (Fifth District); Benny Abante 76% at Romualdo Billanes, 21.5% (Sixth District). Lahat ng nangunguna sa survey maliban kay Chua ay mga re-electionist congressional representatives.  Ang Maynila ay may 1.1 million registered voters samantalang ang Quezon City ay may 1.4 million voters.",,"April 26, 2022  12:00am",https://www.philstar.com/pilipino-star-ngayon/metro/2022/04/26/2176780/mayor-joy-mas-lumaki-ang-lamang-kay-defensor-sa-laban-sa-quezon-city-maynila-dikit-ang-laban-nina-lacuna-bagatsing
2nd booster sa immunocompromised aarangkada na sa San Juan City,"Nakatakda nang ilunsad ng San Juan City government ngayong Martes, Abril 26, ang second booster shot para sa mga immunocompromised individuals sa kanilang lugar. Ayon kay San Juan City Mayor Francis Zamora, pangungunahan niya ang paglulunsad ng naturang proyekto ganap na alas-8:30 ng umaga sa ikatlong palapag ng VMall Greenhills Shopping Center. Ani Zamora, kabilang sa mga indibidwal na kabilang sa immunocompromised category ay yaong nasa immunodeficiency state, may HIV, may active cancer o malignancy, transplant recipients, sumasailalim sa steroid treatment, mga pasyenteng may poor prognosis o bed-ridden, at yaong ang mga kondisyon ay sinertipikahan ng mga doktor. “We welcome this new development in our fight against COVID-19. We may have eased our COVID-19 restrictions in the new normal, but we must remain vigilant to avoid another surge. We already know that the vaccine efficacy wanes after several months, so getting the second booster shot is very important,” anang alkalde, sa isang pahayag. Aniya, ang mga eligible individuals ay dapat na nasa 18-taong gulang pataas at nakatanggap na ng kanilang COVID-19 booster shot may tatlong buwan na ang nakakalipas. Kung naturukan naman aniya ito ng ibang bakuna, dapat ay magpalipas muna ito ng dalawang linggo bago tanggapin ang kanyang second booster shot. “I am calling on my fellow San Juaneños to register in our registration portal again and choose the ‘2nd Booster Registration’ option to receive your second booster shot and get added protection against COVID-19,” panawagan pa ni Zamora.","Nakatakda nang ilunsad ng San Juan City government ngayong Martes, Abril 26, ang second booster shot para sa mga immunocompromised individuals sa kanilang lugar.","April 26, 2022  12:00am",https://www.philstar.com/pilipino-star-ngayon/metro/2022/04/26/2176779/2nd-booster-sa-immunocompromised-aarangkada-na-sa-san-juan-city
"Guro, nagbantang bobombahin ang 33 iskul sa Metro Manila, arestado!","Isang 26-anyos na private teacher na nagpapanggap na isa siyang miyembro ng New People’s Army (NPA) sa kaniyang diumano’y extortion activities at mga pagbabanta sa 33 ­eskwelahan sa walong lungsod sa Metro Manila, ang naaresto ng mga operatiba ng Criminal Investigation and Detection Group (CIDG), sa isang entrapment operation sa Las Piñas City, noong Abril 22 (Biyernes). Kinilala ang suspek na si Jake Castro, guro sa isang pribadong eskwelahan sa Doña Manuela Subdivision, sa Barangay Pamplona, Las Piñas. Sa ulat mula kay CIDG-National Capital Region (NCR) field unit chief, P/Colonel Randy Glenn Silvio, alas-5:50 ng hapon nang maaresto si Castro sa Brgy. Zapote matapos kumagat sa inilatag na entrapment. Gamit umano ng suspek ang email address   [email protected] , na nagpakilalang siya ay kasapi ng special tactics faction ng NPA at nangingikil sa mga paaralan. Banta niya ay magpapasabog ng bomba at aatake at walang habas na mamamaril kung hindi magbibigay. Siyam umanong eskwelahan sa Parañaque, pito sa QC,  at iba pang paaralan sa Taguig, Pasay, Las Piñas, Muntinlupa, Makati, Pasig at Mandaluyong ang kaniyang binibiktima. Nagawang magsuplong sa CIDG ng isang eskwelahan sa Brgy. Bago Bantay, sa QC na hinihingan sila ng P2-milyon ng suspek. Ikinasa ang entrapment at nakumbinsi ang suspek na ibaba sa P500,00. Idineliber ng operatiba na nangpanggap na delivery rider ang pera at nadakip ang suspek sa kaniyang bahay sa Zapote. Narekober pa sa suspek ang kalibre 38 baril, bukod sa marked mo­ney, 5 bala ng shotgun, cellphone at mga gadget sa motorsiklo. Nahaharap na sa reklamong robbery, resisting arrest, illegal possession of a firearm and ammunition, paglabag sa election gun ban at Presidential Decree 1727 (Anti-Bomb Joke Law). Masusi pang inaa­lam ng CIDG kung may koneksyon o rebeldeng komunista ang suspek.","Isang 26-anyos na private teacher na nagpapanggap na isa siyang miyembro ng New People’s Army (NPA) sa kaniyang diumano’y extortion activities at mga pagbabanta sa 33 ­eskwelahan sa walong lungsod sa Metro Manila, ang naaresto ng mga operatiba ng Criminal Investigation and Detection Group (CIDG), sa isang entrapment operation sa Las Piñas City, noong Abril 22 (Biyernes).","April 25, 2022  12:00am",https://www.philstar.com/pilipino-star-ngayon/metro/2022/04/25/2176575/guro-nagbantang-bobombahin-ang-33-iskul-sa-metro-manila-arestado
Turismo vs ‘terorismo’ sa Halalan,"Suportado ng Turismo Isulong Mo Partylist ang panawagan ni Pangulong Duterte sa sambayanan na hadlangan ang anumang tangkang terorismo o panggugulo sa nalalapit na eleksyon.  Ayon kay Wanda Tulfo-Teo, 1st nominee ng TURISMO, maging mapagbantay tayong lahat at makipagtulungan sa mga awtoridad sa pagpoprotekta sa balota at pagdaraos ng malinis, matapat at parehas na botohan partikular na sa kanayunan. Si Teo na dating kalihim ng Department of Tourism (DOT) ay humiling na sa Philippine National Police (PNP) na paigtingin ang “intelligence effort” para matukoy ang balak ng sinumang grupo na maghasik ng lagim sa darating na Mayo 9. Sinabi naman ng da­ting Alkalde ng San Juan Abra na si Atty. Marco Bautista, 2nd nominee ng Turismo, ang grupo nila ay tiwala sa kaka­yanan ng PNP at Armed Forces of the Philippines (AFP) na panatilihin ang kaayusan at katahimikan para sa matagumpay na eleksyon partikular na sa mga malalayong munisipalidad. Pangako ni Teo at  Bautista na kakatawanin at isusulong ng TURISMO ang kapakanan at interes ng mga tourism workers, small entrepreneurs, at mga komunidad ng mga tou­rism destinations lalo ang mga nasalanta ng pandemya at iba pang kalamidad.",Suportado ng Turismo Isulong Mo Partylist ang panawagan ni Pangulong Duterte sa sambayanan na hadlangan ang anumang tangkang terorismo o panggugulo sa nalalapit na eleksyon.,"April 25, 2022  12:00am",https://www.philstar.com/pilipino-star-ngayon/metro/2022/04/25/2176569/turismo-vs-terorismo-sa-halalan
"Lalaking nagsunog ng ‘etneb’sa TikTok, kinasuhan na","Sinampahan na ng Bangko Sentral ng Pilipinas (BSP) at ng pulisya ang lalaking nagsunog ng P20 na pera sa isang video sa social media platform na TikTok. Sa pahayag ng BSP na kinasuhan na ng paglabag sa Presidential Decree No. 247, Article 154 ng Revised Penal Code, as amended, at RA 10175 (Cybercrime Prevention Act of 2012) ang 24-anyos na suspek na nakilala sa pangalang Jam Jaren sa Quezon City Prosecutor’s Office. “We will pursue this case until conviction,” ayon kay Deputy Governor Mamerto Tangonan ng BSP Payments and Currency Management Sector. “We assure the public that BSP shall continue to protect the integrity of our currency,” dagdag niya. Sa video, nakita si Jam Jaren na sinusunog ang P20 ‘new generation currency banknote’ at saka ginamit ito para sindihan ang lahat ng isang bote ng alkohol. Sinabi ng BSP na ang pagsunog sa pera at ang video mismo ay lumabag sa batas. Hiniling naman ng BSP sa publiko na iulat ang anumang kahalintulad na insidente sa BSP Payments and Currency Investigation Group sa pamamagitan ng pagpapadala ng email sa  [email protected]",Sinampahan na ng Bangko Sentral ng Pilipinas (BSP) at ng pulisya ang lalaking nagsunog ng P20 na pera sa isang video sa social media platform na TikTok.,"April 25, 2022  12:00am",https://www.philstar.com/pilipino-star-ngayon/metro/2022/04/25/2176574/lalaking-nagsunog-ng-etnebsa-tiktok-kinasuhan-na
Higit 30K pulis lalahok sa 3 araw na local absentee voting,"Tatlong araw isasagawa ng Philippine National Police (PNP) ang Local Absentee Voting para sa national at local election na lalahukan ng mahigit 30,000 pulis. Ayon kay PNP Public Information Office (PIO) chief Brig. Gen. Rhode­rick Alba, isasagawa ang LAV sa Abril 27,28, at 29 kung saan  26,813 mga pulis na nakadestino sa Police Regional Offices (PRO’s) ang lalahok sa botohan habang 3,248 na pulis naman na naka-assign sa National Headquarters sa Camp Crame. Sa Police Provincial Office  ang  magtatalaga ng  lugar sa mga  PROs habagn Multi-Purpose Center, Camp Crame ­Quezon City ang mga pulis na nakabase sa  Camp Crame. Nabatid  na manual ang magiging paraan ng kanilang pagboto kung saan isusulat ng mga pulis  ang napiling kandidato sa official ballot. Sa ilalim ng LAV, ang mga pulis na botante ay pinapayagang bumoto kahit hindi sila rehistradong botante dito dahil hindi sila makakaboto sa mismong araw ng eleksyon kung saan kinakailangan nilang mag-duty sa araw na ito. Maari silang bumoto kahit anumang araw sa Abril 27,28, at 29, mula alas-8:00 ng umaga hanggang alas-5:00 ng hapon.","Tatlong araw isasagawa ng Philippine National Police (PNP) ang Local Absentee Voting para sa national at local election na lalahukan ng mahigit 30,000 pulis.","April 26, 2022  12:00am",https://www.philstar.com/pilipino-star-ngayon/metro/2022/04/26/2176778/higit-30k-pulis-lalahok-sa-3-araw-nalocal-absentee-voting
"Bagong COVID-19 vax schedule sa LRT-2 stations, inilabas","Naglabas ang pamunuan ng Light Rail Transit Authority (LRTA) ng bagong COVID-19 vaccination schedule sa dalawang istasyon ng LRT Line 2. Sa paabiso ng LRTA, ang vaccination sa LRT-2 Cubao Station ay isasagawa tuwing Lunes, mula 8am-4pm. Samantala sa Antipolo Station ay mula 8:30 am-4pm, Lunes hanggang Sabado. Anang LRTA, maaa­ring mag-avail ng first dose at second dose para sa mga indibidwal na nasa 18-years old pataas, gayundin ng booster shots sa mga nasabing istasyon ng tren. Ang naturang proyekto ng pagbabakuna sa mga istasyon ng LRT-2 ay naging posible dahil sa pagtutulungan ng Department of Transportation (DOTr), LRTA, LRT-2, Antipolo City Government at ng Quezon City Government. Ang LRT-2 ang nagdudugtong sa Claro M. Recto Avenue sa Maynila at Antipolo City.",Naglabas ang pamunuan ng Light Rail Transit Authority (LRTA) ng bagong COVID-19 vaccination schedule sa dalawang istasyon ng LRT Line 2.,"April 25, 2022  12:00am",https://www.philstar.com/pilipino-star-ngayon/metro/2022/04/25/2176572/bagong-covid-19-vax-schedule-sa-lrt-2-stations-inilabas
"Pagbusisi sa smuggling ng agriculture products, pinabibilisan ng DA","Pinabibilisan ng Department of Agriculture (DA) sa Department of Justice (DOJ)  ang pagbusisi sa umano’y pagpupuslit ng agricultural products upang maparusahan  agad ng batas ang nasa likod nito. Ayon kay Agriculture Undersecretary Fermin Adriano, ang smuggling ng mga agri products ay may malaking epekto sa mga magsasaka sa bansa bukod sa pagkawala ng kaban ng bayan. Ang panawagan ay ginawa ng DA bilang reaksiyon sa imbestigasyon ng Kamara sa umano’y pagkakasangkot ng ilang high profile personalities sa illegal smugglig agricultural products. “Kinakailangan talagang pag-ibayuhin ng DOJ ang pag-prosecute sa mga ito at sana bilisan nila. We are trying to lobby, to advocate to the DOJ to make the process much faster,” sabi ni Adriano. Tulad na lamang umano ng produktong   bawang na naipupuslit papasok sa Pilipinas ay may malaking epekto ang local farmers dahil hindi sila kumikita dulot ng  umanoy ilegal na  pagpasok ng sobrang daming imported na bawang sa bansa.",Pinabibilisan ng Department of Agriculture (DA) sa Department of Justice (DOJ)  ang pagbusisi sa umano’y pagpupuslit ng agricultural products upang maparusahan  agad ng batas ang nasa likod nito.,"April 26, 2022  12:00am",https://www.philstar.com/pilipino-star-ngayon/metro/2022/04/26/2176777/pagbusisi-sa-smugglingng-agriculture-products-pinabibilisan-ng-da
"2-anyos na hinampas sa pader ng tagapag-alaga, nailibing na","Nailibing na ang 2-taong gulang na batang babae na namatay matapos umanong ihampas sa pader ng kanyang tagapag-alaga sa ­Quezon City. Kaagad umanong ipinalibing ang labi ng biktimang itinago sa pangalang Baby Abby, matapos dumating na ang kanyang inang OFW na nagtatrabaho sa Libya bilang kasambahay. Batay sa ulat, dakong ala-1:00 ng hapon ng Sabado nang dumating sa Pilipinas ang ina ng bata, na tulala umano at hindi makausap. Dahil walang pamasahe, mismong ang mga tauhan ng Quezon City Police District (QCPD) at mga kabarangay ang sumundo sa ginang mula sa paliparan at sinamahan ito sa ospital kung saan nakalagak ang labi ng anak. Nang makuha ang bata mula sa ospital, ay dinala ito sa mosque ng Brgy. Culiat, Quezon City para masunod ang ritwal nang paglilibing ng mga Muslim sa loob ng 24 oras. Dahil walang pampalibing sa anak, pinakiusapan na lang muna ang pamunuan ng libingan na payagang mailibing ang bata kahit wala pang pambayad. Nag-ambagan naman ang mga tauhan ng QCPD-Station 14 para may maitulong sa ina ng bata. Kaugnay nito, kinumpirma naman ng QCPD na naisampa na ang kasong murder at child abuse sa suspek na si Rowena Daud, 36, na nag-aalaga sa paslit at hinihinalang siyang nakapatay dito. Batay sa rekord ng PNP, Miyerkules ng gabi nang dalhin mismo ni Daud sa ospital ang bata. Sinabi umano ni Daud na nahulog ang bata sa hagdan kaya isinugod sa ospital ngunit duda rito ang mga pulis dahil maraming sugat at pasa ang mga bata sa iba’t ibang bahagi ng katawan. Malaunan ay umamin rin umano ang suspek sa mga imbestigador na sinasaktan ang paslit kaya’t may mga pasa ito sa katawan. Ayon umano sa suspek, nabuburyong umano siya dahil bukod sa biktima, inaalagaan din niya ang kapatid nitong 8-buwang gulang lamang, at ang tatlo pa niyang sariling anak. Inamin rin nito na ibinalibag niya ang paslit at tumama ang katawan sa pader kaya isinugod sa ospital. Natuklasan rin ng mga pulis na posibleng minolestiya pa ang biktima dahil namamaga ang ari nito sanhi upang ma­ging ang anak na lalaki ni Daud, na una pang tumakas at nagtago, ay arestuhin rin nila. Batay sa rekord, Dis­yembre 2021 lamang nang umalis ng Pilipinas ang ginang upang mag-trabaho sa ibang bansa at iniwanan ang mga anak sa kanyang recruiter. Gayunman, nang magkaroon nang hindi pagkakaunawaan ang mga ito, ipinakuha umano ng ginang ang mga anak sa kanyang kaibigang si Daud mula sa recruiter, ngunit hindi akalaing ito ang sasapitin ng anak.",Nailibing na ang 2-taong gulang na batang babae na namatay matapos umanong ihampas sa pader ng kanyang tagapag-alaga sa ­Quezon City.,"April 25, 2022  12:00am",https://www.philstar.com/pilipino-star-ngayon/metro/2022/04/25/2176570/2-anyos-na-hinampas-sa-pader-ng-tagapag-alaga-nailibing-na
"Panawagan ni Sen. Go: ‘Kampanya kontra-sunog, palakasin!’","Kasabay nang pagpapahayag ng pangamba dahil sa dumaraming bilang ng mga insidente ng sunog sa bansa, patuloy na isinusulong ni Senator Christopher “Bong” Go ang pagpapalakas ng prevention measures sa mga komunidad upang mabawasan na magkaroon pang muli ng mga fire-related accidents sa hinaharap. Sa kanyang video message nang mamahagi ng relief goods para sa mga biktima ng sunog sa Barangay Tambo, Parañaque City noong Miyerkules, umapela si Go sa mga lokal na otoridad na paigtingin pa at isulong ang mga fire safety measures sa kanilang komunidad upang matiyak na ang bawat pamilya ay armado ng mga pangunahing kaalaman kung paano maiiwasan ang pagkakaroon ng sunog sa kanilang tahanan. “Kaya mag-ingat tayo parati. Ang gamit nabibili natin, ang pera kikitain natin. Pero ang perang kikitain ay hindi mabibili ang buhay. Pakiusap ko, maging alerto at magtulungan tayo para maiwasan natin maulit ang mga ganitong insidente,” sabi ni Go. Matagumpay ring isinulong ni Go ang pagsasabatas ng Republic Act No. 11589, o mas kilala sa tawag na Bureau of Fire Protection Modernization Act of 2021. Layunin ng batas na mapaghusay ang kakayahan ng BFP sa pamamagitan ng ten-year modernization program, na kinabibilangan ng pag-recruit ng mas marami pang bumbero, pagbili ng mga bagong fire equipment, at pagdebelop ng specialized trainings, at iba pa. Namahagi rin ang outreach team ni Go ng mga meals, masks, grocery packs, at shirts sa may 22 pamilya sa Barangay Tambo Hall. Pinayuhan rin sila ni Go na magtungo sa Malasakit Center na available sa Ospital ng Parañaque kung nangangailangan ng medical assistance. Muli ring nagpaalala ang senador, na siya ring chairperson ng Senate Committee on Health and Demography, sa publiko na magpabakuna na laban sa COVID-19 para maproteksyunan sila laban sa virus.","Kasabay nang pagpapahayag ng pangamba dahil sa dumaraming bilang ng mga insidente ng sunog sa bansa, patuloy na isinusulong ni Senator Christopher “Bong” Go ang pagpapalakas ng prevention measures sa mga komunidad upang mabawasan na magkaroon pang muli ng mga fire-related accidents sa hinaharap.","April 25, 2022  12:00am",https://www.philstar.com/pilipino-star-ngayon/metro/2022/04/25/2176568/panawagan-ni-sen-go-kampanya-kontra-sunog-palakasin
"Higit 2K pekeng insecticide, nasabat","Nasabat ng mga tauhan ng National Bureau of Investigation (NBI) ang higit sa 2,000 piraso ng mga pekeng insecticide canisters mula sa China sa ginawang pagsalakay sa dalawang tindahan sa Batangas at Laguna kamakailan. Sinabi ni NBI- Intellectual Property Rights Division chief Glenn Ricarte na ang pagsalakay sa siyam na tindahan ay bunsod ng sumbong na lantarang pagbebenta dito ng mga pekeng insecticides. Bitbit ang mga search warrants buhat sa mga korte, pinasok at ininspeksyon ng mga ahente ang mga tindahan. Dito natuklasan at nasamsam ng NBI ang tinatayang P350,000 halaga ng mga insecticides na ibinebenta sa mga konsyumer. Sinabi ni Ricarte na madaling maubos ang naturang mga paninda dahil sa mas mura ng kalahati ang benta sa mga ito kumpara sa mga orihinal na insecticides na ginagamit pampatay ng mga insekto sa loob ng bahay.  Ngunit nag-aalala si Ricarte sa posibleng epekto nito sa kalusugan ng gagamit o epekto sa ibang makakalanghap nito. Maaaring mahina umano ang kemikal nito o kaya naman ay sobra-sobra. Hihilingin ng NBI sa korte na sirain agad ang mga nakumpiskang mga insecticides dahil sa pagiging delikado nito. Iginiit ni Ricarte na dapat dumaan sa mahigpit na pagsusuri ng Food and Drugs Administration (FDA) ang lahat ng insecticides na ibinebenta sa merkado para protektahan ang mga mamimili. Walang nahuling may-ari ang NBI sa naturang mga operasyon ngunit aalamin nila ang pagkakakilanlan sa mga may-ari ng mga tindahang sinalakay upang masampahan ng kasong paglabag sa Trademark Infringement Act.","Nasabat ng mga tauhan ng National Bureau of Investigation (NBI) ang higit sa 2,000 piraso ng mga pekeng insecticide canisters mula sa China sa ginawang pagsalakay sa dalawang tindahan sa Batangas at Laguna kamakailan.","April 25, 2022  12:00am",https://www.philstar.com/pilipino-star-ngayon/metro/2022/04/25/2176571/higit-2k-pekeng-insecticide-nasabat
Airline industry bumabalik na sa normal – CAAP,"Bumabalik na sa normal ang airline industry kahit may mga naitatala pa ring kaso ng COVID-19, ayon sa Civil Aviation Authority of the Philippines (CAAP). Sa Laging Handa online press briefing, sinabi ni Eric Apolonio, spokesperson ng CAAP, magandang senyales na bumabalik na sa normal ang airline industry at nagkakaroon na rin ng mga kompetisyon sa iba’t ibang airlines katulad ng mga piso fare. “Well it’s a good sign po ‘no na iyong airline industry is going back to normal, iyong pre-pandemic level at iyong kompetisyon nandiyan. Pabor ho iyan sa ating mga pasahero dahil malaki ang matitipid nila sa pagbili ng airfare,” ani Apolonio. “Well base ho sa data ‘no before the pandemic, talaga namang tumataas ng between 5 to 8 percent iyong ridership every year. Sa ngayon po ay may indikasyon na pataas na uli ito at baka malampasan iyong normal level noong 2019,” ani Apolonio. Idinagdag ni Apolonio na nasa 42 CAAP commercial airport ang operations kung saan 25 sa nasabing bilang ang night-rated airports “Ayon po sa pamamahala ng ating mahal na Kalihim Art Tugade, nagawan po ng paraan iyong mga na-delay noong mga nakaraang administrasyon ano at sa ngayon ho [ay] may 25 airports na tayong night-rated at marami pang binago para makumpleto iyong 42 airports sa buong bansa. Malaking bagay po ito, para maluwag po iyong pagbiyahe at maalis iyong air traffic space sa mga major destinations like NAIA, Clark, at Cebu-Mactan,” ani Apolonio.","Bumabalik na sa normal ang airline industry kahit may mga naitatala pa ring kaso ng COVID-19, ayon sa Civil Aviation Authority of the Philippines (CAAP).","April 24, 2022  12:00am",https://www.philstar.com/pilipino-star-ngayon/metro/2022/04/24/2176317/airline-industry-bumabalik-na-sa-normal-caap
"Lider ng drug group, 2 iba pa arestado sa buy-bust","Nadakip ng mga tauhan ng Pasig City Police ang isang lider ng drug group at dalawa pang drug suspects sa magkahiwalay na buy-bust operation sa Brgy. San Joaquin, Pasig City nabatid kahapon. Sa ulat na isinumite kay Eastern Police District (EPD) Director PBGen Orlando Yebra Jr. ni Pasig City Police chief PCol Roman Arugay, kinilala ang isa sa mga nadakip na si Jennette Baldonado, 51, lider ng ‘Janet Baldonado Drug Group’ at ng residente ng Tuazon Compound 2, Brgy. San Miguel, Pasig City. Si Baldonado ay ina­resto nang pinagsanib na puwersa ng Drug Enforcement Unit Cluster 3 at SDEU sa isang joint buy-bust operation na isinagawa dakong alas-6:00 ng gabi ng Huwebes sa kahabaan ng Tambakan 2, Eusebio Ave­nue, Brgy. San Miguel. Nakumpiska mula sa suspek ang shabu na may timbang na dalawang gramo at nagkakahalaga ng P13,600 at P200 buy bust money. Nadakip din naman ng mga tauhan ng Sub-Station 4 SDEU dakong alas-9:10 ng gabi ng Huwebes sa R. Jabson St. Brgy. San Joaquin, Pasig City ang dalawa pang suspek na sina Jeffrey Salonga, 41, na Rank 5 sa Regional high value target (HVI) at Herminigildo Concepcion, 28, kapwa residente ng Pateros Nakumpiska mula sa kanila ang dalawang pakete at isang brick ng pinatuyong dahon ng marijuana, na nasa kalahating kilo ang timbang at may standard drug price na P60,000. Ang mga suspek ay nakapiit na at nakatakdang sampahan ng kasong paglabag sa Republic Act 9165 o The Comprehensive Dange­rous Drugs Act of 2002.","Nadakip ng mga tauhan ng Pasig City Police ang isang lider ng drug group at dalawa pang drug suspects sa magkahiwalay na buy-bust operation sa Brgy. San Joaquin, Pasig City nabatid kahapon.","April 24, 2022  12:00am",https://www.philstar.com/pilipino-star-ngayon/metro/2022/04/24/2176316/lider-ng-drug-group-2-iba-pa-arestado-sa-buy-bust
"Kelot na wanted sa 13 counts ng rape, timbog","Arestado ng Manila Police District (MPD) ang top 4 most wanted sa lungsod dahil sa 13 bilang ng kasong rape sa Tondo, Maynila, kamakalawa ng hapon. Kinilala ni MPD Station 2 commander, P/ Lt.Colonel Harry Ruiz Lorenzo lll, ang nadakip na si Sonny Tamayo Delos Santos, residente ng Tondo. Si Delos Santos ay kinasuhan ng 13 counts ng rape noong nakalipas na taon matapos matuklasan ng kaniyang live-in partner na makailang-ulit na ginahasa ang kaniyang anak na babae simula pa nang ito ay 12-taong gulang. Bunga ng impormas­yong natanggap ng pulisya, agad isinilbi ang warrant of arrest arrest na inisyu ni Judge Jacqueline S. Martin- Balictar, Presiding Judge ng Manila Regional Trial Court Branch 9 na may petsang Marso 28, 2022, laban kay Delos Santos habang ito ay nasa loob ng Moriones Sports Association Club (MORSAC) sa Moriones St., Tondo. Walang inirekomendang piyansa ang korte para sa pansamantalang kalayaan ni Delos Santos.","Arestado ng Manila Police District (MPD) ang top 4 most wanted sa lungsod dahil sa 13 bilang ng kasong rape sa Tondo, Maynila, kamakalawa ng hapon.","April 24, 2022  12:00am",https://www.philstar.com/pilipino-star-ngayon/metro/2022/04/24/2176314/kelot-na-wanted-sa-13-counts-ng-rape-timbog
"6 bus companies, pagpapaliwanagin ng LTFRB","Pinadalhan na ng show-cause order ng Land Transportation Franchising and Regulatory Board (LTFRB) ang anim na provincial bus operators upang magpaliwanag sa nangyari pagka-stranded ng maraming pasahero partikular sa istasyon ng bus sa Pampanga, kamakailan. Ayon sa LTFRB, ang mga pinagpapaliwanag hinggil dito ay ang Victory Liner Inc. Genesis Transport Service Inc. Bataan Transit Bus Co. Inc. Five Star Bus Inc at First North Luzon Transit Inc at Maria De Leon company na umano’y lumabag sa kanilang Certificate of Public convenience o prangkisa. Sinasabi naman ng ilang bus operators na nabanggit na wala silang biyahe sa Maynila na mula sa mga terminal sa Pampanga sa Dau Terminal, Mabalacat, Pampanga Robinson Mall Terminal, San Fernando City, Pampanga Victory Liner Terminal, San Fernando City, Pampanga Bataan Transit Terminal, San Fernando City, Pampanga Genesis Terminal, San Fernando City, Pampanga Bus Stop in Mexico, Pampanga . Nagtakda ang LTFRB Region 3 ng pagpupulong hinggil dito sa Mayo 10. May mga pasahero umano sa Cubao bus terminal ang may mahi­git 10 oras na naghintay ng masasakyan pauwi ng probinsiya nitong nakaraang linggo. Sinasabing ang hindi pag-operate ng naturang mga bus sa Pampanga ang ugat kung bakit maraming pasahero ang na-stranded sa mahabang oras sa naturang lugar noong April 20. Una nang isinisi ang kalituhan sa ‘window hours scheme’ ng Metropolita Manila Developnent Authority (MMDA) sa mga provincial bus. Ilang provincial bus operators ay limitado ang operasyon sa gabi dahil sa bagong ipinatutupad na bagong window hour scheme. Niliwanag naman ng LTFRB na ang naturang polisiya ay para lamang sa paggamit ng mga kumpanya ng bus sa mga private terminals nila sa Metro Manila mula alas-10 ng gabi hanggang alas-5 ng umaga at tuloy tuloy pa rin dapat ang operasyon ng mga ito. Napaulat na nagtuturuan na ngayon ang LTFRB at Metropolitan Manila Development Authority (MMDA) sa nilikhang kalituhan ng provincial bus opertaors sa ipinatutupad na window hour scheme sa ilang kompanya ng bus.","Pinadalhan na ng show-cause order ng Land Transportation Franchising and Regulatory Board (LTFRB) ang anim na provincial bus operators upang magpaliwanag sa nangyari pagka-stranded ng maraming pasahero partikular sa istasyon ng bus sa Pampanga, kamakailan.","April 24, 2022  12:00am",https://www.philstar.com/pilipino-star-ngayon/metro/2022/04/24/2176311/6-bus-companies-pagpapaliwanagin-ng-ltfrb
"Iskinita sa Navotas, pinasabugan","Binalot ng matinding tensiyon ang mga residente makaraang pasabugan ng pill box ang isang iskinita sa Navotas City, kamakalawa ng hapon. Ang insidente ay naganap sa Cruz Ext. Brgy. Tangos-South bandang alas-2:10 ng hapon. Dahil dito, agad iniutos ni Navotas Police Chief P/Col. Dexter Ollaging kay P/Maj. Felix Venancio Rivera, ang hepe ng Investigation and Detective Management Section (IDMS) na magsagawa ng pagsisiyasat sa naturang insidente upang alamin kung sino ang may kagagawan ng paghahagis ng pill box  at kung ano ang motibo ng mga nasa likod nito. Kasama ang mga tauhan ng Explosive Ordnance Division (EOD), Intelligence Section at San Roque Police Sub-Station, nagtungo ang grupo ng mga pulis sa naturang lugar at dito nila nakita ang hindi naman kalakihang pinsala na idinulot ng pagsabog. Sa ulat naman ni P/Lt. Luis Rufo, Officer in Charge ng Intelligence Section kay Col. Ollaging, walang iniulat na nasaktan sa naturang insidente. May hinala naman ang mga residente sa posibilidad na posibleng mai-uugnay sa riot ng mga magkakalabang gang ng mga kabataan sa lugar. Patuloy naman ang masusing imbestigasyon ng mga awtoridad sa kasong ito.","Binalot ng matinding tensiyon ang mga residente makaraang pasabugan ng pill box ang isang iskinita sa Navotas City, kamakalawa ng hapon.","April 24, 2022  12:00am",https://www.philstar.com/pilipino-star-ngayon/metro/2022/04/24/2176309/iskinita-sa-navotas-pinasabugan
"Marikina, Taguig kinilala sa all-out war laban sa paninigarilyo","Pinuri ng Metropolitan Manila Development Authority (MMDA) ang mga lungsod ng Marikina at Taguig para sa all-out na pagpapatupad ng kani-kanilang mga ordinansa laban sa paninigarilyo. Sinabi ni MMDA Chairman Atty. Romando Artes na kinikilala ng ahensya ang walang humpay na pagsisikap ng Marikina at Taguig sa pagprotekta sa publiko mula sa patuloy na panganib na dulot ng paninigarilyo (kabilang ang vape at e-cigarettes). Nagsagawa ng dalawang hiwalay na deputation trainings ang MMDA, Action on Smoking and Health Philippines, at Health Justice Philippines noong Marso at Abril, kung saan tinalakay ang mga mapaminsalang epekto ng tabako at vaping kapwa sa gumagamit at sa mga nalantad sa mga emisyon nito, mga mekanismo ng pagpapatupad kabilang ang wastong paggamit ng mga citation ticket, pag-uulat, pagsubaybay at pagsusuri, at iba pa. “The purpose of the training is to equip enfor­cers with knowledge and skills that will help them in the implementation of their local ordinances focusing on a smoke-free environment,” ani Artes. Sinabi naman ni Dr. Loida Alzona, Direktor ng MMDA Health and Environmental Protection Office, na ang bawat local go­vernment unit sa National Capital Region ay ganap na magpapatupad ng 100% smoking-or-vape free policy gaya ng ipinag-uutos ng Executive Order ni Pangulong Rodrigo Duterte.",Pinuri ng Metropolitan Manila Development Authority (MMDA) ang mga lungsod ng Marikina at Taguig para sa all-out na pagpapatupad ng kani-kanilang mga ordinansa laban sa paninigarilyo.,"April 24, 2022  12:00am",https://www.philstar.com/pilipino-star-ngayon/metro/2022/04/24/2176308/marikina-taguig-kinilala-sa-all-out-war-laban-sa-paninigarilyo
"Chinese arestado sa hit and run, 5 pang kasamahan, inireklamo ng pambubugbog","Kalaboso ang isang Chinese national at limang Pilipino nang mauwi sa pakikipagsuntukan sa mga security guard ng BF Homes bahagi ng Las Piñas, City ang hit-and-run sa isang motorcycle rider, kamakalawa. Arestado ang mga suspek na kinilalang sina Enricky Afable, 33, lider ng grupo; Peter Pauol Britena, 27; Rico Bandillo, 42; Ferdinand Primo, 27; Elpidio Basan, 31; at isang di pa pinangalanang Chinese national. Batay sa CCTV footage na inilabas ng BF Federation Homeowners Association (BFFHA), dakong alas-5:40 ng hapon ng Abril 21 nang dumaan sa Dr. A Santos Ave. sa Parañaque ang puting Toyota SUV at sinalpok ang nakahintong motorsiklo bago humarurot habang naiwang sugatan ang rider. Sa ulat ng Sub-station 5 ng Las Piñas City Police Station, dakong alas-6:37 ng gabi nang maganap ang insidente nang suntukan sa Concha Cruz Gate ng BF Homes, Barangay Almanza Uno, Las Piñas. Makikita naman sa CCTV footage ang pangyayari na hinarang ng security guard ang SUV sa gate habang ang isa pang sekyu ay ibinalandra ang motorsiklo niya upang hindi makadaan ang SUV subalit sinalpok din ang motorsiklo. Alam na umano ng mga security guard ang tinakbuhang rider matapos itimbre sa kanila kaya hindi pinayagang makapasok sa gate ng BF Homes na nauwi sa mainitang komprontasyon at rambol. Paliwanag ng mga suspek, naka-convoy sila sa puting SUV kung saan nakasakay ang Chinese national at ang kanilang amo, at hindi sila ang nakabangga sa biktima. 
Sa Parañaque Traffic dinala ang 41-anyos na Chinese national na isasailalim umano sa inquest proceedings dahil sa pagbangga sa rider at sa motorsiklo rin ng guwardiya.","Kalaboso ang isang Chinese national at limang Pilipino nang mauwi sa pakikipagsuntukan sa mga security guard ng BF Homes bahagi ng Las Piñas, City ang hit-and-run sa isang motorcycle rider, kamakalawa.","April 23, 2022  12:00am",https://www.philstar.com/pilipino-star-ngayon/metro/2022/04/23/2176151/chinese-arestado-sa-hit-and-run-5-pang-kasamahan-inireklamo-ng-pambubugbog
"Gun ban violator, mahigit 2,700 na","Habang papalapit ang eleksyon, patuloy namang nadadag­dagan ang bilang ng mga gun violator sa bansa. Batay sa datos ng Philippine National Police (PNP) kahapon, umabot na ito sa 2,738 matapos mahuli ang karagdagang 19 pang violators kahapon. Sa nasabing bilang, 2,636 ang sibilyan, 44 ang security guards, 16 ang miyembro ng PNP, 17 ang tauhan ng Armed Forces of the Philippines at 25 ang iba pang violators. Pinakamarami sa mga nahuli ay sa NCR na nasa 1,017; na sinundan ng Region 4A na nasa 313; Region 7, 283; 
Region 3, 258; at Region 6 na nasa 159. Nakumpiska sa mga ito ang 2,065 na baril; 1,013 na deadly weapons, kabilang ang 105 pampasabog at mahigit 11 libong mga bala. Umaabot naman sa 2,612 ang gunban operations ng PNP sa iba’t ibang lugar sa bansa simula Enero 9.","Habang papalapit ang eleksyon, patuloy namang nadadag­dagan ang bilang ng mga gun violator sa bansa.","April 23, 2022  12:00am",https://www.philstar.com/pilipino-star-ngayon/metro/2022/04/23/2176143/gun-ban-violator-mahigit-2700-na
10 bahay natupok sa Quezon City,"Tinupok ng apoy ang nasa sampung bahay sa Brgy. Payatas, Quezon City, kahapon. Ayon sa Bureau of Fire Protection (BFP), dalawa sa mga bahay ay nagsisilbing storage space ng mga foam. Wala namang naiulat na nasugatan o nasawi sa naturang sunog. Ayon sa BFP, patuloy pang iniimbestigahan ng kanilang hanay ang sanhi ng sunog. Nagsasagawa na rin ng pagsusuri ang BFP kung magkanong halaga ng mga ari-arian ang natupok ng apoy.","Tinupok ng apoy ang nasa sampung bahay sa Brgy. Payatas, Quezon City, kahapon.","April 23, 2022  12:00am",https://www.philstar.com/pilipino-star-ngayon/metro/2022/04/23/2176148/10-bahay-natupok-sa-quezon-city
"Paslit pinaghahampas sa pader, patay","Patay ang isang 2-anyos na anak ng isang overseas Filipino worker matapos ihampas umano sa pader ng kaibigang nag-aalaga. Puno ng pasa sa likod, braso, at hita ang bata nang isugod sa New Era Hospital ng mismong suspek na si alyas Nora. Nasa Saudi Arabia ang ina ng biktima at ipinagkatiwala sa suspect ang kaniyang mga anak habang nasa ibang bansa. Nabatid ang pangyayari nang mag-report ang ospital sa pulisya. Nasagip din ang 8 anyos na kapatid ng biktima na nasa pangangalaga na ngayon ng social worker. Ayon sa mga awtoridad, Disyembre 2021 nang umalis ang ina para mangibang bansa at iniwan ang magkapatid sa recruiter nito. Limang libo kada buwan ang napagkasunduang ibibigay ng ina ng mga bata sa recruiter para alagaan ang mga ito. Maayos naman umano ang lagay ng mga bata pero dahil sa hindi pagkakaunawaan, pinakuha raw ng OFW ang mga bata kay “Nora.” “Sabi ibigay sa kanila sila na mag-alaga, kasi nung nasa amin 2 months pinadalhan niya kami P7,000 ikaw ba naman nag da-diaper... Mukha daw kami pera, nagalit ako dun, kasi sobra alaga namin yung bata,” anang isa sa mga dating nag-alaga sa bata. Sa report ng mga awtoridad, nakita pa ang senyales na inabuso at minolestiya ang bata, kaya bukod kay Nora, person of interest din ang anak niyang lalaki na posibleng nagtatago sa Calabarzon. Isinailalim na sa inquest proceedings si Nora habang nagpapatuloy ang follow-up operation para sa nagtatagong anak nito.",Patay ang isang 2-anyos na anak ng isang overseas Filipino worker matapos ihampas umano sa pader ng kaibigang nag-aalaga.,"April 23, 2022  12:00am",https://www.philstar.com/pilipino-star-ngayon/metro/2022/04/23/2176145/paslit-pinaghahampas-sa-pader-patay
"P1,000 polymer bill ‘not for sale’ – BSP","Inabisuhan ng Bangko Sentral ng Pilipinas (BSP) na hindi ipinagbibili ang bagong labas na P1,000 pera na gawa sa polymer makaraang limitado munang bilang ang inilabas sa publiko. Sa pahayag ng BSP, ang bagong isanlibong pera, “is only worth its face value and should not be sold, traded, or bought for any other amount.” Sinabi ng Bangko Sentral na ilalabas ang bagong pera ng ‘phases’ o unti-unti lamang ngayong Abril habang epektibo pa rin naman ang lumang disenyo ng naturang demonisasyon. Bukod sa gawa na sa ‘polymer’, pinalitan ng di­senyong Philippine Eagle ang dating tatlong bayani sa harapan at may ‘South Sea pearl’ naman sa likuran. Sa unang yugto ng sirkulasyon ng bagong pera, ire-recalibrate ang mga ‘automated telling machines (ATMs) at iba pang makina para maayos na mabilang at makapag-dispense ng bagong P1,000 polymer na pera. Tinatayang nasa 500 milyong P1,000 polymer banknotes na nagkakahalaga ng P500 bilyon ang ilalabas sa sirkulasyon ng BSP mula 2022 hanggang 2025. Inihayag pa ng BSP na sa pamamagitan ng bagong ‘polymer’ na pera, mapapalakas nito ang laban sa mga namemeke, promosyon sa kalikasan, at makakaresponde pa sa isyu sa kalusugan ngayong pandemya.","Inabisuhan ng Bangko Sentral ng Pilipinas (BSP) na hindi ipinagbibili ang bagong labas na P1,000 pera na gawa sa polymer makaraang limitado munang bilang ang inilabas sa publiko.","April 23, 2022  12:00am",https://www.philstar.com/pilipino-star-ngayon/metro/2022/04/23/2176153/p1000-polymer-bill-not-sale-bsp
Home loan ng PAG-IBIG sumipa sa record high sa P24.2 bilyon sa 1st quarter ng 2022,"Tumaas ng may 16 percent o nasa P24.2 bilyon ang naipalabas na pondo sa pautang ng Pag-Ibig Fund sa pabahay sa unang quarter pa lamang ng 2022. Ayon sa Pag-IBIG Fund, ito na ang pinakamataas na home loan released ng ahensya. Ang 16 percent na taas o katumbas ng P3.26-B. Mas mataas ito sa P20.94 bilyon na naipalabas sa kaparehong period noong 2021. “We are happy to report that we have again posted a record-high in home loan releases in the first three months of 2022. Our strong start this year means that more Filipino workers have been helped by Pag-IBIG Fund in acquiring their own homes. The sustained growth in our home loan disbursements also contributes to the economy, as we continue to help our members and the country recover from the pandemic,” pahayag ni Secretary Eduardo D. del Rosario, heads ng  Department of Human Settlements and Urban Development at ng  11-member Pag-IBIG Fund Board of Trustees. Dinagdag ni Del Rosario na ang naipalabas na   home loans ay naipagkaloob sa may 22,210 miyembro na nais magkaron ng sariling bahay. Ito ay nagpapakita ng 7% taas mula sa 20,712 mi­yembro na napautang sa pabahay sa kaparehong period ng 2021. Anya sa kabuuang halaga, ang P1.78 bilyon ay naipalabas sa socialized home loans na naipagkaloob sa 4,114 Pag-IBIG Fund members na may minimum-wage at low-income sectors. “After coming off a record-setting 2021 with P100.8 billion in home loans released, we have yet again set another record-high in housing loan takeouts for the first quarter of 2022. Our performance in the housing loan front is an indication of the trust of our members in our programs. More importantly, our record-high numbers show the increasing number of Filipino workers we have enabled to have homes of their own. We aim to keep our loan interest rates low and help more Filipinos become homeowners. That is the Lingkod Pag-IBIG way,” pahayag ni Pag-Ibig Fund CEO Acmad Rizaldy Moti.",Tumaas ng may 16 percent o nasa P24.2 bilyon ang naipalabas na pondo sa pautang ng Pag-Ibig Fund sa pabahay sa unang quarter pa lamang ng 2022.,"April 23, 2022  12:00am",https://www.philstar.com/pilipino-star-ngayon/metro/2022/04/23/2176150/home-loan-ng-pag-ibig-sumipa-sa-record-high-sa-p242-bilyon-sa-1st-quarter-ng-2022
"Amoranto Complex, pagagandahin ni Mayor Joy","Matapos ang ilang dekada, magkakaroon na ng malaking make-over ang Amoranto Sports Complex sa Quezon City. Ayon kay Quezon City Mayor Joy Belmonte, ito ay para mahikayat ang mga kabataan na pumasok sa sports at makahanap ng potensyal na mga atleta. “The master plan covers the construction of new sports facilities such as the Amoranto Arena which will have an approximate seating capacity of 3,500 for basketball competitions and other big events. The construction is now in full swing and is expected to be completed within the year,» pahayag ni Belmonte. Inaayos na rin aniya ang Amoranto swimming pool para sa training at kompetisyon. Kabilang sa mga itinatayo ngayon ang Olympic size swimming pool na mayroong 10 lanes at elevated pool deck. Matatapos na rin aniya ngayong taon ang two-story Amoranto Indoor Sports Facility Ayon kay Belmonte, kakayanin na ng Amoranto na mag-host ng mga kompetis­yon nang naaayon sa local at international standards. “A 5-story deck parking building is being built to support the high volume of people during an event. This can accommodate more than 300 cars, motorcycles, and bikes. A special area is also designated for buses,” dagdag ni Belmonte. Plano rin ni Belmonte na ayusin ang grandstand at ang track and field oval. Itinayo ang Amoranto noong 1960 na may laki na 5.8 ektarya sa Barangay Paligsahan sa Quezon City.","Matapos ang ilang dekada, magkakaroon na ng malaking make-over ang Amoranto Sports Complex sa Quezon City.","April 22, 2022  12:00am",https://www.philstar.com/pilipino-star-ngayon/metro/2022/04/22/2175870/amoranto-complex-pagagandahin-ni-mayor-joy
Aika Robredo nagpasaklolo sa NBI sa pekeng ‘sex videos’,"Nagpasaklolo na sa National Bureau of Investigation (NBI) si Aika Robredo, anak ni Vice President Leni Robredo, ukol sa kumalat na mga ‘URL links’ ng mga pekeng sex videos na itinuturo siya. Nais ng kampo ni ­Robredo na matunton at panagutin ang mga taong nasa likod nang pagpapakalat sa internet ng malaswang mga video na layon umanong bahiran ng masama ang kanyang imahe. Nabatid na Abril 11 nang kondenahin ng kampo ng mga Robredo ang nagsulputang mga URLs na sinasabi ang laman nito ay sex video ni Aika, ngunit kapag bubuksan ay dadalhin ang user sa mga ‘adult site’ na mga dayuhan ang bida. Sumulat na ang mga abogado ni Robredo sa NBI-Cybercrime Division para suriin ang 60 URLs na naglabasan, tukuyin ang pinagmulan nito, kilalanin ang mga nasa likod at panagutin base sa batas. Kapag may resulta na ang imbestigasyon, nangako ang kampo ni Robredo na sasampahan ng kaso ang mga taong nasa likod nito.","Nagpasaklolo na sa National Bureau of Investigation (NBI) si Aika Robredo, anak ni Vice President Leni Robredo, ukol sa kumalat na mga ‘URL links’ ng mga pekeng sex videos na itinuturo siya.","April 22, 2022  12:00am",https://www.philstar.com/pilipino-star-ngayon/metro/2022/04/22/2175874/aika-robredo-nagpasaklolo-sa-nbi-sa-pekeng-sex-videos
"Halos 16K drug suspects huli, 31 patay sa operasyon – PNP","Iniulat ng Philippine National Police na umaabot sa 15,946 drug personalities ang  kanilang  naaresto sa loob lamang ng  tatlong buwan ngayong taon, habang nasa 31 naman ang napatay na sa isinagawang police operations. Sa assessment report ng Directorate for ­Operation mula Enero 1 hanggang Marso 31, 2022, nabatid na nakumpiska rin ang nasa P1.63 bilyon halaga ng ibat-ibang klase ng illegal substance  sa isinagawang 12,858 na operasyon ng pulisya. Samantala, umaabot naman sa 1,476 na ibat-ibang kalibre ng baril ang nakumpiska ng pulisya mula sa iba’t ibang crime groups, at local terrorist groups kung saan 2,542 katao ang nadakip sa kampanya kontra loose firearms. Nasa 17 most wanted suspek na may patong sa ulo ang nadakip ng pulisya, habang 7,037 na iba pang most wanted ang nadakip sa  unang quarter ng taon, base pa rin sa ulat ng PNP. Mayroon namang 1,235 na miyembro ng local terrorist groups ang sumuko sa kapulisan. Paliwanag ng PNP indikasyon lamang ito na pinaiigting ng  kapulisan ang kanilang kampanya laban sa kriminalidad sa gitna ng banta ng pandemya. Ayon kay PNP chief Gen. Dionardo Carlos,  umaasa siyang pananatilihin ng  kanyang mga tauhan ang  pagpapatupad ng kanilang  tungkulin para na rin sa kapakanan ng publiko.",,"April 21, 2022  12:00am",https://www.philstar.com/pilipino-star-ngayon/metro/2022/04/21/2175614/halos-16k-drug-suspects-huli-31-patay-sa-operasyon-pnp
"Kalituhan sa ‘window hours’, nilinaw ng MMDA","Nilinaw ng Metropolitan Manila Development Authority (MMDA) ang polisiya sa ‘window hours’ na ipinapatupad sa provincial buses na nagdulot ng kalituhan sa publiko. Sinabi ni MMDA Chairman Atty. Romando Artes na batay sa umiiral na polisiya ng Land Transportation Franchising and Regulatory Board (LTFRB), lahat ng provincial buses ay dapat lamang na magbaba at magsakay ng pasahero sa North Luzon Express Terminal (NLET) sa Bocaue, Bulacan o sa Parañaque Integrated Terminal Exchange (PITX) na matatagpuan naman sa Parañaque City. Ayon kay Artes, pinagbigyan ng LTFRB ang hiling ng MMDA matapos na umapela ang mga provincial bus operators sa ahensiya na payagan silang pumasok at dumaan sa EDSA simula 10pm hanggang 5am, sa loob ng dalawang linggong dry run na nagsimula noong huling linggo ng Marso. Binigyang diin din ni Artes na hindi ipinagbabawal na mag-operate nang lagpas sa nasabing window hours ang mga provincial buses, sa kondisyon na hindi sila magbaba at magsasakay sa kani-kanilang mga pribadong terminal at sa halip ay gagamitin nila ang integrated terminals (NLET at PITX) alinsunod sa umiiral na patakaran ng LTFRB. Kinumpirma rin ni Artes na ang ahensiya at mga provincial bus operators ay nagkaroon ng gentleman’s agreement matapos silang humiling na palawigin pa ito, kung saan pinapayagan lahat ng provincial buses na dumaan sa kahabaan ng EDSA at gamitin ang kanilang Metro Manila terminals nang buong araw noong Semana Santa, partikular hanggang Abril 17 (Linggo ng Pagkabuhay). Mas pinalawig pa ang kasunduan hanggang noong Martes, Abril 19. Kaya naman muli nang ipapatupad ang window hours scheme nitong Miyerkules, Abril 20. Bukod dito, iginiit ng opisyal na ang pa­ngunahing tungkulin ng MMDA ay ang mahigpit na pagpapatupad ng mga regulasyon at batas trapiko, habang ang paggawa ng mga patakaran tungkol sa provincial buses at iba pa na may kinalaman sa transportasyon ay saklaw na ng Department of Transportation at LTFRB. Samantala, ipatatawag ng  LTFRB ang mga sinumang provincial bus operator na hindi susunod sa itinakdang ‘window hours’ ng MMDA. Ayon kay LTFRB executive director Tina Cassion na inihahanda ng legal division ng ahensya ang show-cause order para sa mga provincial bus operators na lalabag sa naturang window hours. Bagama’t hindi direktang may kinalaman ang LTFRB sa bagong ‘window hours’ scheme na pinasimulan ng MMDA, nanindigan si Cassion na hindi dapat ihinto ng mga provincial bus ang kanilang operasyon sa Metro Manila sa labas ng nakatakdang oras. “While you’re observing the window scheme of MMDA, it should not connote that you will only operate your services at night time only from 10 p.m. to 5 a.m.,”ayon kay Cassion . Anya, ipinaalam ng mga opisyal ng MMDA sa mga provincial bus operator na maaari nilang gamitin ang kanilang mga pribadong terminal simula alas-10 ng gabi hanggang 5 a.m. Gayunman, maaari nilang ihatid ang kanilang mga pasahero sa mga itinalagang integrated terminal exchange, depende sa kanilang mga ruta. — Angie dela Cruz",Nilinaw ng Metropolitan Manila Development Authority (MMDA) ang polisiya sa ‘window hours’ na ipinapatupad sa provincial buses na nagdulot ng kalituhan sa publiko.,"April 22, 2022  12:00am",https://www.philstar.com/pilipino-star-ngayon/metro/2022/04/22/2175871/kalituhan-sa-window-hours-nilinaw-ng-mmda
"Libreng sakay sa NLET-Cubao at NLET-PITX, umarangkada na","Umarangkada na kahapon ang libreng sakay ng pamahalaan na may rutang North Luzon Express Terminal-Araneta Center Cubao (NLET-Cubao) at NLET-PITX (Parañaque Integrated Terminal Exchange) . Sa ilalim ito ng Service Contracting Program Phase 3 ng pamahalaan. Sa isang kalatas, sinabi ng Department of Transportation (DOTr) at ng Land Transportation Franchising and Regulatory Board (LTFRB), na nagsisimula ang unang biyahe sa naturang ruta dakong ala-1:00 ng madaling araw at magtatapos dakong alas-12:00 ng hatinggabi. Para sa mga pasahero na patungo at palabas ng Metro Manila sa pamamagitan ng NLET, tinitiyak ng ahensya ang maayos at sapat na bilang ng mga pampublikong sasakyan para sa maayos at ligtas na pagbiyahe ng bawat mananakay. Siniguro rin nito na tuluy-tuloy pa rin ang pagseserbisyo ng libreng sakay sa EDSA Busway Carousel tuwing alas-4:00 ng madaling araw hanggang alas-11:00 ng gabi. Patuloy pa ring nagseserbisyo ang mga operator at driver sa mga ruta na kalahok sa programa sa iba›t ibang rehiyon sa bansa. Asahan na rin anila ang pagbubukas pa ng mga ka­ragdagang ruta at pag-arangkada ng mga karagdagang Public Utility Vehicle (PUV) para sa libreng sakay sa buong bansa sa mga susunod na araw. Matatandaang ang Service Contracting Program ay inilunsad ng pamahalaan sa layuning matulungang kumita ang mga operator at driver na naapektuhan ang kabuhayan dahil sa COVID-19 pandemic at patuloy na pagtaas ng presyo ng gasolina. Sa ilalim ng programa, babayaran ng gobyerno ang mga kalahok nitong drivers, base sa bilang ng biyahe na kanilang itinakbo kada linggo. Hindi lamang naman ang mga drivers at operators ang makikinabang sa programa, dahil maging ang mga Healthcare Workers (HCW) at Authorized Persons Outside of Residence (APOR) ay naseserbisyuhan din sa pamamagitan ng libreng sakay.",Umarangkada na kahapon ang libreng sakay ng pamahalaan na may rutang North Luzon Express Terminal-Araneta Center Cubao (NLET-Cubao) at NLET-PITX (Parañaque Integrated Terminal Exchange) .,"April 22, 2022  12:00am",https://www.philstar.com/pilipino-star-ngayon/metro/2022/04/22/2175857/libreng-sakay-sa-nlet-cubao-nlet-pitx-umarangkada-na
Valenzuela LGU nagbabala sa modus na nagpapanggap na fire victims,"Pinag-iingat ng Valenzuela LGU ang publiko laban sa mga indibiduwal na nanghihingi ng donasyon at tulong na nagpapanggap na kabilang sa mga nasunugan sa lungsod. Ayon kay Mayor Rex Gatchalian, may natanggap silang mga reklamo na maraming indibiduwal ang nanghihingi ng tulong at kumakatawan sa ilang nasunugan bunsod na rin umano ng kakulangan ng ayuda ng city government. Aniya, dapat na agad masawata ang panggagantso at pananamantala ng ilang indibiduwal sa mga tunay na fire victims. Dagdag pa niya, para makasiguro maaaring magpaabot ng in-kind donations sa City Social Welfare and Development Office na matatagpuan sa Valenzuela City Alert Center habang ang cash donations naman ay sa City Treasurer’s Office sa Finance Building ng City Hall. Maaari rin aniya magpasok ng pondo sa City Government of Valenzuela Special Trust Fund sa Account Number na 0252-1061-38, LandBank Valenzuela Branch. Para naman sa mga nais magbigay ng mainit o lutong pagkain ay maaaring magbigay sa Malinta Elementary School, Malinta National High School at Malinta Junior High School kung saan pansamantalang nanunuluyan ang mga nasunugan.",Pinag-iingat ng Valenzuela LGU ang publiko laban sa mga indibiduwal na nanghihingi ng donasyon at tulong na nagpapanggap na kabilang sa mga nasunugan sa lungsod.,"April 23, 2022  12:00am",https://www.philstar.com/pilipino-star-ngayon/metro/2022/04/23/2176144/valenzuela-lgu-nagbabala-sa-modus-na-nagpapanggap-na-fire-victims
"4 drug suspects, huli sa buy-bust","Apat na drug suspects ang inaresto ng mga awtoridad sa isang buy-bust operation sa Brgy. Sta. Lucia, Quezon City na nagresulta ng pagkakasabat ng P680,000 halaga ng shabu at baril, kahapon. Kinilala ni Quezon City Police District (QCPD) Director, BGen Remus Medina ang mga suspek na sina Roberto Francisco, 50; Rodel Hufancia, 42; Azean Malisua, 19; at Arthur Alabarca, 30. Batay sa ulat, nagkasa ng operasyon ang mga tauhan ng Fairview Police Station(PS 5) sa pamumuno ni LtCol. Glenn Gonzales, laban sa mga suspek dakong alas-5:00 ng mada­ling araw, sa J.P. Rizal St., Brgy. Sta. Lucia. Nasamsam mula sa mga suspek ang 100 gramo ng hinihinalang shabu na nagkakahalaga ng P680,000, isang caliber .9mm pistol na may dalawang bala, isang MXI 125 Mio Yamaha, isang cellphone, at ang perang ginamit sa transaksyon. Ang mga suspek ay nakapiit na at nakatakdang sampahan ng mga kaukulang kaso.","Apat na drug suspects ang inaresto ng mga awtoridad sa isang buy-bust operation sa Brgy. Sta. Lucia, Quezon City na nagresulta ng pagkakasabat ng P680,000 halaga ng shabu at baril, kahapon.","April 22, 2022  12:00am",https://www.philstar.com/pilipino-star-ngayon/metro/2022/04/22/2175861/4-drug-suspects-huli-sa-buy-bust
Pagsasara ng Macapagal Blvd. nilinaw ng MMDA,"Nilinaw kahapon ng Metropolitan Manila Development Authority (MMDA) na walang kinalaman sa pulitika ang road closure sa Macapagal Boulevard  sa Sabado at Linggo (Abril 23 at 24). Ayon sa press statement ng MMDA, ang pagsasara ng kalsada ay hindi sa anumang paraan upang pigilan ang mga tagasuporta ni Vice President Leni Robredo na dumalo sa grand rally sa Sabado. Bahagyang isasara ang Macapagal Blvd.  sa motorista dahil napakalaki ng entablado kaya isang lane lang ang madaraanan sa isang gilid. Isasara ito sa mismong araw ng rally dahil sasakupin ito ng mga tagasuporta, at kinabukasan ay muling isasara upang bigyang-daan ang paggiba sa entablado. Ang traffic plan ay sinang-ayunan ng organizer nito at ng LGU ng Pasay. Ang tanging partisipasyon ng MMDA ay ang traffic management at ang pag-anunsyo ng pagsasara ng kalsada sa publiko para makaiwas ang mga motorista sa lugar. Wala sa polisiya ng MMDA ang maagang pagsasara ng Macapagal Blvd. subalit ginawa lamang ito upang huwag maakusahan ng pagiging bias. Ang mga akusasyon ay ‘unfair’ para sa ahensiya kaya dapat umanong ipaliwanag ito ng organizer sa kanilang mga supporter.",Nilinaw kahapon ng Metropolitan Manila Development Authority (MMDA) na walang kinalaman sa pulitika ang road closure sa Macapagal Boulevard  sa Sabado at Linggo (Abril 23 at 24).,"April 22, 2022  12:00am",https://www.philstar.com/pilipino-star-ngayon/metro/2022/04/22/2175864/pagsasara-ng-macapagal-blvd-nilinaw-ng-mmda
Eleksiyon ‘di maaapektuhan sa pagpapalit ng liderato sa PNP,"Hindi maaapektuhan ng posibleng pagpapalit ng liderato sa Philippine National Police (PNP) sa Mayo 8 ang halalan sa Mayo 9. Ito naman ang tiniyak ni PNP spokesperson Police Colonel Jean Fajardo kung saan nakatakdang magretiro si PNP chief Gen. Dionardo Carlos sa Mayo 8. Ayon kay Fajardo, wa­lang dapat na alalahanin ang publiko dahil handa ang PNP na  tumugon sa mga alalahanin sa seguridad sa panahon ng halalan. Nang tanungin kung sino ang papalit kay Carlos, sinabi ni Fajardo na hinihintay pa nila ang anunsyo ni Pangulong Rodrigo Duterte tungkol sa pagtatalaga ng posibleng bagong pinuno ng PNP. Nobyembre 12, umupong PNP chief si Carlos. Siya ang ikapitong hepe ng PNP sa ilalim ng administrasyon ni Pangulong Rodrigo Duterte. Sinabi ni Carlos na tututukan ng kanyang pamunuan ang pagtiyak sa maayos at mapayapang pagsasagawa ng pambansa at lokal na halalan sa Mayo 9. Samantala, sinabi ni Fajardo na ang karagdagang tauhan ng pulisya—kabilang ang mga reactionary standard support forces (RSSFs) mula sa PNP national at regional headquarters, gayundin ang humigit-kumulang 16,000 pulis na nasa ilalim ng pagsasanay ay inaasahang ipapakalat sa mga election areas of concern sa susunod na linggo.",Hindi maaapektuhan ng posibleng pagpapalit ng liderato sa Philippine National Police (PNP) sa Mayo 8 ang halalan sa Mayo 9.,"April 23, 2022  12:00am",https://www.philstar.com/pilipino-star-ngayon/metro/2022/04/23/2176147/eleksiyon-di-maaapektuhan-sa-pagpapalit-ng-liderato-sa-pnp
"Facebook, binira ng DILG","Binatikos ng Department of the Interior and Local and Government (DILG) ang social media giant na Facebook dahil sa ginawa nitong pagpuna sa post ni National Security Adviser Hermogenes Esperon Jr. kung saan hinimok niya ang mga Pilipino na magkaisa para wakasan ang communist insurgency. “The Department of the Interior and Local Government (DILG) denounces Facebook and its biased fact-checkers for their imprudence and audacity to issue a warning to no less than the country’s National Security Adviser (NSA) Hermogenes Esperon, Jr. for his FB post on April 14, 2022 urging all Filipinos to unite to end the Communist insurgency,” ani DILG Undersecretary at Spokesperson Jonathan Malaya sa isang pahayag. Ayon kay Malaya, ang kawalan ng ingat ng FB at pagbibigay ng babala kay Esperon sa isang national security issue ay maituturing na ‘unthinkable’ at ‘offensive.’ Binigyang-diin pa ni Malaya na ang hakbang na ito ng FB ay nakakaalarma, kundi man aniya mapanganib.Kuwestiyonable rin aniya kung paano ang FB at mga fact checkers nito ay tila labis na nakatutok lamang sa pagtawag ng pansin at pagbibigay ng restriksiyon sa mga accounts ng mga government officials habang tila nagbubulag-bulagan naman sa iba. Kaugnay nito, hinikayat ni Malaya ang FB na muling bisitahin at i-modify ang kanilang mga pamantayan na halata aniyang one-sided at nagsisilbi upang isulong ang interes ng ilan at makapangyarihan. “We, therefore, urge FB to revisit and modify its so-called standards that are obviously one-sided and serve to promote the interests of the few and powerful. They can start by consulting their users whose patronage of their platform has made their business thrive,” dagdag pa ni Malaya. Nanawagan din ang DILG official sa social media giant na manatili lamang sa layunin nitong matulungan ang mga tao na magkaroon ng koneksiyon sa isa’t isa at ipaubaya na lamang ang mga bagay na may kinalaman sa national security sa mga taong eksperto dito.",Binatikos ng Department of the Interior and Local and Government (DILG) ang social media giant na Facebook dahil sa ginawa nitong pagpuna sa post ni National Security Adviser Hermogenes Esperon Jr. kung saan hinimok niya ang mga Pilipino na magkaisa para wakasan ang communist insurgency.,"April 21, 2022  12:00am",https://www.philstar.com/pilipino-star-ngayon/metro/2022/04/21/2175611/facebook-binira-ng-dilg
"Quimbo, nangunguna sa Marikina","Kulang tatlong linggo bago ang halalan sa Mayo 9, hindi natitinag si Marikina Rep. Stella Alabastro-Quimbo na nangungunang kandidato bilang kinatawan ng ikalawang distrito ng lungsod na lamang na lamang sa kanyang mga katunggali. Ayon sa pinakabagong survey ng Philippine Survey and Research Center (PSRC) na isinagawa mula Marso 25 hanggang Abril 4, 2022, napanatili ni Quimbo, na kilala bilang “Teacher Stella” sa kanyang distrito, ang kalamangan sa lahat ng pitong barangay at mga grupong demograpiko kung saan 81% ng respondents ang nagsabi na iboboto nila siya kung naganap ang eleksiyon sa panahong ginawa ang survey. Samantala ang kanyang mga kalaban sa puwesto ay sina Del de Guzman (11%) at Mauro Arce (4%) habang 4% undecided at walang abstention. Ang bagong survey ay tumutugma sa mga naunang isinagawa ng PSRC kung saan numero uno si Quimbo para sa mga respondent ng Barangays Concepcion Uno, Tumana, Nangka, Parang, Fortune, Marikina Heights, at Concepcion Dos. Mula nang mahalal noong 2019, nakapaghain si Quimbo ng mahigit 300 panukala, kabilang ang Accelerated Recovery and Investment Stimulus for the Economy (ARISE) at Bayanihan to Recover as One Act (Bayanihan 2) na dahilan upang palayawan siyang “Ayuda Queen.”","Kulang tatlong linggo bago ang halalan sa Mayo 9, hindi natitinag si Marikina Rep. Stella Alabastro-Quimbo na nangungunang kandidato bilang kinatawan ng ikalawang distrito ng lungsod na lamang na lamang sa kanyang mga katunggali.","April 21, 2022  12:00am",https://www.philstar.com/pilipino-star-ngayon/metro/2022/04/21/2175610/quimbo-nangunguna-sa-marikina
"LTFRB, dumistansya sa window hours policy ng MMDA sa ilang provincial buses","Walang kinalaman ang Land Transportation Franchising and Regulatory Board (LTFRB) sa sinasabing kasunduan ng mga  provincial buses operators sa pagitan ng Metro Manila Development Authority (MMDA) hinggil sa ipatutupad na window hours sa Metro Manila. Ito ang ginawang paglilinaw ng LTFRB sa pahayag ng ilang provincial  bus operators na sila ay mag- ooperate  mula alas-10 ng gabi hanggang alas-5 ng umaga lamang batay sa polisiya ng MMDA. Ayon sa LTFRB, ang  window scheme agreement ng mga bus companies sa pagitan ng  MMDA  ay hindi pakikialaman ng LTFRB at nirerespeto nila ito Gayunman, sinabi ng  LTFRB na  bagamat wala silang kinalaman sa window hours na nabanggit  ay naabisuhan naman dito ng MMDA bago ang may dalawang linggong  dry run . Niliwanag naman ng LTFRB  na ang naturang window hours scheme ng MMDA ay hindi nangangahulugan na ang mga  provincial buses  ay mag -oope­rate lamang sa gabi. Ayon sa LTFRB, ang window hours   ay para lamang sa mga pribadong terminal ng mga  provincial bus operators  sa Metro Manila.",Walang kinalaman ang Land Transportation Franchising and Regulatory Board (LTFRB) sa sinasabing kasunduan ng mga  provincial buses operators sa pagitan ng Metro Manila Development Authority (MMDA) hinggil sa ipatutupad na window hours sa Metro Manila.,"April 21, 2022  12:00am",https://www.philstar.com/pilipino-star-ngayon/metro/2022/04/21/2175613/ltfrb-dumistansya-sa-window-hours-policy-ng-mmda-sa-ilang-provincial-buses
"Chinese na dinukot ng kanyang kababayan, nasagip","Isang Chinese national ang sapilitang isinama ng tatlong kababayan upang mamasukan bilang POGO worker ang sinagip ng mga awtoridad matapos na magpasaklolo ang kaniyang kasintahan sa Parañaque City, Miyerkules ng gabi. Kinilala ni Southern Police District (SPD) Director P/Brig.General  Jimili Macaraeg  ang biktimang si Qu Xuesong, 35, na nagsabing pinangakuan na bibigyan ng disenteng trabaho noong Abril 18, 2022. Sinundo ang biktima ng 3 suspek na pawang Chinese nationals sa harap ng Arista Homes, Parañaque City at dinala siya sa Factor Compound, Brgy. Don Galo, Parañaque City at sapilitan siyang pinagta-trabaho bilang POGO concessioner. Ayaw ng biktima sa trabahong ibinibigay sa kaniya kaya’t nakagawa ng paraan na matawagan ang boyfriend na si Chunqiang Wu, 31, na nanunuluyan sa Binondo, Maynila na tumawag sa mga suspek na pakawalan ang nobya at kung hindi ay isusuplong sa pulisya. Sagot umano ng mga suspek, magbayad siya ng P400,000  kapalit ng kalayaan ng nobya na tumanggi naman si Wu dahil wala siyang pera. Humingi ng tulong si Wu sa Parañaque Police  kung saan nga namang sumalakay sa lugar na nabanggit. Hindi na inabutan ang mga suspek sa nasabing lugar at nakitang mag-isa na lang ang biktima na hindi naman sinaktan.","Isang Chinese national ang sapilitang isinama ng tatlong kababayan upang mamasukan bilang POGO worker ang sinagip ng mga awtoridad matapos na magpasaklolo ang kaniyang kasintahan sa Parañaque City, Miyerkules ng gabi.","April 22, 2022  12:00am",https://www.philstar.com/pilipino-star-ngayon/metro/2022/04/22/2175859/chinese-na-dinukot-ng-kanyang-kababayan-nasagip
"Libreng sakay sa NLET-Cubao at NLET-PITX, umarangkada na","Umarangkada na kahapon ang libreng sakay ng pamahalaan na may rutang North Luzon Express Terminal-Araneta Center Cubao (NLET-Cubao) at NLET-PITX (Parañaque Integrated Terminal Exchange) . Sa ilalim ito ng Service Contracting Program Phase 3 ng pamahalaan. Sa isang kalatas, sinabi ng Department of Transportation (DOTr) at ng Land Transportation Franchising and Regulatory Board (LTFRB), na nagsisimula ang unang biyahe sa naturang ruta dakong ala-1:00 ng madaling araw at magtatapos dakong alas-12:00 ng hatinggabi. Para sa mga pasahero na patungo at palabas ng Metro Manila sa pamamagitan ng NLET, tinitiyak ng ahensya ang maayos at sapat na bilang ng mga pampublikong sasakyan para sa maayos at ligtas na pagbiyahe ng bawat mananakay. Siniguro rin nito na tuluy-tuloy pa rin ang pagseserbisyo ng libreng sakay sa EDSA Busway Carousel tuwing alas-4:00 ng madaling araw hanggang alas-11:00 ng gabi. Patuloy pa ring nagseserbisyo ang mga operator at driver sa mga ruta na kalahok sa programa sa iba›t ibang rehiyon sa bansa. Asahan na rin anila ang pagbubukas pa ng mga ka­ragdagang ruta at pag-arangkada ng mga karagdagang Public Utility Vehicle (PUV) para sa libreng sakay sa buong bansa sa mga susunod na araw. Matatandaang ang Service Contracting Program ay inilunsad ng pamahalaan sa layuning matulungang kumita ang mga operator at driver na naapektuhan ang kabuhayan dahil sa COVID-19 pandemic at patuloy na pagtaas ng presyo ng gasolina. Sa ilalim ng programa, babayaran ng gobyerno ang mga kalahok nitong drivers, base sa bilang ng biyahe na kanilang itinakbo kada linggo. Hindi lamang naman ang mga drivers at operators ang makikinabang sa programa, dahil maging ang mga Healthcare Workers (HCW) at Authorized Persons Outside of Residence (APOR) ay naseserbisyuhan din sa pamamagitan ng libreng sakay.",Umarangkada na kahapon ang libreng sakay ng pamahalaan na may rutang North Luzon Express Terminal-Araneta Center Cubao (NLET-Cubao) at NLET-PITX (Parañaque Integrated Terminal Exchange) .,"April 22, 2022  12:00am",https://www.philstar.com/pilipino-star-ngayon/metro/2022/04/22/2175866/libreng-sakay-sa-nlet-cubao-nlet-pitx-umarangkada-na
Higit 2.6 milyong train commuters nakinabang sa libreng sakay ng MRT-3,"Nakapagtala na ang pamunuan ng Metro Rail Transit Line 3 (MRT-3) ng kabuuang 2,666,033 pasahero na napagserbisyuhan nila sa kanilang ipinatutupad na libreng sakay. Ayon sa MRT-3, ang naturang datos ay naitala mula Abril 4 hanggang 12, 2022 lamang. Sinabi ng MRT-3 na naitala ang pinakamataas na bilang ng mga kom­yuter noong Abril 8, 2022, kung kailan nasa kabuuang 335,993 pasahero ang napagserbisyuhan ng MRT-3. Upang mas marami pa namang pasahero ang mapagserbisyuhan ng linya, sinimulan na rin ng pamunuan na mag-deploy ng isa pang 4-car CKD train set, pandagdag sa 18 na 3-car at dalawang 4-car CKD train sets na tumatakbo sa mainline. Nabatid na ang isang bagon ay kayang makapagsakay ng 394 na pasahero, o 1,186 na pasahero kada 3-car train set. Ang 4-car train set naman ay kayang makapagsakay ng 1,576 na pasahero. Tiniyak din ng MRT-3 na tuluy-tuloy rin ang pagpapatupad ng minimum health protocols upang maiwasan ang sakit na COVID-19 sa buong linya, gaya ng pagbabawal sa pagkain, pag-inom, pakikipag-usap sa te­lepono, at pagsasalita sa loob ng mga tren. Mahigpit ding ipinatutupad ang pagsuot ng face mask samantalang boluntaryo ang pagsuot ng face shield. Nasa ikatlong linggo na ngayon ang programang libreng sakay ng MRT-3, na magtatagal hanggang Abril 30, 2022.","Nakapagtala na ang pamunuan ng Metro Rail Transit Line 3 (MRT-3) ng kabuuang 2,666,033 pasahero na napagserbisyuhan nila sa kanilang ipinatutupad na libreng sakay.","April 21, 2022  12:00am",https://www.philstar.com/pilipino-star-ngayon/metro/2022/04/21/2175609/higit-26-milyong-train-commuters-nakinabang-sa-libreng-sakay-ng-mrt-3
P10 milyong reward tinanggap ng 13 impormante ng PDEA,"Pinagkalooban ng Philippine Drug Enforcement Agency (PDEA) ng ?10,262,337.03 monetary rewards ang may 13 confidential informants na nagbigay ng mahalagang impormasyon at nagresulta sa 22 matagumpay na anti-drug operations kung saan nasamsam  ang malaking halaga ng mga ilegal na droga. Nabatid na ang pagkakaloob ng PDEA ng financial incentives sa ilalim ng PDEA “Operation Private Eye” ay isang citizen-based information collection program na idinensyo upang makahiyat ng aktibong partisipasyon ng mga pribadong mamamayan para isumbong ang mga illegal drug activities sa kanilang komunidad. Mismong si PDEA Director General Wilkins Villanueva naman ang nagkaloob ng monetary rewards sa mga impormante na tinukoy lamang sa pamamagitan ng kanilang code names. Nabatid na pinakamalaki ang natanggap na pabuya ni Codename ‘Dream,’ na nakatanggap ng kabuuang mahigit sa P4.125 milyon dahil sa tatlong matagumpay na buy-bust operation sa Quezon City, Cavite at Valenzuela City, noong mga buwan ng Hulyo at Agosto, 2021, at nagresulta sa pagkakumpiska ng may 163,028.21 gramo ng shabu at pagkakaaresto ng limang drug suspects. Si Codename Bonky naman ay nakatanggap ng P1.986 milyong pabuya dahil sa dalawang matagumpay na buy-bust operation noong Abril at Mayo, 2021 sa Pasig City at Cavite, na nagresulta sa pagkakakumpiska ng may 32,247.18 gramo ng shabu at pagkakaaresto ng isang drug personality. Si Codename Palanyag naman ay nakatanggap ng P1.959 milyon dahil sa limang matagumpay na operasyon sa Parañaque City, Las Piñas City, Muntinlupa City, Taguig City, at Marikina City, na nag­resulta sa pagkakakum­piska ng may 24,697.65 gramo ng shabu at pagkakaaresto ng may 13 drug suspects. Ang iba pang impormante na nakatanggap ng pabuya ay sina Codenames Salonga (?581,454.06); Myay (P500,000);  Bakil (P269,200); Otoh (P220,000); Datu (P305,410.02); Littoko (P115,395); Nonon (82,780.18); Marie (P52,989.92); Kobid-19 (P36,949.61); at ABS (P31,330.51).","Pinagkalooban ng Philippine Drug Enforcement Agency (PDEA) ng ?10,262,337.03 monetary rewards ang may 13 confidential informants na nagbigay ng mahalagang impormasyon at nagresulta sa 22 matagumpay na anti-drug operations kung saan nasamsam  ang malaking halaga ng mga ilegal na droga.","April 20, 2022  12:00am",https://www.philstar.com/pilipino-star-ngayon/metro/2022/04/20/2175370/p10-milyong-reward-tinanggap-ng-13-impormante-ng-pdea
"P170,000 nasabat sa 4 na ‘tulak’","Nasa P170,000 halaga ng hinihinalang shabu na nasabat ng mga tauhan ng Pa­rañaque City Police sa apat na hinihinalang ‘tulak’ ng ilegal na droga sa ikinasang buy-bust operation, kamakalawa ng hapon sa naturang siyudad. Kinilala ang mga nadakip na sina Sunsodin Abuin Nulotan, alyas Kiram, 33; Alvin Sakatani Dalamban, 25; Rohanin Ungad Kali, 22; at Fatima Almira Delos Santos Abdulmari, 26, pawang mga residente ng Parañaque City. Sa ulat ng pulisya, dakong alas-5:20 ng hapon nang ikasa ng mga pulis ang buy-bust operation sa may Vietnam St., Ninoy Aquino Ave., Brgy. San Dionisio. Isang operatiba ang nagpanggap na buyer at matagumpay na nakabili ng ilegal na droga sa mga suspek. Nang magbigay ng hudyat ng buyer, dito na kinubkob ng mga pulis ang lugar at ipinatupad ang pag-aresto sa apat.  Nasabat sa kanila ang 16 na plastic sachet na naglalaman ng tinatayang 25 gramo ng shabu at narekober ang P1,000 bill na marked money na gagamiting ebidensya sa korte. Pansamantalang nakaditine ngayon sa Pa­rañaque City Police Station Custodial Facility ang mga suspek na nahaharap sa kasong paglabag sa RA 9165 o Comprehensive Dangerous Drugs Act of 2002 sa Prosecutor’s Office.","Nasa P170,000 halaga ng hinihinalang shabu na nasabat ng mga tauhan ng Pa­rañaque City Police sa apat na hinihinalang ‘tulak’ ng ilegal na droga sa ikinasang buy-bust operation, kamakalawa ng hapon sa naturang siyudad.","April 20, 2022  12:00am",https://www.philstar.com/pilipino-star-ngayon/metro/2022/04/20/2175365/p170000-nasabat-sa-4-na-tulak
"Presyo ng ilang bilihin, tataas sa Mayo","Magtataas ng ­presyo ng kanilang mga paninda ang sampung kompanya sa susunod na buwan ng Mayo. Ito ayon kay Stephen Cua, Presidente ng Phi­lippine Amalgamated Supermarkets Association ang abiso sa kanya ng mga supermarket owners. Anya, ang ilan sa mga produktong tataas ang presyo ay ang panindang sabon, shampoo, kape, instant noodles, de-lata at gatas. Bunga nito, iminungkahi ni Cua sa publiko na pumili na lamang ng ilang brand ng produkto na mas mura ang halaga. “You can shift, you can substitute, you can think of ways to get around it. Iwasan na ‘yong masyadong malaki ang itinaas na brands o products na nakasanayan natin,”  paliwanag ni Cua. Una namang nangako ang Department of Trade and Industry (DTI) na wala muna silang aaprubahang dagdag-presyo sa mga produktong may suggested retail price (SRP). Inamin naman ng DTI na hindi lahat ng brand ng isang produkto ay sakop ng SRP.",Magtataas ng ­presyo ng kanilang mga paninda ang sampung kompanya sa susunod na buwan ng Mayo.,"April 21, 2022  12:00am",https://www.philstar.com/pilipino-star-ngayon/metro/2022/04/21/2175616/presyo-ng-ilang-bilihin-tataas-sa-mayo
PhilHealth officials kinasuhan ng NBI sa iregularidad sa akreditasyon,"Sinampahan ng kaso ng National Bureau of Investigation-Anti-Graft Division (NBI-AGD) ang ilang opisyal ng Philippine Health Insurance- National Capital Region dahil sa iregularidad umano sa aplikasyon ng accreditation renewal ng isang Health Care Provider (HCP). Kinilala ni NBI Officer-In-Charge (OIC) Eric Distor ang mga kinasuhan na sina Drs. Nenita Epifania Balbuena, Dr. Imelda Trinidad De Vera-Pe, Janice Gem Perlas, Rofien Ison, Diode Lantora, Allan De Villa, Alejandrino Perez, Jeffrey Pe, Dennis Mas, Celstina Ma. Jude Dela Serna at abogadong si Yasser Ismail Abbas. Sinabi ni Distor na noong Oktubre 2016, nakatanggap ang complainant na si Dr. Leilani B. Mercado-Asis ng sulat mula kay Dennis Mas, vice president ng PRO-NCR na nagsasaad na tinanggihan ang kaniyang aplikasyon para sa muling akreditasyon ng PRO-NCR Accreditation Sub-Committee dahil umano sa hindi bagsak ang HCP na nirerepresenta niya sa kalidad ng pangangalaga. Nitong Mayo 2017, hiniling ng complainant na magsagawa ang NBI ng imbestigasyon dahil sa umano’y kawalan ng hustisya na ibinaba sa kaniya ng PRO-NCR. Ngunit binawi niya ito nang makatanggap siya ng ‘verbal advice’ mula kay Dr. Dela Serna na aaprubahan na ang kaniyang aplikasyon na hindi naman nangyari. Ayon sa Philhealth, tinanggihan ang kaniyang aplikasyon dahil sa kasong isinampa laban sa complainant sa Prosecution Department nila. Iginiit naman ni Dr. Mercado-Asis na hindi siya nabigyan ng sapat na due process sa ilalim ng National Health Insurance Act of 1995, para maipagtanggol ang sarili. Hindi rin umano naresolba ng PhilHealth ang alegasyon sa kaniya kahit na nagtapos na ang kaniyang suspensyon mula Hulyo 2016 hanggang Hunyo 2019. Ayon sa NBI, nang irekomendang tanggihan ang aplikasyon ni Dr. Mercado-Asis ay wala nang nakabinbin na kaso laban sa kanya. Hindi rin umano naging sapat ang basehan ng pagtanggi sa aplikasyon para sa accreditation habang base sa rekord ay tinanggihan na ang aplikasyon bago pa man marinig ng Arbitration Office ang kaso at walang pormal na reklamo o imbestigasyon na ikinasa na minamandato ng NHI Law. Iginiit pa ng NBI na habang may kapangyarihan ang PhilHealth na magsuspinde at magpawalang-bisa ng akreditasyon, kailangan pa rin umanong sumunod ito sa batas at magpatupad ng ‘due process’ para mabigyan ang bawat partido ng pagkakataon na madinig ang kanilang panig. Dahil dito, inirerekomenda ng NBI-AGD ang pagsasampa ng kasong paglabag sa Section 3(e) ng RA 3019 (Anti-Graft and Corrupt Practices Act) laban sa mga nabanggit na opisyal at kasong administrabo na paglabag sa RA 6713 (Code of Conduct and Ethical Standards for Public Officials and Employees).",Sinampahan ng kaso ng National Bureau of Investigation-Anti-Graft Division (NBI-AGD) ang ilang opisyal ng Philippine Health Insurance- National Capital Region dahil sa iregularidad umano sa aplikasyon ng accreditation renewal ng isang Health Care Provider (HCP).,"April 20, 2022  12:00am",https://www.philstar.com/pilipino-star-ngayon/metro/2022/04/20/2175367/philhealth-officials-kinasuhan-ng-nbi-sa-iregularidad-sa-akreditasyon
Rookie cop sinaksak nang naghiganting sekyu,"Sugatan ang isang bagitong pulis nang saksakin sa likuran ng isang security guard habang ang una ay nagpapatrulya sa tapat ng isang simbahan sa Pandacan, Maynila kamakailan. Ginagamot ngayon dahil sa saksak sa likod sa Sta. Ana Hospital si Patrolman Jayson Cuarteros, nakatalaga sa Manila Police District-Beata Police Community Precinct. Isinugod din naman dito ang suspek na si Ernesto Delorino, makaraang mabaril ni Cuarteros. Sa ulat ng Pandacan Police Station 10, naganap ang insidente nitong alas-11 ng gabi sa tapat ng Sto. Niño De Pandacan Church. Nagpapatrulya umano ang nasabing pulis nang atakihin ng saksak mula sa likuran ni Delorino pero nagawang makaganti ng putok ng baril si Cuarteros. Lumitaw sa pagsisiyasat na paghihiganti ang isa sa motibo nang pananaksak, dahil sa umano’y napatay ni Cuarteros ang anak ni Delorino sa isang operasyon. Nabawi sa crime scene ang nasa siyam na pulgadang haba ng kutsilyo na ginamit ng suspek.","Sugatan ang isang bagitong pulis nang saksakin sa likuran ng isang security guard habang ang una ay nagpapatrulya sa tapat ng isang simbahan sa Pandacan, Maynila kamakailan.","April 20, 2022  12:00am",https://www.philstar.com/pilipino-star-ngayon/metro/2022/04/20/2175369/rookie-cop-sinaksak-nang-naghiganting-sekyu
"Fuel subsidy ng PUV drivers, ‘di pa rin natatanggap","Hindi pa rin nakakatanggap ng kanilang  fuel subsidy ang mga driver ng taxi, tricycle at UV Express, gayundin ang mga delivery rider. Ito ayon kay LTFRB Executive Director Tina Cassion ay dahil  hindi pa rin napipirmahan ng Commission on Elections (Comelec) ang naaprubahan nitong desisyon sa pagre-release ng pondo para sa naturang ayuda. Kasama ang mga driver ng taxi, tricycle at UV express sa bibigyan ng fuel subsidy ng  gobyerno bukod sa mga driver ng jeep at bus bilang tulong ng gobyerno na mabawasan ang gastusin mula sa epekto ng pagtaas ng presyo ng mga produktong petrolyo. Diesel at gasolina ang gamit ng naturang mga pampasaherong sasakyan sa kanilang hanapbuhay na patuloy ang pagsirit ng presyo. Sinabi ni Cassion na magiging official lamang ang desisyon ng Comelec para mabigyan ng fuel subsidy ang mga drivers kung ang dokumento nito ay pirmado na ng komisyon. May mahi­git  377,000 ang benepisaryo ng programang pagkakaloob ng fuel subsidy  sa mga PUV pero hanggang ngayon ay nasa mahigit  111,000 pa lamang ang nakakatanggap ng ayudang ito ng pamahalaan.","Hindi pa rin nakakatanggap ng kanilang  fuel subsidy ang mga driver ng taxi, tricycle at UV Express, gayundin ang mga delivery rider.","April 21, 2022  12:00am",https://www.philstar.com/pilipino-star-ngayon/metro/2022/04/21/2175608/fuel-subsidy-ng-puv-drivers-di-pa-rin-natatanggap
"Tauhan ng MILF, 2 pa huli sa droga at boga","Timbog ang isang miyembro ng Moro Islamic Liberation Front (MILF) at dalawang iba pa sa isinagawang drug buy-bust operation sa Taguig City, kamaka­lawa. Bukod sa ilegal na droga na nagkakaha­laga ng 278, 800.00, nasamsam din ang isang kalibre 38 at isang kalibre 45 baril. Kinilala ni Southern Police District (SPD) Director P/Brig. General Jimili Macaraeg ang nadakip na MILF member na si  Sashed Upam, 52 ; Imbra Dunding, alyas Datu, 38, at Christian Anito, 21, estudyante. Nabatid na dakong- 1:00 ng madaling araw nang arestuhin ang mga suspek sa Jacinto Street, Brgy. Upper Bicutan, Taguig City ng mga tauhan ngStation Drug Enforcement Unit (SDEU),  Station Intelligence Section,  SWAT at Sub-station 7 ng Taguig City Police Station. Ayon sa ulat, nakabili ng nasa P30,000.00 halaga ng shabu ang poseur-buyer gamit ang boodle money na P29,000.00 at isang genuine P1,000 bill. Nang siyasatin, nakuha pa ang ilang sachet ng shabu na may kabuuang 41 gramo , kalibre .38 revolver at kalibre .45 na parehong kargado ng tig-tatlong bala. Nadiskubre naman na MILF si Upam nang masamsam sa kaniya ang isang membership card na kabilang siya sa grupong MILF. Isinailalim na sa inquest proceedings sa Taguig Prosecutor’s Office ang mga suspek sa paglabag sa Republic Act 9165 (Comprehensive Dange­rous Drugs Act of 2002) at ka­ragdagang mga kasong paglabag sa RA 10591 (illegal possession of firearms and ammunition) at Omnibus Election Code  laban kina Dunding at Upam.","Timbog ang isang miyembro ng Moro Islamic Liberation Front (MILF) at dalawang iba pa sa isinagawang drug buy-bust operation sa Taguig City, kamaka­lawa.","April 19, 2022  12:00am",https://www.philstar.com/pilipino-star-ngayon/metro/2022/04/19/2175122/tauhan-ng-milf-2-pa-huli-sa-droga-boga
"Dagdag presyo sa petrolyo, ipapatupad","Muling magtataas ang presyo ng petrolyo ngayong Martes. Sa anunsiyo kahapon ng  Pilipinas Shell at Petron Corporation, at independent players na  Flying V at Seaoil Philippines, ay alas-6:00 ng umaga magsisimula ang ipapataw na dagdag na P1.70 sa kada litro ng diesel, habang P0.45 naman sa kada litro ng gasolina at kerosene. Kahalintulad na  price adjustments din ang ipatutupad ng PTT Philippines, Total Philippines, Phoenix Petroleum, PetroGazz, Unioil Philippines at Jetti Oil sa kanilang mga produktong gasolina at diesel alas-6:00 din ng umaga habang ang Clean Fuel ay pagsapit pa ng alas-8:01 ng umaga. 
Samantalang ang Chevron Philippines  sa parehong taas-presyo ay mas maaga o pagtuntong pa lamang ng alas-12:01 ng madaling araw. Ayon sa energy sour­ces, ang giyera pa rin sa pagitan ng Ukraine at Russia ang pangunahing dahilan sa mabilis na pagsirit ng presyo ng mga imported na produktong petrolyo sa pandaigdigang merkado.",Muling magtataas ang presyo ng petrolyo ngayong Martes.,"April 19, 2022  12:00am",https://www.philstar.com/pilipino-star-ngayon/metro/2022/04/19/2175124/dagdag-presyo-sa-petrolyo-ipapatupad
Higit 1K bilanggo sa Manila City Jail may TB,"Iniulat ng Bureau of Jail Management and Penology (BJMP) na mahigit 1,000 bilanggo sa Manila City Jail ang dinapuan ng pulmonary tuberculosis. Tiniyak naman ni BJMP National Capital Region (NCR) spokesperson Midzfar Omar na ang mga naturang preso ay kasalukuyan nang naka-isolate at nilalapatan ng lunas. Mayroon pa umanong nasa 200 pang bilanggo ang naghihintay ng resulta ng kanilang confirmatory tests. Nabatid na mayroong 5,000 PDLs sa male dormitory ng MCJ. Una nang iniulat ng BJMP-NCR na mahigit 100 PDLs ng Pasay City Jail ang naka-isolate dahil hinihinalang dinapuan ng pulmonary TB.","Iniulat ng Bureau of Jail Management and Penology (BJMP) na mahigit 1,000 bilanggo sa Manila City Jail ang dinapuan ng pulmonary tuberculosis.","April 19, 2022  12:00am",https://www.philstar.com/pilipino-star-ngayon/metro/2022/04/19/2175125/higit-1k-bilanggo-sa-manila-city-jail-may-tb
"LRT-1 at 2, MRT-3, balik-operasyon na matapos ang Holy Week maintenance shutdown","Balik na sa normal na operasyon kahapon ang tatlong rail lines sa Metro Manila, na kinabibilangan ng Light Rail Transit Line 1 (LRT-1) at Line 2 (LRT-2), gayundin ang Metro Rail Transit Line 3 (MRT-3) matapos ang ipinairal nilang maintenance shutdown nitong Holy Week. Sa paabiso ng LRT-1, sinabi nito na ang unang biyahe ng kanilang mga tren mula Baclaran sa Parañaque at Balintawak sa Quezon City ay aalis ng istasyon ganap na alas-4:30 ng mada­ling araw. Ang huling biyahe naman mula sa Baclaran ay aalis ng alas-9:15 ng gabi habang ang last trip mula sa Balintawak ay ganap na alas-9:30 ng gabi. Ayon naman sa LRT-2, balik na rin sa normal ang kanilang mga biyahe simula nitong Lunes. Ipinagmalaki pa nito na simula kahapon ay magiging 52 na ang escalators at 31 ang elevators ng kanilang mga istasyon na naging operational na rin. Siniguro rin ng LRT-2 na patuloy ang ginagawa nilang mga pagkukumpuni sa mga natitira pang sirang elevator habang ang ibang escalators ay sumasailalim sa testing at commissioning. “Bumabiyahe na muli ang mga tren ng MRT-3 simula ngayong araw, ika-18 ng Abril 2022, matapos ang isinagawang Holy Week Maintenance shutdown kung saan ay nagsagawa ng pagkukumpuni at pagmimintina ng mga equipment at subsystem ng linya,” paabiso naman ng MRT-3. Tiniyak din nito na patuloy rin ang pamamahagi ng pamunuan ng rail line ng libreng sakay para sa mga pasahero hanggang sa Abril 30, 2022. Ipinagmalaki rin ng MRT-3 na umakyat na rin sa tatlo ang bilang ng mga 4-car CKD train sets na kasalukuyang tumatakbo sa kanilang linya simula kahapon.","Balik na sa normal na operasyon kahapon ang tatlong rail lines sa Metro Manila, na kinabibilangan ng Light Rail Transit Line 1 (LRT-1) at Line 2 (LRT-2), gayundin ang Metro Rail Transit Line 3 (MRT-3) matapos ang ipinairal nilang maintenance shutdown nitong Holy Week.","April 19, 2022  12:00am",https://www.philstar.com/pilipino-star-ngayon/metro/2022/04/19/2175123/lrt-1-2-mrt-3-balik-operasyon-na-matapos-ang-holy-week-maintenance-shutdown
"Mga kasong isinampa sa Ombudsman, politically motivated – Oreta","“Purong pamumulitika lamang,” ang nakikita ni Malabon City Mayor Antolin A. Oreta III na dahilan ng mga isinampang akusasyon laban sa kanya sa Office of the Ombudsman. Kinuwestiyon din nito ang tyempo ng pagsasampa ng tatlong kaso na halos sunud-sunod sa panahon ng kampanya para sa padating na eleksyon. Naniniwala ang alkalde na pawang mga katunggali sa pulitika, partikular ang mga Sandoval, ang nasa likod ng galaw na ito. Isang Gary Garcia ang nagsampa kasong graft laban sa punong lungsod nitong Pebrero, sanhi ng diumanong pagbibigay ng mga opisyal na posisyon ng huli sa kanyang asawa, Chef Melissa Sison Oreta, sa City of Malabon University (CMU). Ayon naman kay Mayor Oreta, si Chef Melissa Oreta ay matagal nang nasa propesyon ng edukasyon sa kolehiyo bilang guro at administrador, at iniaambag lamang nito ang naturang kakayanan sa CMU habang tumatalima sa mga prosesong ligal at kwalipikasyon ng batas. Makaraan ang isang buwan, isang Rogelio Santos ang naghain ng reklamo laban sa alkalde dahil sa paghirang noon sa kanyang nakababatang kapatid, Konsehal Lorenzo Oreta, bilang Special Agent 1 sa loob ng Mayor’s Complaint and Action Center. Ayon naman kay Mayor Oreta, kwalipikado rito ang kanyang kapatid at kailangan ng buong tiwala ng alkalde upang lubos na magawa ang mga tungkulin sa ilalim ng naturang posisyon, kaya’t karapat-dapat lamang ang naganap na paghirang. Sa buwang ito, akusasyon naman ng plunder, graft at technical malversation ang bumulaga sa alkalde mula sa isang Dennis Padua, na nagsabing lumabag ito at 20 pang ibang opisyal ng lungsod sa mga Republic Act 10687 at 7080. Ibinibintang ng reklamong ito na iligal ang paggamit ng pondo ng lungsod para sa gastusin sa maintenance, operations, at pagpapasweldo sa mga tauhan ng CMU. Katatanggap ng CMU ng mga pagkilala mula sa mismong Commission on Higher Education (CHED) dahil sa mga natatanging programa nito sa kasalukuyan, kung kaya’t naging karapat-dapat itong tumanggap ng Unifast grant, isang pinansyal na tulong para sa nasabing uni­bersidad. Kasalukuyang tumatakbong Mayor si Konsehal Lorenzo Oreta upang ipagpatuloy ang pamumuno sa lungsod, makaraang matapos ni Mayor Antolin Oreta ang pangatlong termino bilang alkalde ngayong padating na halalan. “Pagtutuunan ko ito ng pansin,” pagdidiin ni Mayor Oreta na sa ngayon ay sumangguni na sa kanyang mga abogado hinggil sa pagsasampa ng pormal na kaso sa korte laban sa tatlong tao na naghain ng mga pawang huwad na akusasyon sa tanggapan ng Ombudsman.","“Purong pamumulitika lamang,” ang nakikita ni Malabon City Mayor Antolin A. Oreta III na dahilan ng mga isinampang akusasyon laban sa kanya sa Office of the Ombudsman.","April 20, 2022  12:00am",https://www.philstar.com/pilipino-star-ngayon/metro/2022/04/20/2175363/mga-kasong-isinampa-sa-ombudsman-politically-motivated-oreta
"Pamamahagi ng mga opisyal na balota, sinimulan na","Inumpisahan na ng Commission on Elections (Comelec) ang pamamahagi ng mga opisyal na balota na gagamitin sa halalan sa Mayo 9 sa iba’t ibang presinto. Sa advisory ng Comelec, gabi ng Abril 19 uumpisahan ang delivery ng nasa 60 milyong balota na manggagaling sa kanilang bodega sa Legaspi Street sa Brgy. Maybunga, Pasig City. Kasama ng mga balota, ipamamahagi rin ang iba’t ibang election supplies na gagamitin ng mga board of elections inspectors (BEI) na magmamando sa halalan. Unang dadalhin ang mga balota at equipments sa mga city at municipal treasurer’s office sa buong bansa. Nasa kabuuang 67,442,616 balota ang naimprenta ng Comelec. Una nang naideliber ang mga ‘vote counting machines (VCMs), mga laptop computers, transmission devices at iba pang kagamitan buhat sa kanilang bodega naman sa Sta. Rosa, Laguna.",Inumpisahan na ng Commission on Elections (Comelec) ang pamamahagi ng mga opisyal na balota na gagamitin sa halalan sa Mayo 9 sa iba’t ibang presinto.,"April 20, 2022  12:00am",https://www.philstar.com/pilipino-star-ngayon/metro/2022/04/20/2175362/pamamahagi-ng-mga-opisyal-na-balota-sinimulan-na
"Filing ng ITR, walang extension - BIR","Walang ng extension sa pagpa-file ng taunang income tax returns ngayon taon, ayon sa  Bureau of Internal Re­venue  (BIR). Ayon kay BIR De­puty Commissioner Atty. Marissa Cabreros, hanggang kahapon, April 18  ang deadline sa paghahain ng ITR. “All info on filing have long been posted sa website and FB page ng BIR. FB account ng BIR has been uploading daily reminder. All Regional Offices and District Offices have also been campaigning for the filing deadline today,” paliwanag ni Cabreros. Una nang naitakda ang deadline sa filing ng ITR noong April 15 pero nalipat ng April 18 dahil sa pagdiriwang ng Semana Santa.","Walang ng extension sa pagpa-file ng taunang income tax returns ngayon taon, ayon sa  Bureau of Internal Re­venue  (BIR).","April 19, 2022  12:00am",https://www.philstar.com/pilipino-star-ngayon/metro/2022/04/19/2175119/filing-ng-itr-walang-extension-bir
"Oreta, 20 pang opisyal ng Malabon kinasuhan sa Ombudsman","Sinampahan ng plunder, graft at technical ma­l­versation sa Office of the Ombudsman sina Malabon Mayor Antolin Oreta at 20 pang opisyal dahil umano sa ilegal na paggamit ng P69 milyong pondo ng United Financial Assistance System for Tertiary Education (UniFAST). Nakasaad sa sinumpaang salaysay ni Dennis Garcia Padua, residente ng Malabon, inaprubahan ng Lupon ng mga Rehente ng City of Malabon University (CMU) at Sangguniang Panlungsod ng Malabon ang P69-M pondo mula sa UniFAST sa pagbayad para sa suweldo, panustos, at iba pang gastusin sa Unibersidad.  Ayon sa Republic Act. 10687, ang pondo ng UniFAST ay tulong pinansyal sa mga kwalipikadong mga estudyante. Ang ilegal umanong paggamit ng pondo sa nasabing halaga ay technical malversation sa ilalim ng Article 220 ng Revised Penal Code at plunder o pandarambong sa ilalim ng Republic Act No. 7080. Bukod kay Mayor Oreta, kinasuhan din sina Melissa Grace Oreta, Sofronia Lim, Engr. Manuel Chua Co Kiong, Anthony Rodriguez, Dr. Raymundo Arcega, Harvey Keh, Jonathan Co, Maria Pilar Herbolario, Dr. Lucila Bondoc, Michael Lavado, at Marlon Travero, na mga miyembro ng Lupon ng Rehente ng CMU, at Bernard C. Dela Cruz, Paulo D. Oreta, John Anthony P. Garcia, Maria Anna Liza G. Yambao, Danilo V. Dumalaog, Jose Lorenzo A. Oreta, Prospero Alfonso R. Manalac, Ejercito V. Aquino and Jasper Kevin D. Cruz, na mga miyembro ng Sangguniang Panlungsod ng Malabon. Ang lahat ng mga respondent ay sinasabing lumabag sa RA 3019 o Anti-Graft and Corrupt Practices Act sa pagtatalaga kina Student Representative Travero, Department of Science and Technology (DOST) Representative Herbolario, at University President Grace Oreta bilang miyembro ng Lupon ng mga Rehente ng CMU sa kabila ng kaduda-dudang kwalipikasyon. Ang paghirang kay Grace Oreta, asawa ni Mayor Oreta, bilang Instructor I at pagtalaga bilang University President ay bumuo ng duda dahil nakita itong hakbang para maiwasan ang limitasyon sa nepotismo. Ang nepotismo o ang paghirang sa posisyong pabor sa kamag-anak ng nagrerekomendang awtoridad o mga taong may direktang pangagasiwa sa hinirang ay ipinagbabawal sa Administrative Code of 1987. Noong Hunyo 28, 2021, ang City Ordinance 15-2021 o Ordinance Converting CMU as a Local Economic Enterprise (LEE) ay pinagtibay ng Sangguniang Panlungsod ng Malabon at inaprubahan ng alkalde. Ayon sa sinumpaang salaysay, walang legal na batayan sa paglikha sa nasabing ordinansa. Nagsampa rin ang mga nagrereklamo ng kasong Grave Misconduct dahil sa hindi pagsunod ng mga respondent sa batas. Wala pang tugon ang kampo ni Mayor Oreta at iba pang opisyal kaugnay sa isinampang kaso sa Ombudsman habang isinusulat ang balitang ito.","Sinampahan ng plunder, graft at technical ma­l­versation sa Office of the Ombudsman sina Malabon Mayor Antolin Oreta at 20 pang opisyal dahil umano sa ilegal na paggamit ng P69 milyong pondo ng United Financial Assistance System for Tertiary Education (UniFAST).","April 19, 2022  12:00am",https://www.philstar.com/pilipino-star-ngayon/metro/2022/04/19/2175120/oreta-20-pang-opisyal-ng-malabonkinasuhan-sa-ombudsman
Kahit ‘di bakunadong mag-aaral tanggapin sa lahat ng paaralan,"Nagbabala si Sorsogon Gov. Chiz Escudero na hindi dapat itaboy ng mga pampublikong paaralan ang mga estudyante na ‘di bakunado sa gitna ng paghahanda ng sistemang pang-edukasyon ng bansa para sa face-to-face classes. Ginawa ng da­ting mambabatas, na nagba­balik-Senado, ang kanyang panawagan makaraang ilunsad ng Department of Education (DepEd) ang maagang pagpapatala para sa Akademikong Taon 2022-2023 na nag-um­pisa noong Marso 25, at matatapos sa Abril 30. “May mga ulat na hinihingan ng ilang paaralan ang mga estudyante ng proof of vaccination bago sila mailista sa in-person schooling. Bawal ito dahil we cannot hinder access to education on any condition because this is a fundamental human right,” ani Escudero. Sinabi ni Escudero na nakasaad sa Saligang Batas ang pag-aatas sa Estado na protektahan at isulong ang karapatan ng lahat ng mamamayan sa de-kalidad na edukasyon sa lahat ng antas at nakamandato rito ang paggawa ng pamahalaan ng mga kinakailangang hakbang upang ang edukasyon ay maging para sa lahat. “Bakunado man sila o hindi, karapatan nilang makapag-aral, sa public man o sa pribado, no ifs or buts. Ang kanilang karapatan para sa quality education ay unconditional at hindi maitatanggi at hindi ito mababago ng COVID-19,” ani Escudero.",Nagbabala si Sorsogon Gov. Chiz Escudero na hindi dapat itaboy ng mga pampublikong paaralan ang mga estudyante na ‘di bakunado sa gitna ng paghahanda ng sistemang pang-edukasyon ng bansa para sa face-to-face classes.,"April 18, 2022  12:00am",https://www.philstar.com/pilipino-star-ngayon/metro/2022/04/18/2174840/kahit-di-bakunadong-mag-aaral-tanggapin-sa-lahat-ng-paaralan
Higit P4 milyong shabu nasamsam sa 4 HVTs,"Nalambat ang apat na indibidwal sa buy-bust operation at nasamsam sa kanila ang nasa  625 gramo ng shabu o mahigit P4-na milyong halaga nito, sa Taguig City, Miyerkules ng gabi. Sa ulat na isinumite kay Southern Police District (SPD) Director P/Brig. General Jimili Macaraeg, inaresto ang mga suspek na kabilang sa high value targets (HVTs) na kinilalang sina Amerigo Baldos, 39; Benedicto Barcelona, 50; Johncin Ochea, 24; at Francis Barcelona, 24, pawang residente ng Taguig City. Dakong alas-7:35 ng gabi ng Abril 13 nang ikasa ang operasyon laban sa mga suspek sa No. 83 Labao St., Barangay Ligid, Tipas, Taguig, kung saan nakabili ang poseur-buyer ng District Drug Enforcement Unit ng P43,000 halaga ng shabu. Bukod sa nabili, nakarekober pa ng ilang plastic sachet ng shabu ang mga operatiba na may kabuuang 625 gramo, nabawi ang boodle money at genuine P1,000 bill, isang face mask container na pinaglagyan ng ilegal na droga at isang itim na digital weighing scale. Nahaharap na sa kasong paglabag sa section 5 at 11 (pushing at possession of illegal drugs) ng Republic Act 9165 o Comprehensive Dange­rous Drugs Act of 2002.","Nalambat ang apat na indibidwal sa buy-bust operation at nasamsam sa kanila ang nasa  625 gramo ng shabu o mahigit P4-na milyong halaga nito, sa Taguig City, Miyerkules ng gabi.","April 18, 2022  12:00am",https://www.philstar.com/pilipino-star-ngayon/metro/2022/04/18/2174841/higit-p4-milyong-shabu-nasamsam-sa-4-hvts
"Escalators, elevators ng LRT-2, operational na simula Lunes","Mas marami pang escalators at elevators ng Light Rail Transit Line 2 (LRT-2) ang magiging operational na simula ngayong Lunes, Abril 18. Ito ay matapos ang pagdaraos ng Holy Week maintenance activities ng naturang railway system. Sa inilabas na advisory ng Light Rail Transit Authority (LRTA), simula ngayong darating na linggo, ang mga operational na escalators sa mga istasyon ng linya ay magiging 52 na, mula sa dating 31 lamang. Sa kabuuan, ang LRT-2 ay mayroong 72 escalators at 40 elevators mula sa Antipolo hanggang Recto Avenue sa Maynila. Anang LRTA, layunin nilang maging operational ang lahat ng elevators at escalators sa lahat ng istasyon ng LRT-2 sa lalong madaling panahon upang maging kompor­table ang commuting public, partikular na ang mga senior citizens at persons with disability o  PWDs.","Mas marami pang escalators at elevators ng Light Rail Transit Line 2 (LRT-2) ang magiging operational na simula ngayong Lunes, Abril 18.","April 18, 2022  12:00am",https://www.philstar.com/pilipino-star-ngayon/metro/2022/04/18/2174843/escalators-elevators-ng-lrt-2-operational-na-simula-lunes
Arjo Atayde may 74.9% sa QCD1 congressional race,"Nangunguna sa survey na ginawa ng Istratehiya Inc. mula Marso 17 hanggang 20 sa congressional race sa Quezon City District 1 si Arjo Atayde na nakakuha ng 74.9% laban kay Rep. Peter Anthony “Onyx” Crisologo na nakakuha ng 25.1%, habang si incumbent Mayor Joy Belmonte ay lamang sa 73% laban kay Rep. Mike Defensor na may 26.3%. Basehan ng survey ang kakayahang tumulong  ng mga kandidato sa ibang tao, ang sipag sa pagtatrabaho, ang kapasidad na intindihin ang mga pinagdaraanan ng mahihirap, talino, katapanan, tibay ng loob, pananampalataya, ang hindi pagiging isang tradisyunal na politiko, ang kakayanang magbigay ng inspirasyon, at marami pang iba. “Right now what the families of QCD1 needs is H.E.L.P., not black propaganda. Hindi po nakakatulong ang black prop. Ang kailangan po nga taga-Distrito Uno ay tulong, hindi tsismis,” ani Atayde. Ayon kay Atayde, ang H.E.L.P. ang kumakatawan sa kanyang plataporma at mga programa para sa QCD1: Health, Education, Livelihood, at Peace and order. Nang nag-file ng kandidatura si Atayde nuong October 2021, mayroon na siyang mga aid distribution programs bilang tugon sa COVID-19 pandemic, at dito niya naintindihan ang iba’t-ibang klase ng tulong na kailangan ng distrito. Binigyan diin ni Atayde, na nakikipagtulungan siya sa national agencies at local go­vernment upang makapagbigay ng livelihood opportunities; ayusin ang problema sa  public transportation; pagpapabuti ng health care at pagpapalawak educational assistance sa mga kabataan ng QCD1.","Nangunguna sa survey na ginawa ng Istratehiya Inc. mula Marso 17 hanggang 20 sa congressional race sa Quezon City District 1 si Arjo Atayde na nakakuha ng 74.9% laban kay Rep. Peter Anthony “Onyx” Crisologo na nakakuha ng 25.1%, habang si incumbent Mayor Joy Belmonte ay lamang sa 73% laban kay Rep. Mike Defensor na may 26.3%.","April 18, 2022  12:00am",https://www.philstar.com/pilipino-star-ngayon/metro/2022/04/18/2174838/arjo-atayde-may-749-sa-qcd1-congressional-race
Dagdag budget sa local tourism isusulong,"Kailangan ng mga lokalidad ng mas mala­king tulong mula sa pambansang pamahalaan para payabungin ang kani-kanilang turismo.a Dapat bahagian ng sapat na badyet ang bawat local government unit (LGU) para sa kanilang “sustainable tourism development,” at iyan ang ipapanukala ng Turismo Isulong Mo Partylist (156TURISMO). Sinabi ni Wanda Teo-Tulfo, 1st Nominee ng TURISMO, dagsa na ang mga international at domestic visitors sa ating mga tourist destinations kaya kailangan na tiyakin na world-class at safe healthwise ang mga ito. Ani Teo, inaasahan na maraming Pilipino ang makakabalik sa paghahanapbuhay sa pagbubukas ng turismo makaraan ang pandemya. Si Teo ay dating Department of Tourism secretary ay nagsabing kulang ang budget ng mga LGUs para payabungin at pangalagaan ang mga tourist attractions na di natututukan ng national government. Giit ni Teo na ang mga LGU ay nangangailangan ng pondo para sa staff ng local tourism unit, visitors information center, pagtatayo ng mga pasilidad tulad ng palikuran, handwashing stations at pagbibigay ng seguridad sa turista.",Kailangan ng mga lokalidad ng mas mala­king tulong mula sa pambansang pamahalaan para payabungin ang kani-kanilang turismo.a,"April 18, 2022  12:00am",https://www.philstar.com/pilipino-star-ngayon/metro/2022/04/18/2174837/dagdag-budget-sa-local-tourism-isusulong
Patay kay ‘Agaton’ pumalo na sa 172 - NDRRMC,"Umakyat na sa 172 ang naiulat na nasawi dahil sa pananalasa ng bagyong Agaton. Sa pinakahuling ulat ng National Disaster Risk Reduction and Management Council (NDRRMC) kahapon ng umaga, 156 ang nasawi sa Eastern Visayas; 11 sa Western Visayas; tatlo sa Davao Region at dalawa sa Central Visayas. Gayunman sa nasabing bilang, 12 pa lamang ang kinumpirma ng NDRRMC kung saan  11 dito ay mula sa Western Visayas at isa sa Eastern Visayas. Nananatili naman sa 110 ang nawawala. Samantala, sumampa na sa 2,015,643 indibidwal o 583,994 pamilya ang naapektuhan ng bagyong Agaton. Mula ito sa 2,419 na mga barangay sa Bicol Region, Western Visayas, Central Visayas, Eastern Visayas, Northern Min­danao, Davao Region, Soccsksargen, Caraga, at Bangsamoro. Umaabot naman sa 207,572 indibidwal ang nananatili sa mga eva­cuation centers habang nasa 188,348 ang nakikitira muna sa kanilang mga kamag-anak at kaibigan. Nakapagtala rin ang NDRRMC ng 517 insidente ng pagbaha, 88 landslides, anim na flash floods, limang pagkalunod, tatlong maritime incidents, dalawang insidente ng pag-apaw ng creek at isang insidente ng pag-apaw ng ilog. Nagdeklara na ng state of calamity ang 16 lungsod at munisipalidad sa mga rehiyon na hinagupit ng bagyo.",Umakyat na sa 172 ang naiulat na nasawi dahil sa pananalasa ng bagyong Agaton.,"April 18, 2022  12:00am",https://www.philstar.com/pilipino-star-ngayon/metro/2022/04/18/2174839/patay-kay-agaton-pumalo-na-sa-172-ndrrmc
Kaso ng COVID-19 posibleng pumalo sa 35K sa eleksyon - DOH,"Maaaring magkaroon ng halos 35,000 akti­bong kaso ng COVID-19 sa araw ng eleksyon sa Mayo 9, dahil sa patuloy na pagbaba nang pagsunod sa minimum public health standards (MPHS), ayon sa Department of Health (DOH). Sinabi ng DOH na sa naging pagtaya ng mga eksperto sa epidemiologic modelling, ang bansa ay maaaring nagkaroon ng mababang bilang ng mga kaso mula Marso hanggang Abril subalit dahil sa pagbaba naman ng pagsunod sa MPHS ay maari na itong magbago. Ang mga rate ng pagsunod sa panahong ito ay tinatayang nasa 7 porsiyento sa buong bansa, at -12 porsiyento sa National Capital Region (NCR). Batay sa modelong Susceptible-Exposed-Infectious-Recovered with Vaccination and Reinfection (SVEIR) na ginamit ng sub-Technical Working Group on Data Analy­tics (sTWG DA) at ang Feasibility Analysis of Syndromic Surveillance using Spatio-temporal Epidemiological Modeler for Early Detection of Diseases (FASSSTER) Team, ang pagbaba sa MPHS compliance ay magiging dahilan sa pagtaas ng mga bilang ng aktibong kaso ng COVID-19. Ayon sa DOH na ­inaasahang ang pagbaba ng 20 porsiyento sa pagsunod sa MPHA sa national level ay posibleng humantong sa humigit-kumulang 34,788 aktibong kaso sa kalagitnaan ng Mayo. Dito, mahigit 564 ang nasa malubhang kondisyon habang 267 ang kritikal. Sa kabilang banda, kung nasa 30-porsiyento na pagbaba sa MPHS compliance, maaaring maitaas pa ang mga kaso hanggang 300,000 sa parehong panahon. “This figure is higher than the largest recorded number of active cases at 291,618 during the peak of the Omicron wave in Jan. 2022,” anang DOH. Sa NCR, ang estimates ay nagpakita na ang isang 50-porsiyento na pagbaba sa MPHS compliance ay maaaring humantong sa humigit-kumulang 25,000 hanggang 60,000 bagong kaso bawat araw. Magiging dahilan ito para umabot sa halos kalahating milyon ang aktibong kaso pagsapit ng kalagitnaan ng Mayo. Ito ay higit sa tatlong beses na mas mataas kaysa sa mga aktibong kaso sa panahon ng peak ng Omicron wave. Batay sa datos ng DOH nitong Abril 12, may 131 aktibong kaso ng COVID-19. Ayon pa sa DOH: “unless those in NCR improve their compliance with MPHS, the capital could still see an increase in active cases even as other areas will see a decrease.” Paliwanag pa ni DOH, Undersecretary Maria Rosario Vergeire, ang pagbaba ng transmission ay magpapababa sa posibilidad ng paglitaw ng mga bagong variant, habang ang mataas na coverage ng parehong primary series at booster doses ay malaki ang kontribusyon sa isang mataas na pader ng depensa laban sa impeksiyon at malubhang sakit.","Maaaring magkaroon ng halos 35,000 akti­bong kaso ng COVID-19 sa araw ng eleksyon sa Mayo 9, dahil sa patuloy na pagbaba nang pagsunod sa minimum public health standards (MPHS), ayon sa Department of Health (DOH).","April 17, 2022  12:00am",https://www.philstar.com/pilipino-star-ngayon/metro/2022/04/17/2174701/kaso-ng-covid-19-posibleng-pumalo-sa-35k-sa-eleksyon-doh
1 patay sa nasunog na cargo ship sa Cebu,"Patay ang isang crew ng cargo ship makaraang masunog habang nasa karagatang sakop ng Talisay City kahapon ng umaga. Ayon kay Philippine Coast Guard-Cebu Commander Captain Alvin Dagalea, ang nasawi ay nakilalang si Nelson Pulverosa, 60, isa sa chief engineers ng MV General Romulo cargo ship. Dadaong na sana dakong alas-7 ng umaga sa Cebu City port mula sa Maynila ang cargo vessel nang sumiklab ang apoy. Samantala, tatlong crew din ang sinasabing nasugatan sa insidente at dinala sa ospital habang 16 pang crew ng barko ang nasagip ng PCG Cebu. Iniimbestigahan na ng Bureau of Fire Protection ang posibleng sanhi ng sunog. — Danilo Garcia",Patay ang isang crew ng cargo ship makaraang masunog habang nasa karagatang sakop ng Talisay City kahapon ng umaga.,"April 18, 2022  12:00am",https://www.philstar.com/pilipino-star-ngayon/metro/2022/04/18/2174833/1-patay-sa-nasunog-na-cargo-ship-sa-cebu
Presyo ng petrolyo muling tataas,"May pahiwatig na ang oil industry sa bansa ng panibagong taas-presyo sa mga produktong pet­rolyo, kasunod ng dalawang katiting na rollback bago ang Semana Santa. Ayon sa pagtaya ng kompanyang Unioil Petroleum Philippines, maaaring umangat ang presyo diesel sa panibagong dagdag na P1.70 hanggang P1.80 sa kada litro; P0.40 hanggang P0.50 naman sa kada litro ng gasolina, sa dara­ting Martes. Asahang iaanunsiyo ito ng iba pang kompanya ng langis sa darating na Lunes, bago magpatupad ng bagong presyo sa Abril 19 hanggang Abril 25. Noong nakaraang Martes nang magtapyas P0.35 sa bawat litro ng diesel, P1.00 sa kada litro ng gasolina at P3.00 sa bawat litro ng kerosene. Noong Abril 5 naman, P1.85 ang ibinababa sa presyo ng diesel sa kada litro; P2.30 sa bawat litro ng gasolina; habang P1.65 sa kada litro ng kerosene.","May pahiwatig na ang oil industry sa bansa ng panibagong taas-presyo sa mga produktong pet­rolyo, kasunod ng dalawang katiting na rollback bago ang Semana Santa.","April 17, 2022  12:00am",https://www.philstar.com/pilipino-star-ngayon/metro/2022/04/17/2174698/presyo-ng-petrolyo-muling-tataas
Panawagang pagkakaisa ni BBM suportado ng ACT-CIS,"Suportado ng ACT- CIS Partylist si Presidential candidate Ferdinand “Bongbong” Marcos Jr. dahil sa panawagan nitong pagkakaisa o “unity” at sa pangakong ipagpapatuloy ang mga programang nasimulan ng Duterte administration. Ayon kay Edvic Yap, nominee ng ACT-CIS, sa halip na bumanat, pagkakaisa ang tema ng BBM-Sara team na kanilang nagustuhan. Ani Yap,  ang ibang kandidato ay  panay puna at banat ang ginagawa  habang ang UniTeam ay pilit inaabot ang kamay para sa pagkakaisa tungo sa recovery ng bansa sa pandemic at pag-unlad ng ekonomiya. Kilalang kaalyado ng Duterte Administration ang ACT-CIS kaya natuwa ito ng sabihin ni BBM na ipagpapatuloy ang mga hindi natapos na proyekto ni Pangulong Duterte. Dagdag pa ni Yap, “napakaganda ng Build Build Program ni PRRD at tanging si BBM lang ang nangako na ipagpapatuloy niya ito sakaling mahalal na pangulo”. Nangako si Yap na kapag naibalik sila sa kongreso, susuportahan lahat ng priority bills ni BBM kapag nailuklok din ng mga tao ito sa Malacañang.",Suportado ng ACT- CIS Partylist si Presidential candidate Ferdinand “Bongbong” Marcos Jr. dahil sa panawagan nitong pagkakaisa o “unity” at sa pangakong ipagpapatuloy ang mga programang nasimulan ng Duterte administration.,"April 18, 2022  12:00am",https://www.philstar.com/pilipino-star-ngayon/metro/2022/04/18/2174836/panawagang-pagkakaisa-ni-bbm-suportado-ng-act-cis
"5,599 parak sibak sa serbisyo sa ibat-ibang kaso","Nasa 5,599 mga pulis ang sinibak sa serbisyo kaugnay sa ibat-ibang kinasangkutang kaso, ayon sa ulat ng Philippine National Police (PNP) kahapon. Sa pahayag ng PNP,  ang naturang bilang kung saan 714 dito ay sangkot sa ilegal na droga ay pinagsisibak sa serbisyo mula Hulyo 2016 hanggang Marso 30 ng taong ito. Ang drug war ay nagsimula sa pag-upo sa puwesto ni Pangulong Rodrigo Duterte kung saan ilang sa mga kontrobersyang kinaharap ng PNP ay ang pagkamatay ng ilang menor-de-edad sa Caloocan City. Kabilang sa nabalutan ng kontrobersya ang pagkamatay ay ang mga kaso ng mga menor-de- edad na sina Kian delos Santos, Carl Arnaiz at Reynaldo de Guzman sa Caloocan City noong ­Agosto 16-18, 2017 sa kainitan ng Oplan Tokhang sa drug war ng PNP. Samantalang libo pang mga pulis ang napatawan ng kaparusahan kaugnay ng pinaigting na internal cleansing sa hanay ng PNP lalo na sa mga sangkot sa ilegal na droga. Sa data ng PNP, 1,129 sa mga officer ay na-demote sa serbisyo; 10, 490 ang nasuspinde, 848 ang tinanggalan ng suweldo, 208 ang ‘restricted to custody’ at 286 naman ang natanggalan ng mga pribelihiyo. Nasa 2, 475 naman ang na-reprimand sa tungkulin. Isinapubliko ng PNP ang kanilang ‘internal cleansing ‘ matapos namang magpalabas ng ulat ang Department of State ng Estados Unidos hinggil sa pang-aabuso o paglabag sa karapatang pantao ng security forces sa Pilipinas . Tinukoy sa report ang umano’y extra judicial kil­lings, pagkawala ng mga target, torture, arbitrary detention, hindi maayos na kondisyon sa piitan at iba pa. “The PNP wishes to oppose the statement from the recent report of the United States Department of State’s latest annual country reports on human rights stating that IAS (Internal Affairs Service) remained largely ineffective,” ayon sa PNP. Sinabi pa ng PNP na unfair umano para ipalagay bilang isang orga­nisasyon na kinukunsinti ang mga kaso ng mga pagpatay at paglabag sa karapatang pantao. Inihayag pa ng PNP na nakikipagkooperasyon ito sa imbestigasyon ng Department of Justice, National Bureau of Investigation kaugnay ng umano’y mga pag-abuso sa kontrobersyal na drug war.","Nasa 5,599 mga pulis ang sinibak sa serbisyo kaugnay sa ibat-ibang kinasangkutang kaso, ayon sa ulat ng Philippine National Police (PNP) kahapon.","April 17, 2022  12:00am",https://www.philstar.com/pilipino-star-ngayon/metro/2022/04/17/2174696/5599-parak-sibak-sa-serbisyo-sa-ibat-ibang-kaso
‘Susuka pero hindi susuko’ - Bus ni Moreno,"Tiniyak ng youth vo­lunteers ni presidential candidate Manila Mayor Francisco “Isko Moreno” Domagoso na susuka sila pero hindi susuko matapos na suungin ang bagyo at sama ng panahon nang magtungo ng Dapitan, Zamboanga del Norte noong nakaraang linggo. Ayon kay Ces Bayan ng grupong Ama ni ISKO, at team leader ng Visayas -Mindano Bus ni Isko, challenging ang biyahe patawid ng dagat ng Da­pitan City sa pamamagitan ng RoRo dahil sa sama ng panahon kung saan  nakaranas ng pagkahilo at pagsusuka ang ilang kabataan. Nauna rito, nangga­ling ng Dumaguete City ang mga kabataan kung saan namahagi ng­ T-shirts, stickers, apron, at iba pang campaign mate­rials upang kumbinsihin pa ang ilang kabataan na mag SWITCH to ISKO na. Inilunsad noong Abril 4 ang “Bus ni ISKO” campaign caravan na naglalayong ikampanya ang kandidatura ni Ma­yor Isko dahil naniniwala sila sa mga nagawa nito sa Maynila ay magagawa din sa buong bansa. Lulan ng BUS ni ISKO ang mga youth vo­lunteers mula sa grupong Ama ni ISKO, ISKO Tayo sa Kabataan, PRIMO ISKO, at Alliance for ISKO movement AIM, ay mainit na tinanggap ng mga mga kabataan, kapwa nila youth volunteers, mga kandidato at local na opisyal tuwing sila ay mag stop over. Sila rin ay nakatakdang magtungo sa Dipolog City, Zamboanga City at Pagadian City.","Tiniyak ng youth vo­lunteers ni presidential candidate Manila Mayor Francisco “Isko Moreno” Domagoso na susuka sila pero hindi susuko matapos na suungin ang bagyo at sama ng panahon nang magtungo ng Dapitan, Zamboanga del Norte noong nakaraang linggo.","April 18, 2022  12:00am",https://www.philstar.com/pilipino-star-ngayon/metro/2022/04/18/2174835/susuka-pero-hindi-susuko-bus-ni-moreno
"2 day number coding ng MMDA, tinutulan","Tinutulan ng isang mambabatas ng Partylist ang panukalang dalawang araw na number coding ban ng Metro Manila Development Autho­rity (MMDA). Sinabi ni Senior Citizens Partylist Rep. Rodolfo “Ompong “ Ordanes na sa halip na ipatupad ang 2 araw na number coding ban sa mga behikulo ay dapat bawasan na lamang ng pamahalaan ng 50% ang mataas na bayarin sa toll fee sa Skyway at iba pang mga roadways. “This way, traffic congestion can be truly eased at ground level because a substantial number of vehicles will instead use the elevated roads. The new MMDA scheme should be opposed in the proper court so it will be aborted”, pahayag ni Ordanes, Vice Chairman ng House Committee on Metro Manila Development. Ayon kay Ordanes, tutol siya sa panukala ng MMDA sa pagpapatupad ng 2 araw sa loob ng limang weekdays na number coding scheme dahilan pagkakait ito ng paggamit ng mga pa­ngunahing highway na pag-aari ng gobyerno na walang tamang pro­seso ng MMDA na isang ahensya ng pamahalaan at hindi naman rule ma­king authority at walang kapangyarihan sa lehislasyon ng batas. Inihayag ni Ordanes na mismong ang mga motorista ay hindi naiibigan ang number coding scheme ng MMDA dahilan tatlong araw lamang ng mga ito sa halip na limang araw na workweek magagamit ang kanilang mga behikulo.",Tinutulan ng isang mambabatas ng Partylist ang panukalang dalawang araw na number coding ban ng Metro Manila Development Autho­rity (MMDA).,"April 17, 2022  12:00am",https://www.philstar.com/pilipino-star-ngayon/metro/2022/04/17/2174697/2-day-number-coding-ng-mmda-tinutulan
