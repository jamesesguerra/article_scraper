title,article_text,summary,article_date,source
"Comelec, 80% nang handa sa Barangay at SK elections","Nasa 80 porsyento na ang preparasyon ng Commission on Elections (Comelec) para sa Barangay at Sangguniang Kabataan Elections (BSKE) sa Disyembre 5 sa kabila ng mga pagtutol ng mga mambabatas at planong suspensyon nito. Sinabi ni Comelec Chairman George Garcia na nakatakda na nilang ilabas ang panuntunan at mga resolusyon para sa eleksyon habang uumpisahan na rin ang pag-iimprenta ng mga balota. Kung sakali naman na magdedesisyon ang mga mambabatas na isuspinde ito, maaari pa rin umanong magamit ang mga kasangkapan at ang mga na-award na kontrata para sa delivery nito sa itatakdang bagong petsa. “Hindi naman masasayang ‘yan, mula sa ballpen, sa ballot boxes, at sa indelible ink, ibang kagamitan. Kahit makapag-print tayo ng balota ay walang effect ‘yan. Ang balotang na-print natin ay puwedeng gamitin sa susunod na eleksyon sakaling ma-reset... ang elections,” paliwanag ni Garcia. Ngunit kung masususpinde ang eleksyon sa ­Disyembre 2023, unang sinabi ng Comelec na kakailanganin ng P18.4 bilyon para maisagawa ito. Umaabot lamang sa P8.5 bilyon ang nakalaang pondo para sa December 2023 BSKE at kakailanganin ng dagdag na higit P10 bilyon kung masususpinde ito kaya hindi rin umano makakatipid ang pamahalaan.",Nasa 80 porsyento na ang preparasyon ng Commission on Elections (Comelec) para sa Barangay at Sangguniang Kabataan Elections (BSKE) sa Disyembre 5 sa kabila ng mga pagtutol ng mga mambabatas at planong suspensyon nito.,"September 2, 2022  12:00am",https://www.philstar.com/pilipino-star-ngayon/bansa/2022/09/02/2206774/comelec-80-nang-handa-sa-barangay-sk-elections
"Paggawad ng frequency sa telco, pinal na ibinasura ng ARTA","Pinal na ibinasura ng Anti-Red Tape Authority (ARTA) ang kahilingan na baligtarin ang resolusyon nito na nagbabakante sa kautusang bigyan ng “automatic approval” ang pagpapalawig ng provisional authority at paggawad ng frequency sa NOW Telecom Company Inc. Magugunita na naging pinal kamakailan lamang din ay ibinasura ng ARTA sa katulad na mosyon ng News and Entertainment Network (Newsnet) na kabahagi rin ng NOW Group of Companies. Sa resolusyon ng ARTA, sinabi nito na mayroong matibay na dahilan para baliktarin ang resolusyon dahil sa pagiging moot kaya ibinasura ang motion for reconsideration (MR) ng NOW. Ikinatwrian ng ARTA sa kanilang desisyon ang resolusyon ng Department of Justice (DOJ) na nagsasabing hindi sakop ang National Telecommunications Commission (NTC)ng probisyon ng “automatic approval” sa ilalim ng Republic Act 11032 (Ease of Doing Business and Efficient Government Service Delivery Act of 2018). Bilang ahensya sa ilalim ng Office of the President na sakop ng hurisdiksyon ng DOJ, sinabi ng ARTA na wala itong magagawa kundi sundin ang kautusan ng DOJ hinggil sa interpretasyon at resolusyon sa paggamit ng probisyon ng RA 11032 sa NTC.",Pinal na ibinasura ng Anti-Red Tape Authority (ARTA) ang kahilingan na baligtarin ang resolusyon nito na nagbabakante sa kautusang bigyan ng “automatic approval” ang pagpapalawig ng provisional authority at paggawad ng frequency sa NOW Telecom Company Inc.,"September 1, 2022  12:00am",https://www.philstar.com/pilipino-star-ngayon/bansa/2022/09/01/2206581/paggawad-ng-frequency-sa-telco-pinal-na-ibinasura-ng-arta
Pag-aalis ng face mask ‘wag muna - DOH,"Pumalag ang Department of Health (DOH) sa ipinalabas na kautusan ng isang local government unit (LGU) na nagsasabing boluntaryo na lamang ang pagsusuot ng face mask sa ilang lugar. Iginiit ni DOH officer-in-charge Maria Rosario Vergeire, na masyado pang maaga para itapon na ang face masks o itigil na ang mandatory na pagpapatupad sa pagsusuot nito. Reaksyon ito ni Vergeire sa nilagdaang executive order ni Cebu City Mayor Michael Rama na nagsasabing boluntaryo na lamang ang pagsusuot ng face masks sa lungsod, maliban sa mga ospital, klinika at iba pang medical facilities. Ani Vergeire, hindi kinonsulta ang DOH sa pagtatanggal ng lungsod sa mandatory na pagpapasuot ng face mask dahil hindi maari na may isang lugar na nagpapatupad ng isang patakaran na taliwas sa iba pang lugar sa bansa. Kailangan aniya ang “one nation approach” laban sa nararanasang pandemya. “I always say a city within a country cannot act on its own… Hindi pwedeng ang isang lugar sa ­ating bansa ay nagpapatupad ng kanilang protocol, samantalang the rest of the country is implementing the other side of the protocol o magkaiba because we have porous borders,” ani Vergeire sa press briefing. Anya, ang paggamit ng mga face mask ay nakakabawas ng 70% hanggang 80% sa panganib na magkaroon ng COVID-19 . “Ang pagsusuot ng mask ay kaunting sakripisyo lang para maproteksyunan natin ang sarili natin. “Darating tayo sa punto na maaari nang tanggalin ang mask kapag nasigurado na ng gobyerno na protektado ang mamamayang Pilipino ng mga bakunang binibigay natin sa komunidad,” dagdag pa ni Vergeire.",Pumalag ang Department of Health (DOH) sa ipinalabas na kautusan ng isang local government unit (LGU) na nagsasabing boluntaryo na lamang ang pagsusuot ng face mask sa ilang lugar.,"September 1, 2022  12:00am",https://www.philstar.com/pilipino-star-ngayon/bansa/2022/09/01/2206590/pag-aalis-ng-face-mask-wag-muna-doh
Pag-review sa Malampaya deal umuusad na – DOE,"Tiniyak ng Department of Energy na gumugulong na ang pagrerepaso nito sa pagkuha ng control ng Prime Infrastructure sa Malampaya deep-water gas project at  kinikilala nito ang naunang resolusyon na ito’y mahalaga sa energy security ng bansa. “Just to assure you that the review by the PNOC-EC on Prime Infra’s acquisition is on track, and the notification to the DOE, having been received, that is also moving in parallel,” ani Energy Secretary Raphael Lotilla. Nilinaw pa ni Lotilla na ang epekto ng bentahan sa pagitan ng Shell Philippines Exploration (SPEX) at ng Prime Infrastrature Holdings na pagmamay-ari ni Enrique Razon ay mahalaga sa energy security ng bansa. Ang Malampaya project ay isa sa pinaka mahalagang “power asset” ng bansa dahil dito nagmumula ang 20% ng kabuuang supply ng kuryente. Nagsimula ang operasyon nito noong 2001 na gamit lamang ay consortium license o napagkasunduan lang para gawin ang proyekto at ito ay mapapaso sa 2024. Mula 2001, ang Malampaya project ang nag-iisang local producer ng natural gas sa bansa at nakikinabang din ditto ang 40% ng ga-fired plants sa Luzon at nakakapag-generae ng halos 3,457 megawatts para sa Luzon grid. Ibinenta ng SPEX ang 45% stake nito sa Malampaya Energy XP Pte Ltd. (MEXP), na dating pagmamay-ari ng Udenna Corp. na ang may-ari naman ay ang negosyanteng si Dennis Uy. Ngunit ang bentahan ay tinutulan ng PNOC-EC. Kalaunan, nagpirmahan naman ng share purchase agreement ang MEXP at ang Prime Exploration Pte Ltd., na subsidiary ng Prime Infrastructure. Nangako naman ang Prime Infra na pabibilisin nito ang kanilang investment sa Malampaya gas field upang mas mapaganda pa ang mga butas o balon at gumawa pa ng mga bago nito kung saan kinukuhanan ng natural gas.",Tiniyak ng Department of Energy na gumugulong na ang pagrerepaso nito sa pagkuha ng control ng Prime Infrastructure sa Malampaya deep-water gas project at  kinikilala nito ang naunang resolusyon na ito’y mahalaga sa energy security ng bansa.,"September 1, 2022  12:00am",https://www.philstar.com/pilipino-star-ngayon/bansa/2022/09/01/2206569/pag-review-sa-malampaya-deal-umuusad-na-doe
"Bong Go: Joint exploration sa China, territorial integrity ng Philippines ‘wag ikompromiso","Pinaalalahanan ni Senator Christopher “Bong” Go ang gobyerno na unahin ang interes ng mamamayang Pilipino sa gitna ng mga panukalang joint energy exploration sa West Philippine Sea sa pagitan ng Pilipinas at China. Matapos asistehan ang mga nasunugan sa Pasay City, iginiit ni Go na siya, sa prinsipyo, ay bukas sa nasabing panukala ngunit hindi dapat mailagay sa alanganin ang integridad ng teritoryo ng bansa at ito ay pakikinabangan ng Pilipino. “Wala po akong tutol na magkaroon tayo ng joint exploration with China as long as hindi po apektado ang territorial integrity ng bansa in doing so, ibig sabihin unahin po natin ang interes ng mga kababayan natin,” anang senador. “Kung ano po ang sa atin, atin. What is due to our country, due to our fellow Filipinos dapat ibigay po sa atin,” idiniin ni Go. Ani Go, bukas siya sa nasabing panukala ngunit dapat makinabang ang mamamayang Pilipino at hindi talo ang bansa. Nasa administrasyon na umano kung gusto nilang ipagpatuloy ang joint exploration sa Tsina. Sa isang press briefing, sinabi ni Press Secretary Trixie Cruz-Angeles na pag-aaralan ng pambansang pamahalaan ang mga panukala para sa joint exploration sa pagitan ng bansa at Tsina.",Pinaalalahanan ni Senator Christopher “Bong” Go ang gobyerno na unahin ang interes ng mamamayang Pilipino sa gitna ng mga panukalang joint energy exploration sa West Philippine Sea sa pagitan ng Pilipinas at China.,"September 2, 2022  12:00am",https://www.philstar.com/pilipino-star-ngayon/bansa/2022/09/02/2206770/bong-go-joint-exploration-sa-china-territorial-integrity-ng-philippines-wag-ikompromiso
"Lumabas na ‘appointment paper’ ni Espejo, pinaiimbestigahan","Pinaiimbestigahan na ni Pangulong Ferdinand Marcos Jr. ang lumabas na dokumento tungkol sa diumano’y pagkakatalaga kay Atty. Abraham Espejo Jr. bilang bagong commissioner ng Bureau of Immigration. Kasabay nito, nagbabala si Press Secretary Trixie Cruz-Angeles na maaaring makulong ng mula 12 hanggang 20 taon ang sinumang nameke ng Great Seal of the Government, lagda o stamp ng Pangulo. Nilinaw ni Cruz-Angeles na walang ganoong dokumento ang Presidential Management Staff, Office of the Executive Secretary at maging Office of the President. “May lumabas na mga news reports tungkol sa appointment sa posisyon ng Immigrations Commissioner. Kasama ng announcement na iyon ay isang dokumento na nag-a-attest to the appointment…wala pong dokumento na ganoon sa Presidential Management Staff, sa Office of the Executive Secretary or sa Office of the President. Walang record ng dokumento na iyon,” ani Cruz-Angeles. Iniimbestigahan na ng Department of Justice sa pamamagitan ng National Bureau of Investigation at Philippine National Police kung sino ang nasa likod ng nasabing dokumento. Ipinahiwatig din ni Cruz-Angeles na dapat linawin ng mga media na naglabas ng istorya kung saan nila nakuha ang dokumento. Nilinaw ni Cruz-Angeles na hindi sila nananakot ng media at sa halip ay binibigyan sila ng pagkakataon na matulungan ang mga law enforcement agencies. Sinabi rin nito na nagkakaroon ng pananagutan ang media kung nakipagsabwatan sa paglalabas ng pekeng dokumento. Maaari aniyang hingan ng affidavits ang mga tutukuying respondents o mga resource persons.",Pinaiimbestigahan na ni Pangulong Ferdinand Marcos Jr. ang lumabas na dokumento tungkol sa diumano’y pagkakatalaga kay Atty. Abraham Espejo Jr. bilang bagong commissioner ng Bureau of Immigration.,"August 31, 2022  12:00am",https://www.philstar.com/pilipino-star-ngayon/bansa/2022/08/31/2206254/lumabas-na-appointment-paper-ni-espejo-pinaiimbestigahan
"Grupong pabor sa NCAP, nag-rally sa SC","Nagsagawa ng kilos protesta ang grupo na pumapabor sa pagpapatupad ng No Contact Apprehension Policy (NCAP). Mismong ang mga miyembro at opisyal ng Coalition para sa Kaayusan ng Lansangan ang nagtungo sa Korte Suprema upang ipanawagan na ipaliwanag kung bakit pinapahinto ang NCAP. Giit ng grupo, nagkaroon naman ng serye ng konsultasyon sa mga stakeholders habang inilalatag at binubuo ng NCAP. Idinaan sa evaluation ang lahat ng suhestyon at rekomendasyon ng mga hindi pabor at pabor sa pagpapatupad ng NCAP. Matapos nito ay nagkaroon ng pag-uusap ang magkabilang panig para maaprubahan ang NCAP. Iginiit ng grupo na napagkasunduan at naaprubahan ang NCAP sa layuning mabawasan ang pang-aabuso ng mga traffic enforcers na kadalasan ay sila na mismo ang nagde-desisyon kung ano ang naging paglabag ng motorista lalo na’t mayroon silang quota. Muling iginiit ng grupo na ang pagpapatupad ng NCAP ay isa rin paraan para mabawasan ang korapsyon sa usapin ng multa sa paglabag sa trapiko. Dahil sa NCAP, naging disiplinado at nag-iingat ang mga motorista kung saan nagiging ligtas din ang mga naglalakad sa gilid ng kalsada. Nais malaman ng Coalition para sa Kaayusan ng Lansangan kung ano ang pinaka-dahilan kung bakit may mga indibidwal ang naghain ng petisyon para pigilan ang NCAP gayung maganda naman ang idinudulot nito.",Nagsagawa ng kilos protesta ang grupo na pumapabor sa pagpapatupad ng No Contact Apprehension Policy (NCAP).,"September 2, 2022  12:00am",https://www.philstar.com/pilipino-star-ngayon/bansa/2022/09/02/2206773/grupong-pabor-sa-ncap-nag-rally-sa-sc
"‘Di pagsusuot ng seat belt, no. 1 violation ng motorista","Ang paglabag ng mga motorista sa Seat belt Law ang pangunahing batas sa lansangan na may pinaka maraming kaso noong 2021. Sinabi ni Atty. Roberto Valera, deputy director ng Land Transportation Office (LTO) Law Enforcement Service, mula pa noong 2016 ay numero unong paglabag sa batas trapiko ang hindi pagsusuot ng mga motorista ng Seat Belt. Anya, noong 2021 nakapagtala ang LTO ng 110,399 kaso ng paglabag ng motorista sa Seat belt LAw. Sinabi ni Valera na ang mga driver ng mga pampasaherong sasakyan ang karamihang hindi nagsusuot ng seatbelt lalo na ang mga driver ng passenger jeepney. “Ang nakikita namin sa mga jeepneys, ‘yung mga seatbelt ay ginagamit lang nila kung minsan, sandalan ng mga kamay nila, ‘di naman sinusuot, at saka ‘yung nasa harap na mga pasahero ay hindi naka-seat belt,” sabi ni Valera. Anya, hindi dapat ipagwalang bahala ang pagsusuot ng seat belt habang nasa loob ng sasakyan dahil  ito ay  isang paraan ng pagprotekta at pangangalaga sa buhay ng bawat motorista at mga pasahero.",Ang paglabag ng mga motorista sa Seat belt Law ang pangunahing batas sa lansangan na may pinaka maraming kaso noong 2021.,"September 1, 2022  12:00am",https://www.philstar.com/pilipino-star-ngayon/bansa/2022/09/01/2206563/di-pagsusuot-ng-seat-belt-no-1-violation-ng-motorista
Face to face classes mag-aangat sa literacy ng estudyante,"Tahasang sinabi ni Sen. Win Gatchalian na dapat nang ipatupad sa lahat ng paaralan ang face-to-face classes upang muling tumaas ang ­literacy ng mga estudyante. Sa kanyang pagdalo sa Kapihan sa Manila Hotel sa kooperasyon ng Kapisanan ng mga Social Media Broadcaster ng Pilipinas, Inc. (KSMBPI), sinabi ni Gatchalian na chairman ng Senate Comittee on Basic  Education, na kailangan na mu­ling maibalik ang mataas na antas sa ­edukasyon ng mga ­estudyante na naapektuhan ng pandemyang dulot ng ­COVID-19. Ayon kay Gatchalian, mas natututukan ng guro ang estudyante kung face-to-face at mas napapalawak ang interaksiyon kung saan nagkakaroon ng self confidence ang bawat estudyante. Samantala, payo rin ng senador, dapat na bigyan pansin ng mga guro ang pagtuturo mula kinder hanggang Grade 3 kung saan dapat ay marunong nang magbasa ang estudyante. Aniya, hindi dapat na ipasa ang estudyante kung hindi nakakabasa dahil mas lalo lamang itong  mahihirapan sa mga susunod na baitang. Nakakalungkot lamang na malaman na maraming guro ang napipilitan na ipasa ang mga estudyante bagamat mababa ang literacy at reading comprehension ng  estudyante dahil sa awa.",Tahasang sinabi ni Sen. Win Gatchalian na dapat nang ipatupad sa lahat ng paaralan ang face-to-face classes upang muling tumaas ang ­literacy ng mga estudyante.,"September 1, 2022  12:00am",https://www.philstar.com/pilipino-star-ngayon/bansa/2022/09/01/2206559/face-face-classes-mag-aangat-sa-literacy-ng-estudyante
"NCAP tigil muna, SC naglabas ng TRO  ","Pansamantalang ipinatigil ng Supreme Court ang implementasyon ng iba’t ibang lokal na pamahalaan sa ‘no-contact apprehension policy (NCAP)’ sa pagpapalabas kahapon ng ‘temporary restraining order (TRO)’ laban dito. Sa en banc session ng Supreme Court kahapon, pinagbigyan nito ang petisyon para maglabas ng TRO na inihain ng Kilusan sa Pagbabago ng Industriya ng Transportasyon Inc. (KAPIT) at iba pang transport groups laban sa mga siyudad ng Manila, Quezon City, Valenzuela City, Parañaque City, Muntinlupa City at sa Land Transportation Office. Inaksyunan din ng SC ang petisyon ni Atty. Juman Paa na pinatawan ng P20,000 multa ng Pamahalaang Lungsod ng Maynila dahil sa kaniyang bayolasyon sa NCAP. Epektibo ang TRO kahapon ng hapon na magpupuwersa sa mga lokal na pamahalaan na ipahinto ang pagpapatupad nito hanggang hindi naglalabas ng bagong kautusan ang mataas na korte. Ipinagbabawal na ang panghuhuli sa pamamagitan ng NCAP at mga kaha­lintulad na ordinansa at ang pagpapamulta sa mga motorista na makukunan ng CCTV camera na umano’y lumalabag sa batas trapiko. Itinakda ng SC sa ­Enero 24 sa susunod na taon pa ang oral argument para sa legalidad ng NCAP. Samantala, sinabi ni Terry Ridon, Infrawatch PH convenor at dating House transportation committee member, asahan nang darami ang traffic violators at pasaway na motorista ngayon pansamantalang  pinatigil ng Korte Suprema ang Non Contact Apprehension Program (NCAP). Ayon kay Ridon, posible rin umanong dumami ang aksidente sa kalsada gayundin ang pangogotong at korapsiyon. Ani Ridon, nalutas ng NCAP ang mga isyung tulad nito sa ilang mga lungsod. Naitaas din ang moral ng mga traffic enforcers. Umaasa sila na ikokonsidera ng SC na ituloy ang implementasyon ng NCAP habang dinidinig ang petisyon. Samantala, nirerespeto ng Quezon City go­vernment ang temporary restraining order na inilabas ng Sumpreme Court hinggil sa NCAP program. Ayon sa QC LGU, dahil sa NCAP bumaba ang traffic violations ng may 93 percent sa lungsod dahil nadisiplina ang mga motorista. Malaki ang paniwala ng lokal na pamahalaan na ang implementasyon ng NCAP ay tama at legal. Nanindigan din ang pamahalaang lungsod ng Maynila na walang mali sa NCAP. Sinabi ni Princess Abante, tagapagsalita ni Manila Mayor Honey Lacuna na naniniwala ang liderato ng Maynila na tama at wasto ang paggamit ng makabagong teknolohiya para sa ­episyenteng serbisyo sa lahat ng mamamayan. Gayunman, susunod anya sila sa kautusan ng SC. Pero dahil sa mga petisyon na may problema umano sa NCAP, sinabi ni Abante na nararapat lamang na pag-aralang mabuti sa korte ang naturang mga puna para mabigyan ng solusyon.",Pansamantalang ipinatigil ng Supreme Court ang implementasyon ng iba’t ibang lokal na pamahalaan sa ‘no-contact apprehension policy (NCAP)’ sa pagpapalabas kahapon ng ‘temporary restraining order (TRO)’ laban dito.,"August 31, 2022  12:00am",https://www.philstar.com/pilipino-star-ngayon/bansa/2022/08/31/2206255/ncap-tigil-muna-sc-naglabas-ng-tro-
"Gamefowl industry, naapektuhan din sa e-sabong ban","Apektado na rin ang mga nasa gamefowl industry sa pagpapatigil sa e-sabong ban sa bansa. Nababahala ang mga magsasaka dahil humina ang demand ng mais dahil sa suspensyon ng e-sabong. Isa pa sa kanilang pinoproblema ay ang posibilidad na mabulok ang mga ani kung hindi ito ipagbibili sa murang halaga. “Pababa ‘yung presyo ng mais gawa ng kakaunti ‘yung demand. ‘Yung mga kakain sana e, nakukulangan. Para maibenta na agad at mahabol namin ‘yung presyo kasi bababa pa ‘yan”, ayon sa magsasakang si Jay-ar Dagman mula sa Echaque, Isabela Mayo nitong taon nang ipag-utos ng dating ­Pangulong Rodrigo Duterte ang pagpapahinto sa mga operasyon ng e-sabong sa buong bansa. Sa kasagsagan ng e-sabong, una nang naiulat na mayroong P650 million revenue loss kada buwan ang PAGCOR mula sa gamefowl industry. Hindi bababa sa P1.37 bilyon ang nakolekta mula sa pitong lisensiyadong e-sabong operators mula Enero hanggang Marso 2022. Sa pagbabawal sa e-sabong, inaasahan ng PAGCOR ang P5 billion revenue loss ngayong taon. Ang pagbabawal sa operasyon ng e-sabong ay patuloy na iniinda ng iba’t ibang negosyong konektado sa gamefowl industry. Tinatayang nasa 3.2 milyong Pilipino ang nawalan ng kabuhayan dulot nito. Samantala, hinihintay pa ni PAGCOR Chairperson at Chief Executive Offiver (CEO) Alejandro Tengco ang ‘go signal’ ni Pangulong Ferdinand Marcos Jr., kung papayagan pang magpatuloy ang operasyon ng e-sabong sa bansa o tuluyan na itong tutuldukan.",Apektado na rin ang mga nasa gamefowl industry sa pagpapatigil sa e-sabong ban sa bansa.,"September 1, 2022  12:00am",https://www.philstar.com/pilipino-star-ngayon/bansa/2022/09/01/2206574/gamefowl-industry-naapektuhan-din-sa-e-sabong-ban
"Super typhoon, papasok sa PAR","Nagbabantang pumasok sa Philippine Area of Responsibility (PAR) ang super typhoon Hinnamnor na hahatak naman sa southwest monsoon o habagat na magpapa-ulan sa maraming bahagi ng Luzon. Ayon sa PAGASA, si Hinnamnor na nasa 980 kilometro ng northeast ng extreme Northern Luzon bandang alas-10 ng umaga kahapon ay may lakas ng hangin na 195 kph kada oras at bugso na 240 kph. Kapag pumasok sa PAR, si Hinnamnor ay tatawaging Henry. Kapag pumasok sa PAR, mababawasan umano ang bilis nito at magi­ging halos stationary o hindi gagalaw. “Hinnamnor may reach a peak intensity of 205 kph within 24 hours before gradually weakening as it enters its quasi-stationary phase. This tropical cyclone may be downgraded to typhoon category by Friday,” ayon kay weather forecaster Grace Castañeda. Makakaranas ng katamtaman na minsa’y malakas na pag-ulan sa Western Luzon kasama na ang Metro Manila ngayong Huwebes ng hapon o sa Biyernes dahil sa epekto dito ng habagat. Samantala, ang low pressure area (LPA) na naging bagyong Gardo ay nananatili ang lakas habang patuloy ang pagkilos sa silangan ng extreme Northern Luzon. Taglay nito ang lakas ng hangin na aabot sa 55 kph at bugso na 70 kph. Hindi direktahang makakaapekto si Gardo sa weather condition ng bansa gayundin sa mga baybayin ng karagatan.",Nagbabantang pumasok sa Philippine Area of Responsibility (PAR) ang super typhoon Hinnamnor na hahatak naman sa southwest monsoon o habagat na magpapa-ulan sa maraming bahagi ng Luzon.,"September 1, 2022  12:00am",https://www.philstar.com/pilipino-star-ngayon/bansa/2022/09/01/2206587/super-typhoon-papasok-sa-par
"ES Rodriguez, ‘no show’ sa Senate probe ng ‘asukal’","Hindi nakarating si Executive Secretary Victor Rodriguez sa ikalawang pagdinig ng Senado kaugnay sa umano’y illegal sugar importation order. Ayon kay Sen. Francis Tolentino, chairman ng ­Senate Blue Ribbon Committee, pinadalhan nila ng imbitasyon si Rodriguez para sa pagdinig subalit gabi na ng makatanggap ng abiso na hindi siya makaka­rating dahil dadalo sa Cabinet meeting sa Malakanyang na kasabay ng pagdinig sa Senado. Paliwanag ni Tolentino, maaaring ngayon ang itinakdang Cabinet meeting dahil hindi ito naisagawa noong Lunes dahil holiday. Siniguro naman ng senador na muli nilang papadalhan ng imbitasyon si Rodriguez. Matatandaan na sa pagdinig noong nakaraang Lunes, sinabi ni Rodriguez na kinompronta at sinita niya si dating Agriculture Secretary Leocadio Sebastian dahil sa hindi otorisadong paglagda para kay Pangulong Bongbong Marcos sa Sugar importation order no. 4. Ang Sugar order no. 4 ay nagbibigay pahintulot sa pag-angkat ng may 300,000 Metriko tonelada ng asukal.",Hindi nakarating si Executive Secretary Victor Rodriguez sa ikalawang pagdinig ng Senado kaugnay sa umano’y illegal sugar importation order.,"August 31, 2022  12:00am",https://www.philstar.com/pilipino-star-ngayon/bansa/2022/08/31/2206249/es-rodriguez-no-show-sa-senate-probe-ng-asukal
NDRRMC handa sa hagupit ng 2 bagyo,"Tiniyak ng National Disaster Risk Reduction and Management Council (NDRRMC) na handa silang tumugon o rumesponde mula sa inaasahang paghagupit ng dalawang bagyo sa bansa. Ayon kay NDRRMC spokesperson at Office of Civil Defense Deputy Administrator for Operations Assistant Secretary Bernardo Rafaelito Alejandro IV, naka-antabay na sila sa hambalos ng Bagyong Gardo na nasa loob na ng bansa at ng papalapit na super typhoon Henry. Ani Alejandro, magtataas sila ng alerto para pag-ingatin ang publiko partikular sa Northern Luzon na sentro ng pananalasa ng dalawang bagyo. Posible aniya nilang itaas sa “red” o “blue” ang alerto depende sa susunod na pagtaya ng PAGASA. Nabatid na may mga nakaantabay ding tauhan sa emergency operations center ng NDRRMC para tumanggap ng mga tawag at rumesponde sa anumang pangangailangan. Inabisuhan na rin nila ang mga lokal na pamahalaan sa Northern Luzon para paghandain sa posibleng epekto ng dalawang bagyo. Ayon sa PAGASA, posibleng hindi lumapag sa lupa si Gardo pero maaari itong higupin ni Hinnamnor na tatawa­ging Bagyong Henry na magdadala ng mga pag-ulan. Tiniyak naman ni Alejandro na may sapat na relief supply at pondo ang OCD para sa pamamahagi ng tulong sa mga maaapektuhan ng dalawang bagyo.",Tiniyak ng National Disaster Risk Reduction and Management Council (NDRRMC) na handa silang tumugon o rumesponde mula sa inaasahang paghagupit ng dalawang bagyo sa bansa.,"September 1, 2022  12:00am",https://www.philstar.com/pilipino-star-ngayon/bansa/2022/09/01/2206586/ndrrmc-handa-sa-hagupit-ng-2-bagyo
Go Gilas Pilipinas! — Bong Go,"Upang ipakita ang pakikiisa at suporta, pinanood ni Senator Christopher “Bong” Go, kasama ang mga kapwa senador, ang katatapos na laban ng Philippine men’s basketball team laban sa Saudi Arabia sa FIBA ??World Cup Asian Qualifiers na ginanap sa Mall of Asia Arena noong Lunes, Agosto 29. “Bilang tagapangulo ng Senate committee on sports, buong pagmamalaki at karangalan na ipinapahayag ko ang aking taos-pusong pasasalamat at pagbati sa bawat miyembro ng Team Gilas Pilipinas sa kanilang walang patid na debosyon sa ating bansa sa pamamagitan ng kanilang kapuri-puring pagganap sa harap ng Pilipino crowd,” sabi ni Go matapos tambakan ng Gilas Pilipinas ang Saudi Arabia sa harap ng home crowd. “Ako po ay naniniwala sa kakayanan ng bawat isa sa inyo. Andito lang po kami, full support sa ating mga atleta,” dagdag niya. Tiniyak ni Go na nananatili siyang matatag sa kanyang pangako na isusulong ang mga programa sa pagpapaunlad ng palakasan sa bansa at pagsasagawa ng mga hakbang upang maprotektahan ang kapakanan ng mga atletang Pilipino. Si Go, kasama ang iba pang mga senador, ay naghain kamakailan ng Senate Resolution No. 83 na humihimok sa committee on sports na magsagawa ng inquiry “in aid of legislation” upang lubos na masuportahan ang Philippine national basketball team sa mga darating na internasyonal na kompetisyon at tingnan ang mga paghahanda ng mga tanggapan o ahensya para sa ating pagho-host ng 2023 FIBA ??World Cup.","Upang ipakita ang pakikiisa at suporta, pinanood ni Senator Christopher “Bong” Go, kasama ang mga kapwa senador, ang katatapos na laban ng Philippine men’s basketball team laban sa Saudi Arabia sa FIBA ??World Cup Asian Qualifiers na ginanap sa Mall of Asia Arena noong Lunes, Agosto 29.","August 31, 2022  12:00am",https://www.philstar.com/pilipino-star-ngayon/bansa/2022/08/31/2206248/go-gilas-pilipinas-bong-go
Pagbibitiw ni DA Usec. Sebastian ‘di pa tinatanggap ni Pangulong Bongbong Marcos,"Nilinaw ni Agriculture Undersecretary Leocadio Sebastian na hindi pa tinatanggap ni Pangulong Bongbong Marcos ang kanyang pagbibitiw kaya nananatili pa rin siya sa 90-day preventive suspension. Ito ang sinabi ni Sebastian sa pagdinig ng Senate Blue ribbon committee kaugnay sa umano’y iligal na Sugar Order No. 4 na nagpapahintulot sa importasyon ng may 300,000 metriko toneladang asukal matapos tanungin ni Sen. Risa Hontiveros ang kanyang pagbibitiw. Sagot ni Sebastian, hanggang sa ngayon ay nasa 90-day preventive suspension pa siya kaya tinanong ni Hontiveros kung nangangahulugan ito na hindi pa tinatanggap ng Malakanyang ang kanyang pagbibitiw. Inatasan naman ni Sen. Francis Tolentino, chairman ng komite si Sebastian, na bigyan sila ng kopya ng prevention suspension order at pumayag naman si Sebastian. Sinundan naman ng tanong ni Sen. Raffy Rulfo kung ang resignation letter ay irrevocable na sinagot naman ni Sebastian na hindi. Paliwanag ni Sebastian, wala ito sa kanyang isip noong mga panahon na magbitiw siya subalit maaaring ganun na rin umano ito. Inanunsiyo noong ­Agosto 12 ni Press Secretary Trixie Cruz Angeles na si Sebastian ay nagbitiw sa kanyang puwesto bilang undersecretary for operations and chief of staff ng kalihim ng DA dahil sa umano’y hindi otorisadong pag-iisyu nAg Sugar Order No. 4.",Nilinaw ni Agriculture Undersecretary Leocadio Sebastian na hindi pa tinatanggap ni Pangulong Bongbong Marcos ang kanyang pagbibitiw kaya nananatili pa rin siya sa 90-day preventive suspension.,"August 31, 2022  12:00am",https://www.philstar.com/pilipino-star-ngayon/bansa/2022/08/31/2206252/pagbibitiw-ni-da-usec-sebastian-di-pa-tinatanggap-ni-pangulong-bongbong-marcos
Dengue cases tuloy sa pagsirit,"Patuloy ang pagtaas ng mga kaso ng dengue sa bansa nang maitala na ito sa 118,785 mula Enero 1 hanggang Agosto 13, ayon sa Department of Health (DOH). Mas mataas ito ng 143% kumpara sa mga naiulat na kaso sa parehong period noong 2021 na nasa 48,867 lamang noon, ayon kay DOH officer-in-charge Undersecretary Maria Rosario Vergeire. Pinakamaraming naiulat na kaso ng dengue sa Region III na may 21,247 kaso o 18%, kasunod ang Region VII na may 11,390 kaso o 10% at ikatlo ang National Capital Region na may 11,064 o 9%. Mula nitong Hulyo 17 hanggang Agosto 13, nasa 19,816 kaso ng dengue ang naitala kung saan pinakamataas sa Region 3 na may 3,457, kasunod ang NCR na may 3,131 at CAR na may 2,106 kaso. Nabatid rin na anim sa 17 rehiyon sa bansa ang lumagpas na sa ‘epidemic threshold’ sa nakalipas na apat na linggo.  Kabilang dito ang Regions II, III, CALABARZON, MIMAROPA, CAR, at NCR. Sa buong bansa, nakapagtala na ng 400 nasawi sa sakit na may 0.3% case fatality rate.","Patuloy ang pagtaas ng mga kaso ng dengue sa bansa nang maitala na ito sa 118,785 mula Enero 1 hanggang Agosto 13, ayon sa Department of Health (DOH).","August 31, 2022  12:00am",https://www.philstar.com/pilipino-star-ngayon/bansa/2022/08/31/2206253/dengue-cases-tuloy-sa-pagsirit
Mga grupo ipinalilitaw 2 labor leaders ngayong 'International Day of the Disappeared',"Dumagsa ang ilang progresibong mga manggagawa't kababaihan sa harapan ng Court of Appeals Martes upang patuloy na ipanawagan ang pagpapalitaw sa dalawang lider manggagawang pinaghihinalaang dinukot ng militar. Kanina kasi ay dinidinig ng CA ang Permanent Protection Order request para sa mga pamilya nina Elizabeth ""Loi"" Magbanua and Alipio ""Ador"" mga biktima ng diumano'y extrajudicial arrest at detention. ""Nakakagalit itong pasistang pakana ng estado na ilegal na mang-aresto at magdetain ng mga human rights defender! Mag-aapat na buwan nang nawawala sina Loi at Ador at hindi pa rin nililitaw,"" wika ni Kilusang Mayo Uno vice chair Lito Ustarez kanina. ""Kahit positibo ang naging desisyon ng Korte Suprema na ipagkaloob ang Writ of Amparo, hindi pa rin kami lubusang mapapanatag hangga't hindi namin nakikita at nakakasama sina Loi at Ador.""     Una nang  . Tumutukoy ito sa proteksyong ibinibigay sa mga petitioner sa panahong may banta sa buhay, kalayaan at kaligtasan ng isang tao mula sa militar, pulis at estado. Sakop nito ang extralegal killings, sapilitang pagdukot atbp. banta. Nakatakda namang magdesisyon ang CA kung pagbibigyan ang pag-iinspeksyon sa loob ng mga kampo militar at mga opisina para makatulong sa paghahanap. ""Nananawagan kami sa Court of Appeals na i-grant ang aming mga panawagan. Mas magiging panatag ang pamilya nina Loi at Ador para sa kanilang kaligtasan kung mabibigyan ng Permanent Protection Order,"" wika naman ni Gabriela secretary general Clarice Palce. ""Malaking hakbang para makita sina Loi at Ador kung magbibigay ng Inspection Order."" Kasama sa writ of amparo para kina Loi at Ador noong ika-23 ng Agosto ang pagbibigay ng temporary protection order para sa mga pamilya ng biktima laban sa Armed Forces of the Philippines.  Una nang iniutusan ng Korte ang mga opisyal ng AFP, Department of Natinal Defense at National Intelligence Coordinating Agency na isaoli ang writ of amparo. ""Hinahamon namin si Marcos Jr. na tumindig para sa karapatang pantao, bigyan ng hustisya ang mga biktima, at panagutin ang mga militar,"" saad pa ni Ustarez. ""O mageexpect kaming kapareho ka rin ng tatay mong diktador at pasista? Utusan mo ang mga militar mo na ilitaw sina Loi at si Ador!"" Matatandaang maraming biktima ng enforced disappearances, torture at pagpatay sa mga aktibista noong panahon ng diktador na si dating Pangulong Ferdinand Marcos Sr., na siyang ama ni Bongbong. Nangyari ang protesta kanina sa tapat ng CA kasabay ng International Day of the Disappeared.  ang ilang pamilya't mga aktibista para muling ipanawagan ang paglitaw sa kanilang mga mahal sa buhay na nawala simula pa noong Batas Militar hanggang noong nakaraang administrasyon ni dating Pangulong Rodrigo Duterte.",Dumagsa ang ilang progresibong mga manggagawa't kababaihan sa harapan ng Court of Appeals Martes upang patuloy na ipanawagan ang pagpapalitaw sa dalawang lider manggagawang pinaghihinalaang dinukot ng militar.,"August 30, 2022  5:00pm",https://www.philstar.com/pilipino-star-ngayon/bansa/2022/08/30/2206163/mga-grupo-ipinalilitaw-2-labor-leaders-ngayong-international-day-disappeared
"76 private schools sa Western Visayas, tigil operasyon","May 76 na pribadong paaralan sa Western Visayas ang nagtigil ng kanilang operasyon ngayong School Year 2022-2023. Ayon kay Department of Education (DepEd) Western Visayas Regional Information Officer (PIO) Hernani Escullar, sa naturang bilang, 17, na mula sa anim na school division offices, ang nag-anunsiyo ng permanent closure. Ang natitira pang 59 pribadong paaralan ay pansamantala lamang na ititigil ang kanilang operasyon ngayong taong panuruan. Sinabi ni Escullar na karamihan sa mga naturang paaralan ay nagtuturo sa kindergarten at elementary students habang ang iba ay mayroong junior at senior high school students. Ipinaliwanag pa ni Escullar na ang dahilan ng shutdown ay mababang enrollment turnout at problemang pinansiyal na dulot ng COVID-19 pandemic. Sa ngayon aniya ay tinutukoy pa nila kung gaano karami ang mga mag-aaral na apektado ng pagsasara ng mga naturang paaralan. Tiniyak din ng DepEd official na pinagkakalooban nila ang mga ito ng kaukulang tulong upang makalipat ng paaralan. Paniniguro pa niya, handa ang mga pampublikong paaralan sa rehiyon na tanggapin ang mga apektadong estudyante.",May 76 na pribadong paaralan sa Western Visayas ang nagtigil ng kanilang operasyon ngayong School Year 2022-2023.,"August 31, 2022  12:00am",https://www.philstar.com/pilipino-star-ngayon/bansa/2022/08/31/2206247/76-private-schools-sa-western-visayas-tigil-operasyon
Bagyong tumutumbok sa PAR 'super typhoon' na ngayon,"Lalo pang lumakas at naging ganap na super typhoon ang bagyong ""Hinnamnor"" (international name) ito habang umiiral din ang bagyong ""Gardo"" sa loob ng PAR. Bandang 4 p.m. nang mamataan ang sentro ng bagyo sa layong 1,485 kilometro silangan hilagangsilangan ng Extreme Northern Luzon, ayon sa huling taya ng PAGASA. ""'HINNAMNOR' intensified into Super Typhoon at 2:00 PM today This tropical cyclone may continue to intensify over the sea south of Japan and may reach a peak intensity of 195 km/h,"" wika ng state weather bureau kanina. ""'HINNAMNOR' may enter the PAR region tomorrow evening."" TROPICAL CYCLONE ADVISORY NO. 3A 
Super Typhoon "" "" 
Issued at 5:00 PM, 30 August 2022 
Valid for broadcast until the next advisory at 11:00 PM today 
 
“HINNAMNOR” RAPIDLY INTENSIFIES INTO SUPER TYPHOON 
 
Link:    Tatawaging Super Typhoon Henry ang bagyo oras na makapasok ito ng PAR.  ngunit   na naging ganap na tropical depression kaninang hapon. Tinatayang lalo itong babagay habang pumipihit ito patimogkanluran sa hilagang Philippine Sea. Pagsapit ng Biyernes hanggang Sabado, nakikitang halos hindi babalaw ang sama ng panahon. Dagdag pa nila, maaari pang lumawak ang saklaw ng tropical cyclone winds ng bagyo habang lumalapit ito papuntang hilagang bahagi ng Philippine Sea. ""As such, the possibility of hoisting a Tropical Cyclone Wind Signal over Extreme Northern Luzon during the occurrence of this tropical cyclone within the PAR region is not ruled out,"" saad pa ng PAGASA. ""This tropical cyclone may bring rough seas over the northern and eastern seaboard of Luzon beginning late Thursday (1 September) or early Friday. Such condition may be risky for those using small seacrafts. Mariners are advised to continue monitoring for updates.""","Lalo pang lumakas at naging ganap na super typhoon ang bagyong ""Hinnamnor"" (international name) ito habang umiiral din ang bagyong ""Gardo"" sa loob ng PAR.","August 30, 2022  6:59pm",https://www.philstar.com/pilipino-star-ngayon/bansa/2022/08/30/2206178/bagyong-tumutumbok-sa-par-super-typhoon-na-ngayon
Bagyong 'Gardo' namuo mula sa LPA sa silangan ng Extreme Northern Luzon,"Tuluyan nang naging isang ganap na bagyo ang isang low pressure area (LPA) ito habang nagbabadya pang lumapit sa Pilipinas ang isang super typhoon. Namataan ang Tropical Depression Gardo 1,185 kilometro silangan ng Dulong Hilagang Luzon bandang 4 p.m., Lunes, ayon sa pinakahuling taya ng PAGASA. TROPICAL CYCLONE BULLETIN NO. 1 
Tropical Depression “ ” 
Issued at 5:00 PM, 30 August 2022 
Valid for broadcast until the next bulletin at 11:00 PM today 
 
THE LOW PRESSURE AREA EAST OF EXTREME NORTHERN LUZON DEVELOPS INTO TROPICAL DEPRESSION “GARDO”  , na iba pa sa Super Typhoon Hinnamnor (international name) na inaasahang papasok ng PAR bukas ng gabi. ""This tropical cyclone is forecast to intensify into tropical storm within the next 24 hours. However, the disturbance may degenerate into a remnant low by Thursday afternoon as 'HINNAMNOR' begins to assimilate its circulation,"" wika ng state weather bureau. ""'GARDO' is unlikely to directly affect the weather condition in the country within the forecast period. Mababa pa rin ang tiyansa nito na direktang makaapekto sa sea conditions sa coastal waters ng bansa. Una nang sinabi ng PAGASA maaaring magsanib pwersa ang bagyong ""Gardo"" kay ""Hinnamnor.""",Tuluyan nang naging isang ganap na bagyo ang isang low pressure area (LPA) ito habang nagbabadya pang lumapit sa Pilipinas ang isang super typhoon.,"August 30, 2022  6:28pm",https://www.philstar.com/pilipino-star-ngayon/bansa/2022/08/30/2206168/bagyong-gardo-namuo-mula-sa-lpa-sa-silangan-ng-extreme-northern-luzon
Nag-post ng pekeng BI appointment tukoy na ng PNP,"Natukoy na ng PNP-Criminal Investigation and Detection Group (CIDG) kung sinu-sino ang mga nag-post ng tungkol sa pekeng dokumento kung saan pinalabas na nagtalaga si Pangulong Ferdinand Marcos Jr. ng isang commissioner sa Bureau of Immigration. Ayon kay PNP Chief Gen. Rodolfo Azurin Jr., may “breakthrough” na ang CIDG sa pamumuno ni Brig. Gen. Ronald Lee pero hindi pa maaaring isiwalat dahil patuloy pa rin ang imbestigasyon. Pero sinabi ni Azurin na natukoy na ang mga nag-post sa social media tungkol sa pekeng appointment sa BI. Una ng nagbabala si Press Secretary Trixie Cruz-Angeles na maaaring makulong ng mula 12 hanggang 20 taon ang sinumang nameke ng Great Seal of the Government, lagda o stamp ng Pangulo. Sinabi rin ni Azurin na hinihiling nila ang kooperasyon ng mga iniimbestigahan upang hindi na maulit ang pangyayari. Nakakaalarma rin aniya na nangyayayari ito sa Office of the President na dapat ay iginagalang sa lahat ng oras. Tiniyak ni Azurin na isisiwalat sa publiko ang magi­ging resulta ng imbestigasyon.",Natukoy na ng PNP-Criminal Investigation and Detection Group (CIDG) kung sinu-sino ang mga nag-post ng tungkol sa pekeng dokumento kung saan pinalabas na nagtalaga si Pangulong Ferdinand Marcos Jr. ng isang commissioner sa Bureau of Immigration.,"September 1, 2022  12:00am",https://www.philstar.com/pilipino-star-ngayon/bansa/2022/09/01/2206561/nag-post-ng-pekeng-bi-appointment-tukoy-na-ng-pnp
Pinsala sa imprastruktura dulot ng 'Florita' lumobo sa P571 milyon — NDRRMC,"Lagpas kalahating bilyong pinsala na ang naitatala ng dahil sa nagdaang bagyong ""Florita"" sa sektor ng imprastruktura sa buong bansa, bagay na pinakadumurog sa Rehiyon ng Ilocos. Sa huling taya ng  , Martes, pumalo na sa P571,100,000 ang total cost of damages sa infrastructure sa mga sumusunod na lugar: Maliban pa 'yan sa P13.02 milyong production loss at halaga ng pinsala sa sektor ng agrikultura, ayon sa konseho. Mas mababa ang figures ng NDRRMC kaysa sa Department of Agriculture, bagay na  . Samantala, nasa 95 kabahayan naman ang nadali ng naturang bagyo, dahilan para bahagyang mapinsala ang 81 dito. Wasak na wasak naman ang nasa 14. Sinasabing naapektuhan ang 131,235 katao dahil sa naturang bagyo. Kabilang diyan ang sumusunod: Maliban sa Regions 1 at 2, naapektuhan din nito ang Central Luzon, CALABARZON, Cordillera Administrative Region at National Capital Region. Bumuhos naman na sa ngayon ang P7.7 milyong halaga ng tulong sa iba't ibang bahagi ng Pilipinas para sa mga nasalanta sa porma ng family and hygiene kits, family food packs, tulong pinansyal atbp. Bagama't naapektuhan ng bagyo ang Metro Manila at nasalanta ang ilang sakahan, una nang sinabi ng Agriculture Undersecretary Kristine Evangelista na  . Ika-24 ng Agosto nang   si ""Florita,"" na siyang umabot noon sa severe tropical storm category. Sa kabila nito, maulan pa rin nitong mga nagdaang araw habang inoobserbahan ang Typhoon Hinnamnor na siyang papalapit sa PAR.","Lagpas kalahating bilyong pinsala na ang naitatala ng dahil sa nagdaang bagyong ""Florita"" sa sektor ng imprastruktura sa buong bansa, bagay na pinakadumurog sa Rehiyon ng Ilocos.","August 30, 2022  11:53am",https://www.philstar.com/pilipino-star-ngayon/bansa/2022/08/30/2206128/pinsala-sa-imprastruktura-dulot-ng-florita-lumobo-sa-p571-milyon-ndrrmc
"Bagyo uli: Typhoon Hinnamnor posible pasukin PAR sa Miyerkules, tatawaging 'Gardo'","Isang potential ""super typhoon"" ang nagbabadyang pumasok sa Philippine area of responsibility bukas ng gabi, ito ilang araw pa lang matapos makalayo ang nagdaang bagyong ""Florita."" Namataan ng PAGASA ang Typhoon ""Hinnamnor"" (international name) sa layong 1,655 kilometro silangan hilagangsilangan ng Dulong Hilagang Luzon bandang 10 a.m., Martes, ayon sa PAGASA. ""On the track forecast, 'HINNAMNOR' may enter the PAR region tomorrow evening,"" wika ng state weather bureau kanina. ""Once inside the PAR, the domestic name 'GARDO' will be assigned to this tropical cyclone."" TROPICAL CYCLONE ADVISORY NO. 2 
Typhoon “HINNAMNOR” 
Issued at 11:00 AM, 30 August 2022 
Valid for broadcast until the next advisory at 11:00 PM today 
 
TYPHOON “HINNAMNOR” MAINTAINS ITS STRENGTH WHILE MOVING WESTWARD.  Maaari pang lumawak ang tropical cyclone winds ng bagyong HInnamnor at habang lumalapit ng hilagang Philippine Sea. Dahil dito, posibleng itaas ang Tropical Cyclone Wind Signal sa Dulong Hilagang Luzon habang nasa loob ng PAR ang typhoon. ""This typhoon may continue to rapidly intensify over the sea south of Japan and reach Super Typhoon category within 24 hours,"" sabi pa ng PAGASA. Maaaring magdala ng matataas na alon ang bagyo sa ibabaw ng northern at seastern seaboards ng Luzon simula Huwebes o Biyernes. Dahil dito, magiging delikado ito para sa mga maliliit na sasakyang pandagat. Inaabisuan naman ang mga mariners na patuloy magmonitor para sa mga updates. Meron ding namuong low pressure area (LPA) bandang 1,210 kilometro silangan ng Extreme Northern Luzon kaninang madaling araw. ""Ang magiging scenario ng [LPA], una may posibilidad na maging bagyo, pangalawa itong bagyo na nasa labas ng [PAR] ay maaaring higupin ito,"" ani PAGASA weather specialist Aldczar D. Aurelio sa isang ulat kaninang 5 a.m. Ngayong araw lang nang sabihin na umabot na sa P571 milyon ang pinsala sa imprastruktura ng bagyong ""Florita"" na kaalabas lang ng PAR ilang araw pa lang ang nakalilipas.","Isang potential ""super typhoon"" ang nagbabadyang pumasok sa Philippine area of responsibility bukas ng gabi, ito ilang araw pa lang matapos makalayo ang nagdaang bagyong ""Florita.""","August 30, 2022  12:31pm",https://www.philstar.com/pilipino-star-ngayon/bansa/2022/08/30/2206132/bagyo-uli-typhoon-hinnamnor-posible-pasukin-par-sa-miyerkules-tatawaging-gardo
"153K mag-aaral, tumanggap na ng ayuda - DSWD","Tumanggap na ng educational assistance ang may 153,315 mag-aaral sa una at ikalawang Sabado ng pamamahagi ng educational assistance ng Department of Social Welfare and Development (DSWD). Bunsod nito, may kabuuang P387.9 milyon na ang naipamahagi ng DSWD sa buong bansa para sa naturang ayuda. Noong Agosto 28 na ikalawang Sabado ay 79,747 beneficiary nationwide ang nabigyan ng ayuda o P199.6 milyong halaga ng cash aid. Sa naturang mga benepisyaryo, ang pinaka malaking pondo ay napunta sa 26,704 college/vocational beneficiaries na may halagang P106.6 million; P33.9 milyon naman sa 11,286 senior high school beneficiaries; P34.4 milyon sa 17,254 high school qualified applicants; at P24.5 milyon sa 24,503 elementary students. Patuloy din ang pakiki­pag-ugnayan ng DSWD sa pamamagitan ng kanilang Field Offices (FOs) sa mga LGU partners upang matiyak ang maayos at ligtas na pamamahagi ng cash aid sa mga piling indigent students. Una nang nakipagkasundo ang DSWD sa Department of the Interior and Local Government (DILG) upang mapangunahan ng LGUs ang paglalaan ng lugar at seguridad sa distribusyon ng ayuda.","Tumanggap na ng educational assistance ang may 153,315 mag-aaral sa una at ikalawang Sabado ng pamamahagi ng educational assistance ng Department of Social Welfare and Development (DSWD).","August 30, 2022  12:00am",https://www.philstar.com/pilipino-star-ngayon/bansa/2022/08/30/2206033/153k-mag-aaral-tumanggap-na-ng-ayuda-dswd
"Higit 19K bagong kaso ng COVID-19, naitala ng DOH","Nakapagtala ang Pilipinas ng 19,262 bagong kaso ng COVID-19 nitong Agosto 22-28. Batay sa National COVID-19 case bulletin na inilabas ng DOH nitong Lunes, mayroong average na 2,752 kaso na naitatala kada araw sa nakalipas na linggo. Mas mababa na ito ng 19% kumpara sa mga kasong naitala mula Agosto 15-21. Nasa 110 na kaso naman ang nadagdag sa ‘severe at critical’ na kundisyon, habang naitala sa 316 ang bagong nadagdag sa mga nasawi ngunit 94 lamang dito ang nangyari mula Agosto 15-28. Sa healthcare utilization, 807 pasyente o 10.5% ng kabuuang COVID-19 admissions ang nasa ‘severe at critical’ na kundisyon. Nakapagtala ng 28.1% ‘non-ICU bed utilization’ kung saan 5,986 sa 21,287 na higaan ang okupado.  Nasa 24.9% naman ang ‘ICU bed utilization’ kung saan 635 sa 2,551 higaan may lamang mga pasyente. Umabot na sa 92.80% ng ‘target population’ ang ‘fully-vaccinated’ na katumbas ng 72,476,610 bakunado. Nasa 17,843,348 naman ang nakapagpaturok ng unang booster shot.","Nakapagtala ang Pilipinas ng 19,262 bagong kaso ng COVID-19 nitong Agosto 22-28.","August 30, 2022  12:00am",https://www.philstar.com/pilipino-star-ngayon/bansa/2022/08/30/2206031/higit-19k-bagong-kaso-ng-covid-19-naitala-ng-doh
"6 guro, iniimbestigahan na sa sexual harassment","Iniimbestigahan na ng Department of Education (DepEd) ang akusasyon ng sexual harassment laban sa anim na guro sa isang high school sa Cavite. Inilarawan pa ni DepEd Spokesperson Michael Poa ang alegasyon laban sa mga guro na nakababahala. Tiniyak din niya na hin­di nila ipinagwawalambahala ang naturang isyu. Mismong ang tanggapan ng Schools Division Office (SDO) sa Bacoor, Cavite ang nagsasagawa ng naturang imbestigasyon. “Upon inquiry, I was informed that the Schools Division Office (SDO) was made aware of these allegations of sexual harassment last week and that an investigation has already started and is currently underway,” ani Poa sa isang text message. Nauna rito, isang Twitter post ang nag-viral kung saan inaakusahan ng ilang estudyante ang mga naturang guro ng sexual harassment. Ani Poa, ang mga guro ay hindi binigyan ng anumang teaching load habang iniimbestigahan pa ang insidente. Tiniyak pa ni Poa na patuloy silang makikipag-ugnayan sa SDO at mga sangkot na Regional Office. Paniniguro pa niya, “We have zero-tolerance for any form of abuse in our schools.”",Iniimbestigahan na ng Department of Education (DepEd) ang akusasyon ng sexual harassment laban sa anim na guro sa isang high school sa Cavite.,"August 30, 2022  12:00am",https://www.philstar.com/pilipino-star-ngayon/bansa/2022/08/30/2206036/6-guro-iniimbestigahan-na-sa-sexual-harassment
Philippine-US Coast Guards maritime drill kasado na,"Dumaong na kahapon sa Pier 15 ng Manila North Harbor ang United States Coast Guard Cutter (USCGC) Midgett (WMSL-757) na lalahok sa ‘joint exercises’ sa barko ng Philippine Coast Guard (PCG) sa karagatan sa bansa. Sinalubong nina US Ambassador Mary Kay Loss Carlon at PCG Admiral Artemio Abu si USCG Rear Admiral Charlie Rances at kaniyang mga opisyal at crew. Sa isasagawang maritime drill, magsi-simulate ang PCG at USCG ng ‘communication exercises, maneuvering, technical demonstrations, flight operations, small boat operations, medical assistance, and resolution.’ Ipaparada naman ng PCG ang 83-metrong BRP Gabriela Silang (OPV-8301), BRP Malabrigo (MRRV-4402), BRP Boracay (FPB-2401), and isang Coast Guard Aviation Force (CGAF) helicopter. Sinabi ni Rances na ang pagsasanay ay upang matugunan ng USCG at PCG ang mga balakid at pagpapataas ng kanilang kapabilidad sa karagatan.",Dumaong na kahapon sa Pier 15 ng Manila North Harbor ang United States Coast Guard Cutter (USCGC) Midgett (WMSL-757) na lalahok sa ‘joint exercises’ sa barko ng Philippine Coast Guard (PCG) sa karagatan sa bansa.,"August 31, 2022  12:00am",https://www.philstar.com/pilipino-star-ngayon/bansa/2022/08/31/2206251/philippine-us-coast-guards-maritime-drill-kasado-na
"Marcos kinilala ang manggagawa, magsasaka sa National Heroes’ Day","Kinilala ni Pangulong Ferdinand Marcos Jr. ang magsasaka at mga manggagawang Filipino na tinawag niyang mga makabagong bayani ng kasalukuyang panahon. Sa kanyang talumpati sa paggunita ng National Heroes’ Day sa Libingan ng mga Bayani sa Fort Bonifacio, Taguig City, sinabi ni Marcos na naging mas mabuti ang kalagayan ng bansa sa ngayon dahil sa mga makabagong bayani ng ating panahon. “Sa araw na ito, pinararangalan natin ang ating mga makabagong bayani ng ating panahon dahil sa kanilang malasakit at kabutihang loob naging mas mabuti ang kalagayan ng ating bansa ngayon,” ayon sa Pangulo. Sinabi rin ni Marcos na kinikilala niya ang mga magsasaka at agricultural workers na buong araw ay nagsisikap upang matugunan ang pangangailangan para sa seguridad sa suplay ng pagkain. Pinasasalamatan din ng Pangulo ang mga sektor ng kalakalan at industriya na nangunguna aniya sa landas tungo sa maunlad na ekonomiya. “Dahil sa kanilang sakripisyo, gumaan ang mga suliranin pinapasanan natin sa buhay at sa lipunan. Inialay nila ang kanilang lakas at kakayahan hindi para sa papuri o gatimpala kung hindi upang pagtibayin ang diwa ng pagkakaisa at upang makamit ang ating mga pangarap para sa bayan,” ani Marcos.",Kinilala ni Pangulong Ferdinand Marcos Jr. ang magsasaka at mga manggagawang Filipino na tinawag niyang mga makabagong bayani ng kasalukuyang panahon.,"August 30, 2022  12:00am",https://www.philstar.com/pilipino-star-ngayon/bansa/2022/08/30/2206032/marcos-kinilala-ang-manggagawa-magsasaka-sa-national-heroes-day
"Disability pension ng military veterans, giit itaas","Para matulungan ang mga beteranong may sakit sa pambili nila ng mga gamot at iba pang gastusin, isinusulong ni Sen. Jinggoy Estrada na maitaas ang disability pension ng military veterans ng 488% mula sa dating 350%. Ayon kay Estrada, chairman ng Senate Committee on National Defense and Security, Peace, Unification and Reconciliation na hindi na makabuluhan ang kakarampot nilang pension na halos tatlong dekada na ang nakalipas nang huli itong dagdagan na umaabot lamang sa P1,100 hanggang P1,700. Layon ng Senate Bill 683 ni Estrada na suportahan ang disability pension ng mga beterano kabilang na dito ang medical at hospitalization expenses, dagdag pa dito ang dulot ng COVID-19 pandemic, pagtaas sa presyo ng mga krudo, pagkain at iba pa. Sa ilalim din ng panukala gagawing P4,500 kada buwan ang pension habang ang iba ay gaga­wing P10,000 kada buwan para sa disability pension. Ang panukala ni Estrada ay bilang paggunita sa Araw ng Kagitingan na pagkilala na rin umano sa mga beterano na nagbigay ng walang pagod na serbisyo sa bansa.","Para matulungan ang mga beteranong may sakit sa pambili nila ng mga gamot at iba pang gastusin, isinusulong ni Sen. Jinggoy Estrada na maitaas ang disability pension ng military veterans ng 488% mula sa dating 350%.","August 30, 2022  12:00am",https://www.philstar.com/pilipino-star-ngayon/bansa/2022/08/30/2206028/disability-pension-ng-military-veterans-giit-itaas
COVID-19 vaccination ‘di na requirement sa F2F classes - CHED,"Hindi na requirement ang COVID-19 vaccination sa mga estudyante at mga personnel na dadalo ng face-to-face classes sa kolehiyo at mga unibersidad. Ayon kay Commission on Higher Education (CHED) Chairman Prospero de Vera III, nirebisa na nila ang guidelines na inilabas noong Nobyembre 2021, na nagmamandato na tanging ang mga bakunadong estudyante, teaching at non-teaching personnel lamang ang maaaring dumalo sa limitadong face-to-face classes. Ikinonsidera umano nila sa naturang rebisyon ang mataas na vaccination coverage sa Higher Education Institutions (HEIs), ang low-risk classification para sa COVID-19 sa bansa at ang bumababang COVID infections sa lahat ng age groups. Sinabi ni De Vera na ang porsiyento ng mga hindi pa bakunadong indibidwal sa mga faculty at estudyante ngayon, ay higit na mas mababa kumpara noong ilabas nila ang guidelines noong Nobyembre. Una na ring pinahintulutan ng Department of Education (DepEd) ang mga ‘di bakunadong guro na makapagturo sa face-to-face classes.",Hindi na requirement ang COVID-19 vaccination sa mga estudyante at mga personnel na dadalo ng face-to-face classes sa kolehiyo at mga unibersidad.,"August 30, 2022  12:00am",https://www.philstar.com/pilipino-star-ngayon/bansa/2022/08/30/2206034/covid-19-vaccination-di-na-requirement-sa-f2f-classes-ched
Hiling na MR ng Newsnet tinabla ng ARTA,"Tablado sa Anti-Red Tape Authority (ARTA) ang Motion for Reconsi­deration (MR) na inihain ng News and Entertainment Network Corporation’s (Newsnet) na humihiling na baligtarin ang naunang resolusyon nito na nagbabakante sa February 12, 2020 Declaration of Completeness at Order of Automatic Approval na pabor sa nasabing kumpanya. Nakasaad sa resolus­yon ng ARTA na susundin nila ang kautusan ng Secretary of Justice na may petsang Hulyo 9, 2022 kung saan nakasaad na final and executory na base na rin sa kautusan ng Office of the President na may petsang Abril 25, 2022. Noong Hulyo 4, 2022, naghain ang Newsnet ng MR sa June 17 na resolusyon ng ARTA at humihiling na ibalik ang 12 February 2020 Declaration of Completeness and Order of Automatic Approval. Tinutulan ng Natio­nal Telecommunications Commission (NTC) ang mosyon ng Newsnet at sinabing ang legislative franchise nito para makapag-operate ng Local Multi-Point Distribution System (LMDS) ay paso na kung kaya wala na itong karapatan sa anumang frequency assignment o allocation. Dahil wala ng bisa ang legislative franchise ng Newsnet kaya nag-isyu ang NTC noong August 12, ng “Cease and Desist Order” laban sa operasyon at iba pang serbisyo ng Newsnet at inatasang bawiin ang lahat ng frequencies na ipinagkaloob dito.","Tablado sa Anti-Red Tape Authority (ARTA) ang Motion for Reconsi­deration (MR) na inihain ng News and Entertainment Network Corporation’s (Newsnet) na humihiling na baligtarin ang naunang resolusyon nito na nagbabakante sa February 12, 2020 Declaration of Completeness at Order of Automatic Approval na pabor sa nasabing kumpanya.","August 30, 2022  12:00am",https://www.philstar.com/pilipino-star-ngayon/bansa/2022/08/30/2206027/hiling-na-mr-ng-newsnet-tinabla-ng-arta
"Senior citizens sa Caloocan City, inayudahan ni Bong Go","Muling idiniin ni Senator Christopher “Bong” Go, tagapangulo ng Senate committee on health and demography na dapat patuloy na palakasin ang bayanihan para sa mas mabilis at mas matatag na pagbangon ng bansa mula sa pandemya. Sa relief operations na isinagawa ng kanyang grupo sa mga senior citizen ng Barangay 20, 58, at 103 sa Caloocan City, hinimok ni Go ang nasa higit 400 benepisyaryo na manatiling mapagbantay at disiplinado sa kabila ng unti-unting pagluwag ng mga paghihigpit laban sa COVID-19 sa bansa. Ipinaalala rin niya, lalo sa mga hindi pa nababakunahan na magpartisipa sa national vaccination program ng gobyerno sa pagsasabing ang bakuna ang tanging susi o solusyon para makabalik sa normal ang pamumuhay ng bawat isa. “Nakikiusap din po ako sa mga local government units, sa ating national go­vernment, magtulungan po tayo. Kung kailangan po, suyurin natin ‘yung mga senior citizens at PWDs para po protektado sila,” ani Go. Isinagawa ng pangkat ng senador ang pamamahagi ng mga tulong sa barangay hall ng Brgy. 22. Namigay din sila sa mga piling indibidwal ng mga bagong pares ng sapatos, computer tablet at bisikleta. Hinikayat ng senador ang mga benepisyaryo na gamitin ang serbisyo ng Malasakit Centers sakaling kailanganin ang tulong medikal.","Muling idiniin ni Senator Christopher “Bong” Go, tagapangulo ng Senate committee on health and demography na dapat patuloy na palakasin ang bayanihan para sa mas mabilis at mas matatag na pagbangon ng bansa mula sa pandemya.","August 30, 2022  12:00am",https://www.philstar.com/pilipino-star-ngayon/bansa/2022/08/30/2206026/senior-citizens-sa-caloocan-city-inayudahan-ni-bong-go
Crime rate bumaba ng 8% – PNP,"Bumaba ng walong porsiyento ang crime incidents sa bansa sa loob ng walong buwan, ayon sa Philippine National Police. Sinabi ni PNP spokesperson PCol. Jean Fajardo, kumpara noong nakaraang taon, makikita  ang pagbaba ng crime rates sa ilang kaso mula Enero hanggang Agosto 15 ngayon taon. Subalit nababahala naman ang PNP sa pagtaas ng kaso ng pagnanakaw at panghoholdap. Tumaas ng 8.62%  ang kaso ng pagnanakaw habang .49% naman ang kaso ng panghoholdap. Maging ang kaso ng pagdukot at pagpatay sa ilang lugar sa bansa ay napagtuunan din ng pansin ng  pulisya kaya’t agad na naresolba. “Hindi natin maikakaila na in recent weeks ay may mga naitala tayong insidente ng pagdukot, pagkawala, at ilang araw ay nakikitang patay na ang biktima. Subalit, ang mga naitala nating insidenteng ito ay naresolba na ng PNP at nahuli na ang suspek, nakasuhan, at kasalukuyang naka-detain sa ating mga police stations,” ani Fajardo. Karamihan sa kaso ng kidnapping ay kinasasangkutan ng mga nagtatrabaho sa Philippine Offshore Gaming Operator.","Bumaba ng walong porsiyento ang crime incidents sa bansa sa loob ng walong buwan, ayon sa Philippine National Police.","August 29, 2022  12:00am",https://www.philstar.com/pilipino-star-ngayon/bansa/2022/08/29/2205900/crime-rate-bumaba-ng-8-pnp
91.5 milyong balota iimprenta sa BSKE,"Inaasahang maiimprenta ng Commission on Elections (Comelec) ang 91.5 milyong balota para sa Barangay at Sangguniang Kabataan Elections (BSKE) sa Disyembre 2022. “If it pushes through, voters for the barangay elections will reach 67,061,585. As for the SK voters, which is composed of the 15 to 17 years old and the 18 to 30, it will reach 24,457,363,” ani Comelec Acting Spokesperson John Rex Laudiangco sa isang programa sa radyo. “All in all, we will be printing 91,518,958,” aniya. Paliwanag niya, mas maraming balota ang iimprenta para sa BSKE kumpara sa nakalipas na may elections dahil ang mga botanteng nasa edad 18 hanggang 30 ay dalawa ang ibibigay na balota. Ito ay para sa regular barangay election habang ang isa ay sa SK election. Umaasa ang Comelec na masisimulan na ang pag-imprenta sa National Printing Office (NPO) sa Quezon City  bago pa ang kalagitnaan ng buwan ng Setyembre. “We need to finish it because we still need to check the ballots…we need to allot time to check and verify if the ballots are correct,” ani Laudiangco. Aniya, kailangan nilang suriin kung may bahid ang balota o may mali itong spelling bukod sa iba pa.",Inaasahang maiimprenta ng Commission on Elections (Comelec) ang 91.5 milyong balota para sa Barangay at Sangguniang Kabataan Elections (BSKE) sa Disyembre 2022.,"August 29, 2022  12:00am",https://www.philstar.com/pilipino-star-ngayon/bansa/2022/08/29/2205898/915-milyong-balota-iimprenta-sa-bske
"Hawaan ng COVID-19 sa Pinas, bumabagal na","Unti-unti na uma­nong bumabagal ang hawaan ng COVID-19 sa bansa, batay na rin sa datos na ibinahagi ng OCTA Research Group. Ayon kay OCTA Fellow Dr. Guido David, ang reproduction number ng COVID-19 sa bansa, o yaong bilang ng mga indibidwal na maaaring ihawa ng sakit ng isang pas­yente, ay bumaba pa sa 0.91 na lamang noong Agosto 24, mula sa 0.96 noong Agosto 17. Ang reproduction number na mas mababa sa 1 ay indikasyon ng pagbagal na hawaan ng virus. Iniulat din ni David na ang bilang ng mga bagong COVID-19 ca­ses sa bansa ngayon ay bumaba pa sa 2,959 na lamang, o less than 3,000 kada araw, hanggang noong Agosto 27, 2022. Ito aniya ay pagbaba ng 15% mula sa ave­rage na 3,487 noong nakaraang linggo. “The 7-day average was at its highest of 4,071 two weeks ago,” aniya pa. Ang kasalukuyan namang average daily attack rate (ADAR) ay nasa 2.69 kada 100,000 populasyon, o ikinukonsiderang nasa low classification. Maging ang positi­vity rate sa bansa ay bumaba rin sa 14.3 na lang noong Agosto 26, mula sa 16.2%. Sa kanilang pagtaya, kung mananatili ang kasalukuyang trend, ay makapagtatala na lamang ng less than 1,000 kaso ng sakit kada araw sa bansa, pagsapit ng kalagitnaan ng Set­yembre. Maaaring bumaba pa anila ito sa 500 kaso naman sa katapusan ng naturang ding buwan.","Unti-unti na uma­nong bumabagal ang hawaan ng COVID-19 sa bansa, batay na rin sa datos na ibinahagi ng OCTA Research Group.","August 29, 2022  12:00am",https://www.philstar.com/pilipino-star-ngayon/bansa/2022/08/29/2205902/hawaan-ng-covid-19-sa-pinas-bumabagal-na
"DILG, LGUs pinasalamatan sa pagtulong sa pamamahagi ng education cash aid","Mas maayos at pinadaling proseso ang pamimigay ng Department of Social Welfare and Development (DSWD) ng kanilang educational assistance nitong Sabado kumpara noong Agosto 20. Pinasalamatan ni DSWD Sec. Erwin Tulfo ang tulong ng Department of the Interior and Local Government (DILG) at mga local government units (LGUs) para maging maayos ang pagbibigay ng ayuda sa mga estudyante noong nakaraang Sabado. “Salamat una sa lahat sa Panginoong Diyos. Salamat kay DILG Secretary Benhur Abalos at sa kapulisan. Maraming salamat din sa mga mayor at governor na nagpahiram ng facilities at mga tauhan sa city o municipal social welfare office,” ani Sec. Tulfo. Dagdag pa ng kalihim, “Salamat din sa mga tao na nag-antay sa pila dahil naging pasensiyoso po sila at naiintindihan nila ang sitwasyon.” Ayon kay Tulfo, 66,000 beneficiary students ang natulungan nitong nakaraang Sabado na umabot sa halagang P168 milyon nationwide. Pero aminado si Sec. Tulfo, na may konti pa rin silang aayusin na problema tulad ng dagdag pa na payout sites at kung papaano ma-accommodate ‘yung walang cellphone o access sa internet. “May mga lugar na mahina ang internet o di kaya ay walang load pang-register nila sa DSWD kaya kailangan na pagplanuhan ng mabuti kasi baka biglang dumagsa uli ang walk-in ‘pag binuksan natin kaagad-agad,” paliwanag ni Tulfo. May apat pa na Sabado na magbibigay ang DSWD ng educational assistance o hanggang September 24.",Mas maayos at pinadaling proseso ang pamimigay ng Department of Social Welfare and Development (DSWD) ng kanilang educational assistance nitong Sabado kumpara noong Agosto 20.,"August 29, 2022  12:00am",https://www.philstar.com/pilipino-star-ngayon/bansa/2022/08/29/2205901/dilg-lgus-pinasalamatan-sa-pagtulong-sa-pamamahagi-ng-education-cash-aid
"102 BOC, BIR employees naparusahan sa ‘di tamang pagbabayad ng buwis","Iniulat ng Department of Finance (DOF) sa Senado na nasa 102 empleyado ng Bureau of Customs (BOC) at Bureau of Internal Revenue (BIR) ang naparusahan dahil sa mga iregular na aktibidad na may kinalaman sa pagbaba­yad ng buwis mula 2016 hanggang 2022, ayon kay Senator Sherwin Gatchalian. Sinabi ni Gatcha­lian, chairman ng Senate Committee on Ways and Means na sa maraming pagkakataon nagagamit  ng collecting agency ang kapangyarihan nito upang habulin ang taxpayers kahit sa maling paraan kaya dapat maisabatas ang Taxpayer Bill of Rights and Obligations (TBORO) upang mahinto na ang ganitong gawain. Batay sa imbesti­gasyon noong nakaraang Abril ng Revenue Integrity Protection Service (RIPS) ng DOF na  ilang mga empleyado ng BOC at BIR ang nasangkot sa mga iligal na gawain. Sa pagsisiyasat ng RIPS noong Abril 2022, natuklasan na may mga iregular na aktibidad sa ilang empleyado ng  BOC at BIR. Sa 468 na inimbestigahan mula Hulyo 2016 hanggang Pebrero 2022, 16 na empleyado ang na-dismiss, 10 ang napatunayang guilty sa mga kasong kriminal, 35 ang nasuspinde, at 7 ang inutusang magbayad ng multa. Noong Hulyo ng parehong taon, iniulat ng BOC na tatlo sa mga tauhan nito ang na-dismiss, 27 ang na-relieve, at 7 ang nasuspinde.","Iniulat ng Department of Finance (DOF) sa Senado na nasa 102 empleyado ng Bureau of Customs (BOC) at Bureau of Internal Revenue (BIR) ang naparusahan dahil sa mga iregular na aktibidad na may kinalaman sa pagbaba­yad ng buwis mula 2016 hanggang 2022, ayon kay Senator Sherwin Gatchalian.","August 28, 2022  12:00am",https://www.philstar.com/pilipino-star-ngayon/bansa/2022/08/28/2205676/102-boc-bir-employees-naparusahan-sa-di-tamang-pagbabayad-ng-buwis
"Sen. Go, may oras pa rin sa mga biktima ng sunog at kalamidad","Matapos mabalitaan na 300 pamilya sa Barangay 144 sa Pasay City ang nawalan ng tirahan dahil sa sunog ay agad na nakipag-ugnayan sa Department of Social Welfare and Development (DSWD) at local government unit (LGU) si Sen. Bong Go para magbigay ng dagdag-ayuda sa mga biktima. Nagpaalam si Sen. Go kay DSWD Secretary Erwin Tulfo na mamimigay din ang kanyang tanggapan ng cash assistance sa mga biktima ng sunog sa Pasay. Ayon kay Sen. Go, dagdag tulong lang ang kanilang ibibigay mula sa naunang naibigay na ng DSWD. Nakiusap din si Sen. Go kay Sec. Tulfo na impor­mahan din ang kanyang opisina kapag may kalamidad para makatulong din kahit paano. Namigay na ang DSWD ng mga pagkain at P5,000 cash assistance sa mga pamilyang nasunugan. Dadagdagan naman ng tanggapan ni Sen. Go ang nauna nang naibigay na ayuda ng DSWD. Anang senador, bagamat busy siya sa Senado ay hindi naman niya nakakalimutan ang mga biktima ng anumang kalamidad dahil nakasanayan na niya ang  pagtulong mula pa noong nasa Davao sila ni dating Pang. Rodrigo Duterte hanggang sa maging senador siya.",Matapos mabalitaan na 300 pamilya sa Barangay 144 sa Pasay City ang nawalan ng tirahan dahil sa sunog ay agad na nakipag-ugnayan sa Department of Social Welfare and Development (DSWD) at local government unit (LGU) si Sen. Bong Go para magbigay ng dagdag-ayuda sa mga biktima.,"August 29, 2022  12:00am",https://www.philstar.com/pilipino-star-ngayon/bansa/2022/08/29/2205895/sen-go-may-oras-pa-rin-sa-mga-biktima-ng-sunog-kalamidad
Lokal na puting sibuyas inaalam kung may shortage,Pinapaimbentaryo ni Sen. Imee Marcos ang lokal na mga pu­ting sibuyas para masiguro kung mayroong shortage o kung ito ay itinatago lamang. Ayon kay Marcos da­pat i-trace ang mga tra­ders na nagdadala ng puting sibuyas mula sa local farmers at alamin kung itinatago lamang ito sa cold storage. Paliwanag ng Senador na kung walang komprehensibong imbentaryo ay hindi makakapaglabas ng maayos na calibrated policy na siyang sasagot sa demand ng consumer kundi makakaginhawa rin sa local growers mula sa low farmgate prices. Matatandaan na ki­num­pirma ng Department of Agriculture na mayroong kakulangan ng supply ng puting sibuyas sa merkado dahilan para ikonsidera nila ang pag-import nito. Dahil dito kaya iginiit ni Marcos na dapat na maglabas ng listahan ng pangalan ang DA ng traders na mula sa Visayas at Mindanao bukod pa sa Nueva Ecija at Mindoro na pangunahing pinagkukunan ng sibuyas para mas maayos na mapag-aralan ang sitwasyon.,Pinapaimbentaryo ni Sen. Imee Marcos ang lokal na mga pu­ting sibuyas para masiguro kung mayroong shortage o kung ito ay itinatago lamang.,"August 29, 2022  12:00am",https://www.philstar.com/pilipino-star-ngayon/bansa/2022/08/29/2205899/lokal-na-puting-sibuyas-inaalam-kung-may-shortage
"P588 bilyong ‘shades of grey’ sa national budget, linawin","Dapat umanong linawin ang P588 bilyong ‘shades of grey’ sa panukalang 2023 national budget ng pamahalaan. Ito ang inihayag nitong Sabado ni Deputy Speaker at 6th District Batangas Rep. Ralph Recto dahil marami aniya ang ‘unprogrammed fund bloats’ sa actual na panukalang pondo na aabot sa kalahating trilyon o ang tinagurian nitong P588 bilyong ‘shades of grey’ na dapat mai-itemized. “The proposed national budget for 2023 is actually P5.856 trillion, or P588 billion bigger than the oft-quoted P5.268 trillion,” ayon kay Recto na sinabing ang spending amount na hinihingi ng Palasyo ay karagdagang kalahating trilyon pa na kaniyang nabusisi sa Unprogrammed Appropriations sa bahagi ng 2023 National Expenditures Program (NEP). Nitong Biyernes ay sinimulan na ng Kamara ang deliberasyon sa masusing pagbusisi sa P5.268 trilyong 2023 NEP ng administrasyon ni Pangulong Ferdinand Marcos Jr. “It is more than double the current year’s P251.7 billion unprogrammed fund,” ani Recto na sinabing kulang sa detalye ang P588 bilyon ‘shades of grey’ na dapat linawin ng economic team ng pamahalaan. Kabilang sa hindi malinaw ang “Support to Foreign Assisted Projects” na nagkakahalaga ng P380.6 billion. Gayundin ang P149.7 bilyon para sa “Support for Infrastructure Projects and Social Programs.”",Dapat umanong linawin ang P588 bilyong ‘shades of grey’ sa panukalang 2023 national budget ng pamahalaan.,"August 28, 2022  12:00am",https://www.philstar.com/pilipino-star-ngayon/bansa/2022/08/28/2205665/p588-bilyong-shades-grey-sa-national-budget-linawin
"74-anyos Pinay, sinuntok habang naglalakad sa New York","Isa na namang Pinay na edad 74 ang naging biktima ng pananakit sa New York City noong nakaraang Miyerkules. Sa isang advisory, sinabi ng Philippine Consulate General sa New York na ang Pinay ay nag­lalakad sa kahabaan ng Madison Avenue malapit sa East 52nd Street noong Miyerkules nang biglang suntukin nang walang “provocation” ng hindi kilalang suspek. Isang social media clip ang ibinahagi ni Consul General Elmer Cato ay nagpakita sa Filipina na bumagsak sa lupa kasunod ng pag-atake. Sinabi ni Cato sa Twitter na karamihan sa mga kaso ng “unprovoked assaults laban sa mga Filipino sa New York ay kinakasangkutan ng mga matatandang babae. “Most of the high profile cases of unprovoked assaults against Filipinos in New York City that have been reported or monitored involve elderly women like this,” ani Cato. Pinayuhan ng Konsulado ang Filipino community lalo na ang mga bumibisita sa New York na manatiling mapagbantay at mag-ingat habang naglalakad sa mga lansangan.",Isa na namang Pinay na edad 74 ang naging biktima ng pananakit sa New York City noong nakaraang Miyerkules.,"August 28, 2022  12:00am",https://www.philstar.com/pilipino-star-ngayon/bansa/2022/08/28/2205635/74-anyos-pinay-sinuntok-habang-naglalakad-sa-new-york
Crackdown vs illegal vehicles inutos ni Azurin,"Sa sunud-sunod na kidnapping Sa gitna na ng nakakaalarmang mga ulat hinggil sa gumagalang puting van na ginagamit umano sa kidnapping, ipinag-utos ni Philippine National Police (PNP) Chief P/Gen. Rodolfo Azurin Jr. ang malawakang crackdown laban sa mga iligal na sasakyan. Ang direktiba ay ipinalabas ni Azurin sa PNP Highway Patrol Group (HPG) at sa iba pang units ng pulisya na maging istrikto at sitahin ang mga behikulong walang plaka. Una rito, napaulat na mga puting van umano ang gumagala na ginagamit ng mga sindikato sa pangingidnap partikular na sa mga kababaihan sa Metro Manila at iba pang mga lugar. Kabilang dito ang kaso ng 13-anyos na dalagita na tinangkang dukutin ng hindi pa nakilalang mga kalalakihan na lulan ng puting van sa Caloocan City noong Martes. Ang dalagita ay naglalakad pauwi ng makita nito ang van na nakaparada sa gate ng Del Rey Village 3, Brgy. 162, Sta Quiteria, North Caloocan bandang alas-2:30 ng hapon. Mabilis nagtatakbo ang dalagita at sumigaw ng saklolo nang habulin siya ng mga suspect. Sa tulong ng isang tricycle driver ay nagawang makaligtas ng dalagita at naihatid sa kanilang tahanan. Gayunman sa pinakahuling update ng National Capital Region Police Office (NCRPO) kay Azurin ay sinabing wala itong katotohanan na inamin ng 13- anyos na gawa-gawa lamang niya na tinangka siyang dukutin ng tatlong lalaki na lulan ng puting van. Sinabi ni Azurin na naniniwala siyang ang epektibong paraan para mapigilan ang mga ganitong uri ng insidente ay ang makipagkoordinasyon sa Land Transportation Office (LTO) para palakasin pa ang kampanya laban sa carnapping ng mga behikulo. Hinikayat din ni Azurin ang publiko na agad ireport sa mga awtoridad sakaling may mga kahinahinalang sasakyan na umiikot sa kanilang mga lugar upang mabilis na makapagresponde ang mga pulis.","Sa sunud-sunod na kidnapping Sa gitna na ng nakakaalarmang mga ulat hinggil sa gumagalang puting van na ginagamit umano sa kidnapping, ipinag-utos ni Philippine National Police (PNP) Chief P/Gen. Rodolfo Azurin Jr. ang malawakang crackdown laban sa mga iligal na sasakyan.","August 28, 2022  12:00am",https://www.philstar.com/pilipino-star-ngayon/bansa/2022/08/28/2205632/crackdown-vs-illegal-vehicles-inutos-ni-azurin
PNP ‘di pinayagang mabisita si de Lima sa kaniyang kaarawan,"Hindi pinayagan ng Philippine National Police (PNP) ang ilang mga kilalang personalidad na mabisita ang detenidong si dating senadora Leila de Lima sa pagdiriwang ng ika-63 taong kaarawan nito sa Camp Crame, kahapon. Kabilang sa hindi pinahintulutang mabisita si de Lima ay sina dating Supreme Court Senior Associate Justice Antonio Carpio, dating SC Associate Justice at Ombudsman Conchita Carpio-Morales, Sen. Risa Hontiveros at 1st District Albay Rep. Edcel Lagman. Gayundin sina dating senador Franklin Drilon, constitutional framer Atty. Christian Monsod, Prof. Winnie Monsod, dating Akbayan partylist Rep.Tom Villarin, dating DILG Secretary Mar Roxas, Atty. Chel Diokno at iba pa. Si de Lima ay nakakulong sa PNP Custodial Center na todo bantay sa Camp Crame. Ang pagtanggi sa nasabing mga opisyal na mabisita si de Lima ay isang linggo naman matapos na una nang harangin ang US congressional delegation na mabisita si de Lima na hiningan muna ng court order bago aprubahan ang pagbisita sa dating Justice Secretary. Sinabi ni Lagman na personal silang nagtungo sa Camp Crame para bisitahin si de Lima sa araw ng kaarawan nito pero sinabi sa kanila na tanging ang pamilya lamang ng dating senadora ang maari at pinapayagang bumisita dito.","Hindi pinayagan ng Philippine National Police (PNP) ang ilang mga kilalang personalidad na mabisita ang detenidong si dating senadora Leila de Lima sa pagdiriwang ng ika-63 taong kaarawan nito sa Camp Crame, kahapon.","August 28, 2022  12:00am",https://www.philstar.com/pilipino-star-ngayon/bansa/2022/08/28/2205670/pnp-di-pinayagang-mabisita-si-de-lima-sa-kaniyang-kaarawan
"P1.13 bilyon sa agrkultura, winasak ni Florita","Umabot na sa P1.13 bilyong halaga ng   agrikultura ang winasak ng nagdaang Bagyong Florita. Ayon sa Department of Agriculture (DA) , kabilang sa mga nasirang pananim ay mula sa Cordillera Administrative Region (CAR), Ilocos Region, Cagayan Valley, Central Luzon, at Bicol. Nasa 6,647 magsasaka naman ang naapektuhan ng bagyo at nasa 66,633 metric tons (MT) ng mga pananim mula sa 44,922 ektarya ng agricultural areas ang nasira. Kabilang sa mga nasira ang pataniman ng palay, mais at high value crops samantalang naapektuhan din ang livestock at poultry ng nagdaang bagyong Florita. Sa ngayon, handa nang ipamahagi ng DA sa mga apektadong magsasaka ang 69,046 bags ng rice seeds, 3,840 bags ng corn seeds, at 600 kilograms ng assorted vegetable seeds;  gayundin ng mga gamot at  biologics para sa livestock at poultry. Magkakaloob din ang ahensiya ng Fingerlings at assistance sa mga apektadong mangingisda.",Umabot na sa P1.13 bilyong halaga ng   agrikultura ang winasak ng nagdaang Bagyong Florita.,"August 28, 2022  12:00am",https://www.philstar.com/pilipino-star-ngayon/bansa/2022/08/28/2205663/p113-bilyon-sa-agrkultura-winasak-ni-florita
Rotavirus tumataas sa Region 8,"Nakatutok ngayon ang Department of Health (DOH) sa Region 8 dahil sa malaking pagtaas ng mga kaso ng Rotavirus sa rehiyon sa nakalipas na apat na linggo. Ang rotavirus ay ang pinaka-karaniwang sanhi ng diarrhea sa mga sanggol at mga bata. Halos lahat ng bata sa mundo ay dinadapuan nito ng halos isang beses pagsapit ng edad na limang taon. Sa datos ng DOH, nakapagtala ang Region 8 ng 263 kaso sa nakalipas na tatlo hanggang apat na linggo. Mas mataas ito ng 79% sa 147 kaso sa sinundang 5-6 na linggo. Sa kabila nito, bumaba naman ang kaso ng rotavirus sa Mimaropa na pitong kaso o mas mababa ng 70% sa naitalang 23 sa unang 5-6 linggo habang bumaba rin sa Region 5 na apat na kaso mula sa dating 17 o 76% na pagbaba. Ayon sa DOH, karaniwang tumataas ang mga ‘food and waterborne diseases’ na nagdudulot ng Cholera, Rotavirus, at typhoid fever tuwing tag-ulan.  Nangyayari ito kapag nagkakaroon ng baha na humahalo sa inu­ming tubig ng tao. “Rotavirus is evident and reported among children less than 5 years of age,” ayon sa DOH. Mayroon naman umano na handang rotavirus vaccine na mabibili ‘commercially’.  Pinapayuhan ng DOH ang mga magulang at mga guardian ng mga bata na bantayan ang mga sintomas tulad ng diarrhea at magpakonsulta agad kapag natukoy ito.",Nakatutok ngayon ang Department of Health (DOH) sa Region 8 dahil sa malaking pagtaas ng mga kaso ng Rotavirus sa rehiyon sa nakalipas na apat na linggo.,"August 30, 2022  12:00am",https://www.philstar.com/pilipino-star-ngayon/bansa/2022/08/30/2206029/rotavirus-tumataas-sa-region-8
"Industriya ng asin, pinabubuhay","Nabahala si Senate Majority Leader Joel Villanueva sa pahayag ng Department of Agriculture na diumano’y hindi kaya ng Pilipinas na gumawa ng asin para sa pansariling gamit dahil sa kapabayaan ng gobyerno sa nagdaang 15 na taon. “Nakakahiya naman po ito para sa isang bansang arkipelago na may mahigit na 36,000 kilometro ng baybayin. Huwag po nating sayangin pa ang potensyal nitong lumikha ng trabaho para sa bawat Pilipino sa bawat pulo ng bansa sa pagbuhay muli ng industriya ng salt production,” sabi ng senador. Napabalita rin na sinabi ng Philippine Chamber of Agriculture and Food Inc. na kasalukuyang umaangkat ng 93 porsyento ng asin ang bansa mula sa Australia at Tsina. Kinumpara ito ni Villanueva sa ulat noong 15 porsyento lamang ang inaangkat ng asin ng bansa noong 1990. “I am quite salty about the state of our salt production industry. Hindi pa po huli na maging net exporter tayo ng asin,” ani Villanueva. Kaugnay nito inihain ni Villanueva ang Senate Resolution No. 100 para imbestigahan kung paano pababangunin muli ng gobyerno ang salt production industry ng bansa upang makalikha ng trabaho at magpalago ng ekonomiya. Sinabi ni Villanueva na kailangang matugunan ng ­gobyerno ang mga balakid sa pag-unlad ng salt production industry ng bansa. Kasama rito ang pangangailangan sa mga storage facilities, at kakulangan sa mga kagamitang gaya ng mga water pump at bangka para sa paghakot at pag-imbak ng asin.",Nabahala si Senate Majority Leader Joel Villanueva sa pahayag ng Department of Agriculture na diumano’y hindi kaya ng Pilipinas na gumawa ng asin para sa pansariling gamit dahil sa kapabayaan ng gobyerno sa nagdaang 15 na taon.,"August 28, 2022  12:00am",https://www.philstar.com/pilipino-star-ngayon/bansa/2022/08/28/2205671/industriya-ng-asin-pinabubuhay
"COVID-19 sa NCR, bababa sa 600 kada araw sa katapusan ng September – OCTA","Maaaring bumaba sa 600 ang bilang ng kaso ng COVID-19 sa kada araw sa pagtatapos ng Setyembre dahil ang reproduction number ng rehiyon ay bumaba sa wala pang 1 kaso sa nakaraang linggo. Batay sa update ng OCTA Research, sinabi ni OCTA fellow Dr. Guido David na ang reproduction number ng Metro Manila ay nasa 0.99, noong Agosto 23, mula sa 1.02 noong Agosto 16. “The last time the reproduction number was less than 1 was on May 11, 2022. A reproduction number below 1 indicates infections are trending downward,” ani David. “However, as noted before, new cases in the NCR (National Capital Region) are decreasing at a slow rate,” aniya pa. Batay sa pinakahuling monitoring ng grupo, bumaba ang lingguhang testing positivity rate ng Metro Manila sa 13.6% noong Agosto 25, mula sa 14.7% noong Agosto 18. Sinabi ni David na ang mga bagong kaso sa Metro Manila ay bumaba rin sa pitong araw na average na 1,002, na may average na daily attack rate na 6.96 kada 100,000 at isang linggong growth rate na -9%. Bumaba rin sa 35% at 27% ang healthcare utilization ng Metro Manila at ICU occupancy para sa Covid-19 cases, simula noong Agosto 25, mula sa 37% at 31% noong Agosto 20.",Maaaring bumaba sa 600 ang bilang ng kaso ng COVID-19 sa kada araw sa pagtatapos ng Setyembre dahil ang reproduction number ng rehiyon ay bumaba sa wala pang 1 kaso sa nakaraang linggo.,"August 28, 2022  12:00am",https://www.philstar.com/pilipino-star-ngayon/bansa/2022/08/28/2205619/covid-19-sa-ncr-bababa-sa-600-kada-araw-sa-katapusan-ng-september-octa
Wala nang ‘missing’ sa nasunog na barko sa Batangas - PCG,"Wala nang “missing” na pasahero o tripulante na sakay ng roll-on/roll off na pampasaherong barko na nasunog sa isang anchorage area sa Batangas, ayon sa Philippine Coast Guard (PCG) kahapon. Idineklara ng PCG na ‘all have been accounted for’ ang lahat ng pasahero at tripulante na sakay ng nasangkot sa sunog na M/V Asia Philippines. Ang dalawang pasahero na naiulat na nawawala sa kasagsagan ng search and rescue noong Biyernes ay natuklasang hindi umabot sa alas 3:00 ng hapon na biyahe ng nasunog na barko at sa halip ay nakasakay sa pang-alas 5:00 ng hapon na biyahe. May kabuuang 85 ang mga indibdiwal na sakay ng M/V Asia Philippines na kinabibilangan ng 47 pasahero at 38 crew ang nailigtas. “After checking, our joint team has confirmed that the two allegedly missing passengers took the 5 p.m., not the 3 p.m. vessel trip,” ayon kay PCG spokesman Commodore Armand Balilo. “All passengers and crew have been accounted for,” dagdag niya. Sa ngayon ay pinagtutuunan ng PCG ang im­bestigasyon sa naging sanhi ng sunog. Sinuspindi na rin ng Maritime Industry Authority (MARINA) ang Passenger Ship Safety Certificate (PSSC) ng barko. Sasailalim muna ito sa masusing inspeksyon para matukoy ang seaworthiness condition bago alisin ang suspensyon, kung kinakailangan, sabi ni Carpio.","Wala nang “missing” na pasahero o tripulante na sakay ng roll-on/roll off na pampasaherong barko na nasunog sa isang anchorage area sa Batangas, ayon sa Philippine Coast Guard (PCG) kahapon.","August 28, 2022  12:00am",https://www.philstar.com/pilipino-star-ngayon/bansa/2022/08/28/2205630/wala-nang-missing-sa-nasunog-na-barko-sa-batangas-pcg
Ayuda sa mahihirap itigil na! - Diokno,"It’s a waste of public funds! Ito ang mariing des­kripsyon ni Finance Secretary Benjamin Diokno na iginiit na dapat ipatigil na ng pamahalaan ang pamamahagi ng ayudang cash sa mga mahihirap na pamilyang naapektuhan ng COVID-19 pandemic. “Yung pagbibigay ng ayuda sa mga households in relation to pandemic must be stop,” pahayag ni Diokno sa mga mambabatas kamakalawa ng gabi sa deliberasyon ng P5.268 trilyong 2023 national budget ng pamahalaan. Noong kasagsagan ng COVID pandemic ay nasa 18M households sa Metro Manila ang nakatanggap ng cash ayuda na aabot sa P5,000 hanggang P8,000 sa panahon ng lockdown noong 2020. Ang cash assistance ay nagpatuloy hanggang 2021. Sa panahon ng lockdown ay nasa P200 bil­yon ang ipinalabas ng gobyerno sa emergency subsidies para sa 18 mil­yong mga low-income households sa Metro Manila sa ilalim ng Bayanihan to Heal As One Act. Ipinaliwanag naman ni Diokno na marami sa nasabing mga pamilya ay nakarekober na at hindi na kailangan pa ng ayudang cash. Ayon kay Diokno, ang dapat pondohan ng Department of Social Welfare and Development (DSWD) ay ang pension ng mga senior citizens kung saan ay dapat na ayusin na rin ang sistema ng national ID para ito ang maging batayan sa pamamahagi ng benepisyo.",It’s a waste of public funds!,"August 28, 2022  12:00am",https://www.philstar.com/pilipino-star-ngayon/bansa/2022/08/28/2205639/ayuda-sa-mahihirap-itigil-na-diokno
Marcos binati si pole vaulter EJ Obiena,"Nagpahatid ng pagbati si Pangulong Ferdinand Marcos Jr. kay pole vaulter Ernest John “EJ” Obiena na nakuha ang gold medal sa Internationales Stabhochsprung-Meeting sa Jockrim, Germany. Ang pagbati ay ipinarating ng Pangulo sa kanyang post sa Facebook. “Isang maligayang pagbati para sa ating atleta na si EJ Obiena sa kanyang pagkapanalo ng gintong medalya. Ang pinakitang gilas ni EJ sa larangan ng pole vault ay isang katangiang maaa­ring tularan ng mga kabataang nangangarap na maging isang atleta,” ani Marcos. Nanalo si Obiena sa 10 naging kalaban sa pole vault sa Germany. Kabilang sa kanyang nakalaban ang Tokyo Olympic silver medalist na si Chris Nilsen ng Amerika. Nagpasalamat naman si Obiena sa ginawang pagbati sa kanya ng Pa­ngulo. “Maraming salamat po, President Bongbong Marcos, for the congratulatory message and re­cognition. I hope I did the country proud,” ani Obie­na sa kanyang FB post.","Nagpahatid ng pagbati si Pangulong Ferdinand Marcos Jr. kay pole vaulter Ernest John “EJ” Obiena na nakuha ang gold medal sa Internationales Stabhochsprung-Meeting sa Jockrim, Germany.","August 28, 2022  12:00am",https://www.philstar.com/pilipino-star-ngayon/bansa/2022/08/28/2205626/marcos-binati-si-pole-vaulter-ej-obiena
"Mga ospital mapupuno na sa dengue, lepto cases","Patuloy sa pagtaas ang bilang ng mga nao-ospital sa bansa dulot ng non-COVID-19 cases, ayon sa Department of Health. (DOH) said. “The challenge for us right now is that our hospitals are nearing full capacity because of non-COVID admissions. These are illnesses not caused by COVID-19 but other diseases including zoonotic infections,” ani DOH Officer-in-Charge Maria Rosario Vergeire sa isang pulong balitaan. Kabilang aniya dito ang nasa 18,000 admissions ng kaso ng dengue sa buong bansa. “Not only that, many of the young population are admitted in hospitals now because of diseases that are prevalent during the rainy season such as leptospirosis,” aniya pa. Binanggit niya na sa pangkalahatan, ang leptos­pirosis ay pinakalaganap sa National Capital Region (NCR) (263, 19%), Western Visayas (171, 12%), at Cagayan Valley (169, 12%). Pinayuhan niya ang publiko na maging mai­ngat kung nasa labas ng bahay kapag matindi ang ulan dahil ang mga lokal na pamahalaan naman ay patuloy ang pagsuporta sa mga kababayan na hindi makaiwas sa pagbaha sa ilang lugar. Babala niya, ang Leptospirosis ay makakaapekto sa kidney at iba pang organ kaya kapag naantala ang pagpapakonsulta, maari nang maimpeksyon na kakalat sa buong katawan na nauuwi sa pagka-ospital at ang iba ay kailangan pang i-dialysis. Samantala, ang COVID-19 cases naman sa bansa ay patuloy sa pagbaba, kabilang sa Metro Manila maliban sa Mindanao na nakikitaan pa ng pagtaas habang ang Visayas ay nasa plateau.","Patuloy sa pagtaas ang bilang ng mga nao-ospital sa bansa dulot ng non-COVID-19 cases, ayon sa Department of Health. (DOH) said.","August 28, 2022  12:00am",https://www.philstar.com/pilipino-star-ngayon/bansa/2022/08/28/2205638/mga-ospital-mapupuno-na-sa-dengue-lepto-cases
Barko nasunog sa gitna ng dagat,"Nasunog ang isang pampasaherong RoRo vessel habang naglalayag sa karagatang sakop ng Batangas nitong Biyernes ng hapon. Sa paunang ulat ng Philippine Coast Guard, dakong alas-5:58 ng hapon nang sumiklab ang apoy sa M/V Asia Philippines na pag-aari ng Starlight Shipping sa may Batangas Anchorage area. May sakay na 82 katao ang barko na kinabibilangan ng 34 crew at 48 na pasahero. May lulan rin ito na 16 na sasakyan. Habang isinusulat ito, nasa 39 katao na ang nasasagip ng PCG Batangas kabilang ang isang sugatan na 44-taong gulang na babae na isinugod na sa pagamutan. Patuloy ang rescue operation ng PCG habang inaapula na rin ang apoy.",Nasunog ang isang pampasaherong RoRo vessel habang naglalayag sa karagatang sakop ng Batangas nitong Biyernes ng hapon.,"August 27, 2022  12:00am",https://www.philstar.com/pilipino-star-ngayon/bansa/2022/08/27/2205552/barko-nasunog-sa-gitna-ng-dagat
"Commercial sale ng COVID-19 vaccines, oks kay Bong Go","Ikinagalak ni Senator Christopher “Bong” Go ang pagsisikap ng Food and Drug Administration (FDA) na gawing komersyal ang mga bakuna laban sa COVID-19 sa bansa. Sa isang pahayag, sinabi ni Go na ang hakbang ay magbibigay ng mas maraming opsyon para sa mga Pilipino na isulong pa ang COVID-19 vaccination program. Gayunpaman, hiniling niya sa FDA na tiyaking dadaan ang mga manufacturer sa proseso ng pagsusuri at pagpaparehistro kapag nag-aplay sila para sa Certificate of Product Registration (CPR). “Dapat masuri ng mga eksperto ang kaligtasan at bisa ng mga bakuna bago gawin ang mga ito sa komersyo,” sabi ni Go, tagapangulo ng Senate committee on health. “Ang importante ay masigurong ligtas ang mga bakuna para hindi matakot ang ating mga kababayan. Sundin lang ang tamang proseso at huwag pahirapan ang mga mag-aapply sa FDA,” idinagdag niya. Inilunsad kamakailan ng FDA ang “Task Force Edward” na ang pangunahing layunin ay ipasok sa komersyo sa bansa ang mga bakuna laban sa COVID-19. Ang hakbang ng FDA na gawing available ang COVID-19 para sa komersyal na pagbebenta ay naglalayong tulungang makaalis ang Pilipinas mula sa pandemya. Samantala, patuloy na pinaalalahanan ni Go ang mga Pilipino na mag-avail ng libreng COVID-19 shots at boosters na ibinibigay ng gobyerno sa sandaling sila ay maging karapat-dapat upang matiyak na mas mapoprotektahan sila mula sa virus at makatulong sa landas ng bansa sa paggaling.",Ikinagalak ni Senator Christopher “Bong” Go ang pagsisikap ng Food and Drug Administration (FDA) na gawing komersyal ang mga bakuna laban sa COVID-19 sa bansa.,"August 27, 2022  12:00am",https://www.philstar.com/pilipino-star-ngayon/bansa/2022/08/27/2205547/commercial-sale-ng-covid-19-vaccines-oks-kay-bong-go
P5.268 trilyong national budget tutugon sa paglago ng ekonomiya,"Tiniyak ni House Speaker Ferdinand Martin Romualdez na ang panukalang P 5.268 trilyong 2023 national budget “Agenda for Prosperity” ni Pangulong Ferdinand Marcos Jr. ay tutugon sa paglago ng ekonomiya ng bansa sa gitna ng COVID pandemic. Sa pagsisimula ng deliberasyon ng Kamara sa panukalang budget ng administrasyon ni PBBM, muling inihayag ni Romualdez na bawat sentimo ng panukalang pambansang pondo ay masusing bubusisiin ng mga mambabatas. Base sa pahayag ng Philippine Statistics Autho­rity (PSA), ang ekonomiya ng bansa ay nasusukat sa  Gross Domestic Product (GDP) kung saan nagkaroon ito ng paglago na nasa 8.2 % sa unang bahagi ng taon at 7.4 % sa ikalawang bahagi ng 2022. Inihayag ng Speaker na ang ‘spending proposal’ ni PBBM ay isang konserbatibong pondo kung saan ang piskal na disiplina ay kaakibat ng paglago at pagbangon ng ekonomiya ng bansa sa matinding epekto ng COVID 19 pandemic.",Tiniyak ni House Speaker Ferdinand Martin Romualdez na ang panukalang P 5.268 trilyong 2023 national budget “Agenda for Prosperity” ni Pangulong Ferdinand Marcos Jr. ay tutugon sa paglago ng ekonomiya ng bansa sa gitna ng COVID pandemic.,"August 27, 2022  12:00am",https://www.philstar.com/pilipino-star-ngayon/bansa/2022/08/27/2205549/p5268-trilyong-national-budget-tutugon-sa-paglago-ng-ekonomiya
"SRA, bigong mapabuti ang kabuhayan ng magsasaka","Hiniling ni Quezon 2nd District Rep. David “Jayjay” Suarez ang mga kapwa mambabatas na masusing pag-aralan kung naga­gampanan nga ba nang husto ng Sugar Regulatory Administration o SRA ang mandato nito sa ilalim ng Executive Order No. 18 at ang Sugarcane Industry Development Act of 2015 o RA 10659. Ayon kay Suarez, tila palpak ang ahensya dahil patuloy pa din tayong nakaasa sa pag-aangkat ng asukal. Sangkot ang SRA sa isyu ng Sugar Order No. 4 na naglalayong magpasok ng 300,000 metric tons ng imported na asukal sa bansa, na diumano ay hindi awtorisado ni Pangulong Bongbong Marcos. “Sa tatlumpu’t limang taon na buhay ng SRA, hindi naging maayos ang kondisyon ng ating mga magsasaka ng tubo. Nananatiling mababa ang kanilang mga income at mahirap ang kanilang kabuhayan. In my opinion, the SRA has utterly failed to carry out its mandate to uplift the lives of our sugarcane planters and improve the industry,” ani Suarez. Sa pulong ng House Committee on Good Governance and Public Accountability noong Lunes, tinanong ni Suarez si dating SRA Administrator Hermenegildo Serafica kung bumuti ba ang pamumuhay at estado ng mga su­garcane farmers mula nang mabuo ang SRA na sinagot ni Serafica ng “no”. “I think it is time that Congress review the mandate and continued existence of the SRA. We can ­recommend legislative remedies and improve it, or maybe we can even recommend its abolition, whichever would bring more ­benefit to our sugarcane planters, la­borers, and other stakeholders” dagdag pa niya.",Hiniling ni Quezon 2nd District Rep. David “Jayjay” Suarez ang mga kapwa mambabatas na masusing pag-aralan kung naga­gampanan nga ba nang husto ng Sugar Regulatory Administration o SRA ang mandato nito sa ilalim ng Executive Order No. 18 at ang Sugarcane Industry Development Act of 2015 o RA 10659.,"August 27, 2022  12:00am",https://www.philstar.com/pilipino-star-ngayon/bansa/2022/08/27/2205550/sra-bigong-mapabuti-ang-kabuhayan-ng-magsasaka
Magna Carta of Filipino Seafarers itinulak ni Bong Go,"Isinulong ni Senator Christopher “Bong” Go ang isang panukalang kikilala sa mga karapatan at kontribusyon ng mga marino sa bansa na kung maipapasa, bibigyan sila ng proteksyon na kailangan nila bago, habang at pagkatapos ng kanilang trabaho. Sa kanyang Senate Bill 1191, layon ni Go na matiyak ang karapatan ng mga marino sa bansa sa disente at makataong trabaho gayundin ng pagtatakda ng gabay para sa kanilang pagsasanay, trabaho sa ibang bansa at pagreretiro. Sa pangkalahatan, ang panukala ay magtatag ng mga mekanismo sa pagpapatupad ng proteksyon at benepisyo sa mga Pilipinong marino. “Ang Pilipinas ay naging pangunahing tagapagtustos ng maritime labor at itinuturing na manning capital ng mga marino sa buong mundo mula noong 1987. Sa 1.5 milyong marino sa buong mundo, 25% ay Filipino sea-based worker at ginagawa silang nag-iisang pinakamalaking nationality bloc sa industriya ng maritime,” ayon kay Go. Sinabi ni Go na ang remittance ng mga marinong Pilipino ay tunay na naging kapaki-pakinabang sa ekonomiya ng Pilipinas. Sa katunayan, nag-ambag sila ng US$6.54 billion o humigit-kumulang 21% ng kabuuang OFW remittances noong 2021. Binigyang-diin ng senador na dapat pahusayin at palakasin ang mga hakbang sa pagtupad sa mga tungkulin at obligasyon nito bilang ika-30 Member State na nagratipika sa International Maritime Labor Convention of 2006 (MLC). “Panahon na para sa gobyerno na magpasa ng karagdagang batas na makikinabang ang mga Pilipinong marino at bigyan sila ng mga karapatan na naaayon sa mga pamantayan ng MLC,” idiniin ni Go.","Isinulong ni Senator Christopher “Bong” Go ang isang panukalang kikilala sa mga karapatan at kontribusyon ng mga marino sa bansa na kung maipapasa, bibigyan sila ng proteksyon na kailangan nila bago, habang at pagkatapos ng kanilang trabaho.","August 28, 2022  12:00am",https://www.philstar.com/pilipino-star-ngayon/bansa/2022/08/28/2205623/magna-carta-filipino-seafarers-itinulak-ni-bong-go
Walang lockdown sa monkeypox,"Ibinasura ng Department of Health (DOH) ang mga panukala na magpatupad ng lockdowns dahil sa pagkakatuklas ng monkeypox virus sa bansa. “The DOH does not recommend lockdown due to the confirmation of a fourth case of monkeypox residing in Iloilo,” pahayag ng DOH. Ikinatwiran nito na may inilatag naman umano sila na mga hakbang para maiwasan ang pagkalat ng virus. “The confirmed case and the identified close contacts are under monitoring and strict quarantine,” giit pa nito. Tugon ito sa plano ng lokal na pamahalaan ng Negros Occidental na maghigpit sa mga pantalan sa health screening ng mga pasahero. Kasalukuyang apat na ang kumpirmadong kaso ng monkeypox sa bansa at pinakahuli ang 25-anyos na indibidwal na taga-Iloilo. Bagama’t naninindigan na wala pang lokal na transmisyon nito sa bansa, nagsasagawa na umano ng imbestigasyon ang DOH ukol dito. “Regardless if local transmission is or is not present, the country’s preventive measures for monkeypox will act as if such is happening,” giit ng DOH. Samantala, iniulat naman ng World Health Organization (WHO) na bumaba na ng 21% ang mga kaso ng monkeypox sa buong mundo. Sa ngayon, higit sa 41,000 kaso na ang naitala na may 12 nasawi sa 96 bansa.",Ibinasura ng Department of Health (DOH) ang mga panukala na magpatupad ng lockdowns dahil sa pagkakatuklas ng monkeypox virus sa bansa.,"August 27, 2022  12:00am",https://www.philstar.com/pilipino-star-ngayon/bansa/2022/08/27/2205497/walang-lockdown-sa-monkeypox
Libreng sakay ng MMDA pinalakas,"Pinalakas pa ng Metropolitan Manila Development Authority (MMDA) ang kanilang libreng sakay sa Commonwealth Avenue, Quezon City para ma-accommodate ang mas maraming commuters, lalo na ang mga estudyante, ilang araw pagkatapos ng face-to-face classes. Sinabi ni MMDA Acting Chairman Engineer Carlo Dimayuga III na ang ahensya ay nagpapakalat ng pitong bus at dalawang military truck para ihatid ang mga bumibiyahe mula Doña Carmen patungong Welcome Rotonda. “The libreng sakay program in Commonwealth is expected to benefit 500 to 600 passengers per day and we are mulling to continue it until December this year,” ani Dimayuga sa aktuwal na pag-dispatch ng mga sasakyan kahapon. Ang mga libreng sakay, na magsisimula mula alas 6:00 ng umaga hanggang  alas  11:00 ng umaga at  ala 1:00 ng hapon hanggang alas  6:00 ng hapon, ay available sa lahat ng commuter sa lugar mula Lunes hanggang Biyernes. Si Quezon City Mayor Joy Belmonte, na naroroon din sa aktibidad, ay nagpahayag ng kanyang pasasalamat sa MMDA para sa libreng sakay program, na aniya ay malaking tulong lalo na sa mga mag-aaral na nagko-commute araw-araw. “I am very happy that transportation agencies are working hand in hand with the local government in easing the burden of the commuting public,” ani Mayor Belmonte.","Pinalakas pa ng Metropolitan Manila Development Authority (MMDA) ang kanilang libreng sakay sa Commonwealth Avenue, Quezon City para ma-accommodate ang mas maraming commuters, lalo na ang mga estudyante, ilang araw pagkatapos ng face-to-face classes.","August 27, 2022  12:00am",https://www.philstar.com/pilipino-star-ngayon/bansa/2022/08/27/2205551/libreng-sakay-ng-mmda-pinalakas
"Brgy., SK elections sa May 2023, isinulong ni Imee","Inirekomenda ni Senator Imee Marcos na itakda na lamang sa Mayo 2023 ang Barangay at SK Elections bilang pangmatagalang solusyon upang hindi na palaging naipagpapaliban ang BSKE. Ang suhestyon ng senadora ay kaugnay na rin ng unang sinabi ng Commission on Elections (COMELEC) na aabot sa P17 billion hanggang P18 billion ang magagastos kapag iniurong sa Mayo sa susunod na taon ang halalan mula sa nakatakdang halalang pambarangay sa December 5, 2022. Iminungkahi ni Marcos na itakda na lamang sa Mayo 2023 ang Barangay at SK Elections subalit dapat ay magawan ng paraan ng COMELEC na mabawasan ang malaking halaga na gagamitin sa halalan. Paliwanag ng senadora, hindi sa Disyembre kundi isang taon pagkatapos ng national election idaos ang BSKE o sa Mayo 2023 dahil kapag Disyembre ay posibleng abala ang mga lokal na pamahalaan para tapusin ang mga proyekto sa pagtatapos ng taon at mas magastos ito para sa mga estudyante at mga empleyado na kinakailangang umuwi ng Pasko sa mga lugar kung saan rehistrado para lamang makaboto. Hiniling din ni Marcos na pag-isipan ang komposisyon ng Sangguniang Kabataan sa mga barangay lalo pa at kadalasang nagkukulang ang mga mi­yembro na umaalis para ipagpatuloy ang pag-aaral o kaya naman ay magtrabaho. Mas mainam umanong magtalaga na lamang ng isang youth kagawad sa bawat barangay, isang youth councilor sa municipal o city level at isang youth member sa kada probinsya.",Inirekomenda ni Senator Imee Marcos na itakda na lamang sa Mayo 2023 ang Barangay at SK Elections bilang pangmatagalang solusyon upang hindi na palaging naipagpapaliban ang BSKE.,"August 27, 2022  12:00am",https://www.philstar.com/pilipino-star-ngayon/bansa/2022/08/27/2205492/brgy-sk-elections-sa-may-2023-isinulong-ni-imee
"Arawang kaso ng COVID-19, aakyat sa 9K","May posibilidad na umakyat ng 9,000 ang arawang kaso ng COVID-19 sa katapusan ng Setyembre kasunod ng pagbubukas ng klase sa mga paaralan, ayon sa Department of Health (DOH). Sinabi ni DOH officer-in-charge Maria Rosario Vergeire, na ang bilang ay base sa kanilang projection mula sa milyun-milyong mag-aaral na sasabak sa “face-to-face classes”. ‘”We agree the probability is there. Based on our projections, which were already updated because of the opening of classes, maaaring tumaas hanggang 9,000 daily cases dito sa bansa pagdating ng end of September hanggang Oktubre,” saad ni Vergeire. Sinabi pa ng opisyal na ang kilos ng tao ay bumalik na sa sitwasyon bago tumama ang pandemya sa bansa. Kaya naman patuloy ang panawagan niya na sumunod ang lahat sa “minimum public health standards” habang nasa labas ng kanilang bahay. “Gusto ko lang ipaalam sa mga kababayan, these are projections. Ang projections maaaring mangyari, maaaring hindi mangyari, depende kung matutupad ‘yung mga nilagay natin sa assumptions, which includes mobility, minimum public health standards, pagbabakuna at siyempre ‘yung opening of classes,” giit niya. Sa kasalukuyan, nasa 3,231 ang arawang average ng COVID-19. Mas mababa ito ng 14% sa sinundang linggo na may average na 3,755.","May posibilidad na umakyat ng 9,000 ang arawang kaso ng COVID-19 sa katapusan ng Setyembre kasunod ng pagbubukas ng klase sa mga paaralan, ayon sa Department of Health (DOH).","August 27, 2022  12:00am",https://www.philstar.com/pilipino-star-ngayon/bansa/2022/08/27/2205495/arawang-kaso-ng-covid-19-aakyat-sa-9k
"Kaso ng dengue, lepto tuloy ang pag-akyat","Tuloy ang pagtaas ng mga kaso ng dengue at leptospirosis sa bansa ngayong taon na parehong mas mataas din kumpara noong 2021. Sa datos ng Department of Health (DOH), nakapagtala na ng 118,526 kaso ng dengue mula Enero 1 hanggang Agosto 6, habang may 1, 411 kaso ng leptospirosis sa parehong panahon. Mas mataas ng 153% ang kaso ng dengue nga­yon kumpara sa 46,761 sa parehong mga buwan noong 2021, habang mas mataas rin ang mga kaso ng leptospirosis ng 22% kumpara noong nakaraang taon na naitala naman sa 1,157. Mula Hulyo 10 hanggang Agosto 6, nakapagtala ng 29,586 kaso ng dengue kung saan pinakamataas ang mula sa Region III na may 6,035 (20%), kasunod ang NCR na may 4,045 (14%) at ikatlo ang Region VI na may 2,964 kaso (10). Mayroon namang 399 pasyenteng nasawi sa dengue o katumbas na 0.3% case fatality rate sa buong bansa. Pinakamataas na naitalang kaso ng leptospirosis ang NCR na may 263 (19%), kasunod ang Region VI na may 171 (12%), at ikatlo ang Region II na may 169 kaso (12%). Sa buong bansa, nakapagtala na ng 188 pas­yente na nasawi sa leptospirosis na katumbas ng 13.3% case fatality rate.",Tuloy ang pagtaas ng mga kaso ng dengue at leptospirosis sa bansa ngayong taon na parehong mas mataas din kumpara noong 2021.,"August 27, 2022  12:00am",https://www.philstar.com/pilipino-star-ngayon/bansa/2022/08/27/2205494/kaso-ng-dengue-lepto-tuloy-ang-pag-akyat
Bigyan ng tsansa ang PS-DBM,"Umapela si Department of Budget and Management (DBM) Secretary Amenah Pa­ngandaman na bigyan sila ng pagkakataon para aayusin ang sistema sa Procurement Service (PS) sa ilalim ng kaniyang tanggapan matapos itong masangkot sa mga kuwestiyonableng pagbili ng mga kagamitan at iba pang panga­ngailangan ng mga departamento at ahensya ng pamahalaan. Ang PS-DBM ay una nang kinuwestiyon sa mga kontrobersyal na overprice na pagbili ng mga kagamitan kabilang ang P8.2 bilyong medical supplies tulad ng mga face mask at face shield ng Department of Health (DOH) sa kasagsagan ng COVID-19 pandemic. Umani rin ng pagbatikos ang PS-DBM sa maanomalyang pagbili ng mga outdated at overpriced laptops ng DepEd na nagkakahalaga ng P2.4 bilyon. Sa kaniyang pagharap sa House Appropriations Committee sa P5.286 trilyong 2023 national budget, sinabi ni Pangandaman na ang PS-DBM ay may magandang rekord mula 2017 hanggang 2019 sa ilalim ng dating pamumuno ni Sec. Benjamin Diokno kung saan si Pangandaman ay dating Undersecretary dito. “If you’ll be giving us a chance to at least clean PS-DBM, we will highly be happy with that,” sabi pa ng kalihim.",Umapela si Department of Budget and Management (DBM) Secretary Amenah Pa­ngandaman na bigyan sila ng pagkakataon para aayusin ang sistema sa Procurement Service (PS) sa ilalim ng kaniyang tanggapan matapos itong masangkot sa mga kuwestiyonableng pagbili ng mga kagamitan at iba pang panga­ngailangan ng mga departamento at ahensya ng pamahalaan.,"August 27, 2022  12:00am",https://www.philstar.com/pilipino-star-ngayon/bansa/2022/08/27/2205491/bigyan-ng-tsansa-ang-ps-dbm
"Sugar warehouse sa Mindanao, inumpisahan nang suyurin","Inumpisahan na rin ng Bureau of Customs (BOC) ang inspeksyon sa mga bodega ng asukal sa Mindanao na bahagi ng aksyon upang malabanan ang ‘sugar smuggling’ sa bansa. Unang nagkasa ng ‘suprise inspection’ ang BOC-Port of Cagayan de Oro kasama ang mga tauhan ng Armed Forces of the Philippines, Philippine National Police at Sugar Regulatory Administration sa bodega ng Crystal Sugar Company Inc. sa North Poblacion, Maramag, Bukidnon nitong Agosto 23. Armado ng Letter of Authority at Mission Order, inikot ng inspection team ang bodega at natagpuan ang nasa kabuuang 466,142 bags ng asukal. Sinabi naman ni Javier Sagarbarria, vice president ng Crystal, na nasa 66% ng mga asukal ay pag-aari ng mga magbubukid at mga traders. Kaya umanong magprodyus ng milling company ng halos 3 milyong bags ng asukal kada taon kung saan ang hatian ay 66% sa planters at 34% sa miller. Nitong Agosto 24 nang salakayin ng BOC ang bodega ng BUSCO Sugar Milling Corp. sa Barangay Butong, Quezon, Bukidnon, at natagpuan ang nasa 110,674 bags ng asukal, 26,000 nito ay raw at ang nalalabi ay ‘refined’ na. Ayon kay BUSCO Officer-In-Charge Ellen B. Villaflora, nasa 10,000-15,000 bags ng asukal ang inilalabas ng mga traders sa bodega para ideliber sa kanilang mga kliyente. Tiniyak ng dalawang sugar mill company na ang kanilang mga produkto ay gawang lokal at siniserbisyuhan ang Northern Mindanao at Davao region. Sa kabila nito, pagsusumitihin pa rin ang dalawang kumpanya ng mga dokumento na nagpapatunay na local sugar producer sila, kabilang dito ang Sugar Monitoring System Reports.",Inumpisahan na rin ng Bureau of Customs (BOC) ang inspeksyon sa mga bodega ng asukal sa Mindanao na bahagi ng aksyon upang malabanan ang ‘sugar smuggling’ sa bansa.,"August 27, 2022  12:00am",https://www.philstar.com/pilipino-star-ngayon/bansa/2022/08/27/2205493/sugar-warehouse-sa-mindanao-inumpisahan-nang-suyurin
147 pang kaso ng Omicron subvariants,"Nakapagtala pa ng dagdag na 147 kaso ng Omicron subvariants sa bansa ang Department of Health (DOH) sa pinakabagong genome sequencing nitong Agosto 24. Kabilang dito ang 139 bagong kaso ng BA.5, anim na kaso ng BA.4, isang kaso ng BA.2.12.1 at isang kaso ng tinawag na “other sublineages”. Sa mga bagong BA.5 na kaso, karamihan ay natukoy sa Davao region (45), Calabarzon (37) at Soccsksargen (17). Sa BA.4 na mga kaso, 3 ang mula sa Bicol, 2 sa Soccsksargen at isa sa Davao region. Natukoy naman ang isang BA.2.12.1 kaso sa Ilocos region, at ang isang ‘other sublineages” ay sa Caraga.",Nakapagtala pa ng dagdag na 147 kaso ng Omicron subvariants sa bansa ang Department of Health (DOH) sa pinakabagong genome sequencing nitong Agosto 24.,"August 27, 2022  12:00am",https://www.philstar.com/pilipino-star-ngayon/bansa/2022/08/27/2205489/147-pang-kaso-ng-omicron-subvariants
Marcos: MSMEs pasisiglahin,"Nangako si Pangulong Ferdinand “Bongbong” Marcos Jr. na su­suportahan ang pagpapasigla ng Micro, Small, and Medium Enterprises (MSMEs) ng bansa, kasabay nang pagkilala sa nasabing sektor sa post-pande­mic economic regene­ration, paglikha ng trabaho, at pagbabawas ng kahirapan. Sa MSMEs Summit 2022 na ginanap sa Manila Hotel, tiniyak ni Marcos na muling sisigla ang mga MSMEs na kabilang sa mga pangunahing prayoridad ng administrasyon. Inulit ng Pangulo ang pangako ng gobyerno na makipagtulungan sa lahat ng stakeholders upang tiyakin na ang MSMEs ay protektado at binibigyan ng sapat na pagkakataon, hindi lamang para makabangon muli kundi para umunlad at sa modernong panahon. Ikinatuwa rin niya na ang MSMEs Summit ay nakatutok sa post-pandemic recovery at ang pagsulong ng digitalization, na naaayon sa mga prayoridad ng administrasyon. Inihayag din ni Marcos na nais niyang pa­lakasin ng Pilipinas at Estados Unidos ang kanilang MSMEs partnerships. Ang tagumpay din aniya ng mga MSMEs ay mahalaga sa pagpapatibay ng pundasyon ng ekonomiya.","Nangako si Pangulong Ferdinand “Bongbong” Marcos Jr. na su­suportahan ang pagpapasigla ng Micro, Small, and Medium Enterprises (MSMEs) ng bansa, kasabay nang pagkilala sa nasabing sektor sa post-pande­mic economic regene­ration, paglikha ng trabaho, at pagbabawas ng kahirapan.","August 27, 2022  12:00am",https://www.philstar.com/pilipino-star-ngayon/bansa/2022/08/27/2205496/marcos-msmes-pasisiglahin
"Presyo ng asin tumaas, pero suplay sapat – DTI","Idinepensa ng Department of Trade and Industry (DTI) ang pangangailangan ng pagtataas ng presyo ng asin sa mga pamilihan at supermarkets. Sa Laging Handa public briefing, iginiit ni DTI Undersecretary Ruth Castelo na ang mga gumagawa ng asin ay may anim na taon nang hindi nagtataas ng presyo kaya dapat maintindihan ang ginawang pagtataas ng presyo ng mga ito na kanila namang pinagbigyan. Batay sa mga ulat, nagtaas ng P0.75 hanggang higit P3.00 ang presyo sa rock salt at iodized salt. Paliwanag pa ni Castelo hindi kapos ang supply ng locally produced na asin sa bansa kaila­ngan lang talaga may bahagyang taas sa presyo. Aniya, may apat na malalaking kumpanya ang gumagawa ng asin sa bansa habang mayroon din mga imported kaya hindi magkukulang ang suplay nito.",Idinepensa ng Department of Trade and Industry (DTI) ang pangangailangan ng pagtataas ng presyo ng asin sa mga pamilihan at supermarkets.,"August 26, 2022  12:00am",https://www.philstar.com/pilipino-star-ngayon/bansa/2022/08/26/2205198/presyo-ng-asin-tumaas-pero-suplay-sapat-dti
"Suplay ng beep cards, kakapusin","Inaasahang magno-normalize muli ang suplay ng mga beep cards o yaong stored-value cards (SVCs) sa unang bahagi ng 2023. Ito ang inihayag ni Department of Transportation (DOTr) Undersecretary for Rails Cesar Chavez kahapon kasunod nang nakaambang kakulangan ng beep cards. Ipinaliwanag ni Chavez na ang problema ay dulot ng shortage ng suplay ng global chip na nag-ugat sa COVID-19 lockdown sa China at kaguluhan sa Ukraine. Sa pahayag ng DOTr kamakailan, sinabi nitong nabigo ang Beep card provider na AF Payments Inc. (AFPI) na magdeliber ng kinakaila­ngan nilang 75,000 SVCs. Sa gitna ito nang inaasahang pagtaas ng demand ng beep cards bunsod nang inaasahang pagdami ng mga pasahero ng MRT-3 ngayong unti-unti nang ibinabalik ang face-to-face classes sa bansa. Tiniyak naman ng DOTr na may mga inilatag na rin silang mga pamamaraan upang tugunan ang problema at maabot ang demand ng commuters para sa contactless cards. Nakiusap din si Chavez sa publiko na i-share ang kanilang beep cards sa iba upang mabawasan ang epekto ng naturang kakulangan. May mga tao anya na dalawa o tatlo ang Beep cards.",Inaasahang magno-normalize muli ang suplay ng mga beep cards o yaong stored-value cards (SVCs) sa unang bahagi ng 2023.,"August 26, 2022  12:00am",https://www.philstar.com/pilipino-star-ngayon/bansa/2022/08/26/2205197/suplay-ng-beep-cards-kakapusin
DOH ayaw pa sa Iloilo lockdown vs monkeypox ngayong 'local transmission' bineberipika pa,"Hindi pa napapanahon ang anumang ""lockdown"" sa Lungsod ng Ilolilo laban sa monkeypox sa kabila ng pagkakaroon ng kaso roon na walang travel history sa mga bansang meron nito pati na ang kanyang close contacts, giit ng Department of Health, Huwebes. Ito ang sabi ng kagawaran kagabi matapos ianunsyo ni DOH officer-in-charge Maria Rosario Vergeire nitong Martes na "" "" ang posibilidad ng local transmission ng monkeypox kaugnay ng sitwasyon ng ikaapat na kaso ng Pilipinas sa ngayon. ""[The] DOH does not recommend lockdown due to the confirmation of a fourth case of monkeypox residing in Iloilo,"" sabi ng DOH sa isang pahayag sa media. ""The confirmed case and the identified close contacts are under monitoring and strict quarantine."" Ika-23 ng Agosto nang sabihin ng DOH na umabot na sa 14 ang close contacts ng 25-anyos mula sa Iloilo.  Lahat sila ay sinasabing wala pang sintomas ng monkeypox at wala rin exposure o kasaysayan ng pagpunta sa mga bansang meron ng kinatatakutan at nakamamatay na sakit. Nagpapatuloy pa rin naman daw ang pagsasagawa at pagkukumpirma ng contact tracing sa ngayon habang hindi pa 100% natitiyak ang local transmission. ""The Department would also like to reiterate that the verification of their information is crucial as through this, we can clarify and confirm the source of infection,"" banggit pa ng DOH. ""Rest assured that we will be updating once we have all the factual information about the case. Regardless if local transmission is or is not present, the country's preventive measures for Monkeypox will act as if such is happening."" Dati nang   ng mga senador ng 18th Congress si dating Health Secretary Francisco Duque III matapos niyang palagan ang maagang pagpigil sa mga flights mula Tsina noong nagsisimula pa lang ang COVID-19 pandemic noong 2020, bagay na kumalat na sa Pilipinas ngayon. Matindi ang naging epekto ng COVID-19 lockdowns sa ekonomiya at pagkilos ng publiko sa nakaraang dalawang taon, ang ilan dito dama pa rin hanggang ngayon. Una nang sinabi ng DOH na kumakalat ang monkeypox kapag nagkadikitan ng balat ang isang meron nito atbp. Pinaaalalahanan ng DOH ang lahat na agad kumunsulta sa mga pagamutan kung biglang makaranas ng lagnat, pamamaga ng kulani at pagkakaroon ng butlig sa balat kung sila'y may nakasalamuhang suspected case. Ang monkeypox ay hindi tulad ng COVID-19 na kumakalat sa hangin. Dagdag pa nila, kadalasa'y ""mild"" pero nangyayari pa rin.","Hindi pa napapanahon ang anumang ""lockdown"" sa Lungsod ng Ilolilo laban sa monkeypox sa kabila ng pagkakaroon ng kaso roon na walang travel history sa mga bansang meron nito pati na ang kanyang close contacts, giit ng Department of Health, Huwebes.","August 26, 2022  9:37am",https://www.philstar.com/pilipino-star-ngayon/bansa/2022/08/26/2205248/doh-ayaw-pa-sa-iloilo-lockdown-vs-monkeypox-ngayong-local-transmission-bineberipika-pa
"CHR kinundena serye ng pagdukot, pagpatay sa mga babae sa buong bansa","Kinastigo ng Commission on Human Rights (CHR) ang paparaming bilang ng mga dinudukot at pinapatay na babae' bagay na lumalabag sa karapatang mabuhay ng sinuman. ""It is most concerning that the [CHR] has in recent weeks monitored an increase in abductions and incidents of gender-based violence (GBV) perpetrated against women and children and the increasing number of killings across different localities in the country,"" wika ni CHR executive Jacqueline Ann de Guia sa isang pahayag, Huwebes. ""This is increasingly important as more children return to school with the resumption of face-to-face classes."" 
Ika-5 lang ng Hulyo nang matagpuang patay ang industrial engineer na si Princess Dianne Dayor mula sa Malolos, Bulacan matapos iulat na nawawala noong July 2.   Ika-9 naman ng Agosto nang matagpuang patay si Josie Bonifacio, 40-anyos, ilang oras i-report na nawawala ng kanyang asawa. Lumitaw naman ang bangkay ng nawawalang si Jovelyn Galleno nitong ika-23 ng Agosto matapos ireklamong nawawala noong ika-5 ng parehong buwan, na siyang nakikitang panibagong kaso ng ""rape-slay."" Una nang nanawagan sina Gabriela party-list Rep. Arlene Brosas at Sen. Imee Marcos na agad mag-imbestiga lalo na't responsibilidad ng gobyernong prote3ktahan ang kababaihan at mga bata sa ilalim ng Republic Act 9710 o magna Carta of Women. PANOORIN | Gabriela Partylist, pinaiimbestigahan ang serye ng mga nawawalang kababaihan sa iba't ibang bahagi ng bansa. ""[E]qually concerning are the killings that led to the deaths of a couple on their way to a court hearing in Quezon, the shooting incident in Taguig, robbery slay of a in 16-year-old scholar in Barangay Bulacao, Cebu City and the still unclear manner of deaths of the Tiamzons in a military encounter,"" sabi pa ni De Guia."" For the continue protection of the community, we ask the public to report suspicious incidents to the police and for the public to provide any relevant information to the disappearance of Rodrigo Catibog who remains missing for almost two weeks after his abduction in Barangay Buhangan in Lian town."" Ikinatuwa naman ng CHR ang anunsyo ng Department of Justice na titignan nila ang mga nabanggit na pagpatay. Miyerkules lang nang pabulaanan ni Philippine National Police spokeseprson PCol. Jean Fajardo na  . ""Kung titignan natin 'yung 'yung circumstances dito sa mga nangyaring sunud-sunod na pagkaka-discover ng cadaver pati na nga 'yung pagdukot at later on nakitang patay, wala po tayong nakikita na serial killer dito dahil iba-iba kasi 'yung involved dito at iba-iba ang motibo,"" ani Fajardo. Pinasusumite naman ngayon ni Interior Secretary Benhur Abalos Jr. ng report ang mga pulis patungkol sa naturang mga pagpatay sa Metro Manila at kalapit na mga probinsya. Abalos says he wants the police to submit reports on the spate of killings in Metro Manila and nearby provinces",Kinastigo ng Commission on Human Rights (CHR) ang paparaming bilang ng mga dinudukot at pinapatay na babae' bagay na lumalabag sa karapatang mabuhay ng sinuman.,"August 25, 2022  7:09pm",https://www.philstar.com/pilipino-star-ngayon/bansa/2022/08/25/2205085/chr-kinundena-serye-ng-pagdukot-pagpatay-sa-mga-babae-sa-buong-bansa
"Budget, DepEd execs ginisa sa ‘overpriced’ laptops","Nagisa ng Senado ang mga opisyal ng Department of Budget and Management (DBM) at Department of Education (DepEd) kaugnay sa pag-apruba nito sa Procurement Service (PS) ng DBM sa pagbili ng umano’y overpriced laptops. Sa pagdinig ng Senate Blue Ribbon Committee, tinanong ni Sen. Ronald dela Rosa ang DepEd bakit pumayag sa pagbili ng PS-DBM ng P58,000 laptop bawat isa. Giit ni Dela Rosa, maliwanag sa record na pumayag ang DepEd na bumili ng laptop na mula sa P35,000 ay ginawa itong P58,000. Paliwanag naman ni dating DepEd secretary Leonor Briones, si DepEd Usec. Alain Pascua ang dapat magpaliwanag dahil siya ang information communications technology chief. Paliwanag naman ni Pascua na binigyan siya ng PS-DBM ng action slip bago pa ang pagbili kung saan nakasaad dito ang bilang at presyo ng laptops at si ICT Director Abram Abanil din umano ang pumirma sa action slip. Pinuna naman ni Sen. Alan Peter Ca­yetano ang presyo na P58,000 na kapresyo na anya ng MacBook air at paano na-approved ang entry level nito. Sa tingin ni Caye­tano, posibleng incompetence o may connivance sa PS-DBM subalit itinanggi naman ni Pascua na inaprubahan niya ang pagbili nito dahil mayroon nang action slip na binigay ang PS-DBM na inayunan ng ICT unit ng DepEd. Iginiit naman ni Sen. Francis Tolentino, chairman ng komite na base sa mga dokumento, lumalabas na inaprubahan nina Pascua at Abanil ang pagbili ng mga umano’y overpriced laptops.",Nagisa ng Senado ang mga opisyal ng Department of Budget and Management (DBM) at Department of Education (DepEd) kaugnay sa pag-apruba nito sa Procurement Service (PS) ng DBM sa pagbili ng umano’y overpriced laptops.,"August 26, 2022  12:00am",https://www.philstar.com/pilipino-star-ngayon/bansa/2022/08/26/2205199/budget-deped-execs-ginisa-sa-overpriced-laptops
RA 7610 pinaaamyenda ni Bong Go,"Muling inihain sa Senado ni Senator Christopher Lawrence “Bong” Go ang panukala para amyendahan ang Republic Act No. 7610 o ang “Special Protection of Children Against Abuse, Exploitation, and Discrimination Act” para lalong mapalakas ang mga hakbang sa proteksyon ng bansa para sa mga bata. Ang Senate Bill No. 1188 ay naglalayong amyendahan ang Seksyon 5 (b) ng Anti-Child Abuse Law tungkol sa parusa para sa mga taong nagsasagawa ng mahalay na pag-uugali o sekswal na aktibidad sa mga menor-de-edad na wala pang 12 taong gulang. Sa ilalim ng kasalukuyang batas, ang kahalayan laban sa isang menor-de-edad na wala pang 12 taong gulang ay parurusahan ng reclusion temporal habang ang parehong gawa laban sa isang bata na higit sa 12 taong gulang ngunit wala pang 18 taong gulang ay parurusahan ng reclusion temporal sa katamtamang panahon nito sa reclusion perpetua. Sa madaling salita, mas mababa ang parusa sa kabila ng katotohanan na ang biktima ay mas bata. Nauna rito, pinuri ni Go ang pagsasabatas ng RA 11648, na nagtataas ng edad para sa pagtukoy ng statutory rape mula “below 12 years old” hanggang “below 16 years old”, bilang isang mahalagang hakbang sa paglaban sa sekswal na karahasan at pagsasamantala. Nilagdaan ni dating Pangulong Rodrigo Duterte ang panukala bilang batas noong Marso 4, 2022.","Muling inihain sa Senado ni Senator Christopher Lawrence “Bong” Go ang panukala para amyendahan ang Republic Act No. 7610 o ang “Special Protection of Children Against Abuse, Exploitation, and Discrimination Act” para lalong mapalakas ang mga hakbang sa proteksyon ng bansa para sa mga bata.","August 26, 2022  12:00am",https://www.philstar.com/pilipino-star-ngayon/bansa/2022/08/26/2205187/ra-7610-pinaaamyenda-ni-bong-go
3 patay kay ‘Florita’,"Tatlo katao ang patay habang apat naman ang sugatan dahil sa pananalasa ng bagyong Florita, ayon sa Disaster Risk Reduction and Management Council (NDRRMC). Tinukoy ang mga nasawi na isang 63-anyos mula Cagayan province at 56-anyos mula sa Pinukpuk, Kalinga nang mabagsakan ng puno. Bineberipika naman ang isa pang namatay na 32-anyos dahil naman sa pagkalunod sa Bato, Camarines Sur. Lumilitaw din sa datos mula sa NDRRMC na umakyat na sa 11,953 pamilya o katumbas ng 47,169 indibidwal ang naapektuhan ng bagyo. Umabot sa 10,355 na katao ang kinailangang ilikas. Nasa 6,623 sa kanila ang dinala sa mga evacuation centers, habang ang iba ay nakipisan pansamantala sa mga kaanak o kaibigan. Nabatid naman na nasa 44 na kalsada at 14 na tulay ang napinsala rin ng bagyo. Ayon sa NDRRMC, nakapaglaan na ng mahigit P4.8 million na halaga ng tulong ang DSWD at ang lokal na pamahalaan. Pumalo naman sa mahigit P19 milyong halaga ang winasak sa sektor ng agrikultura ni Florita.","Tatlo katao ang patay habang apat naman ang sugatan dahil sa pananalasa ng bagyong Florita, ayon sa Disaster Risk Reduction and Management Council (NDRRMC).","August 26, 2022  12:00am",https://www.philstar.com/pilipino-star-ngayon/bansa/2022/08/26/2205196/3-patay-kay-florita
DOH inabswelto mga ospital sa 'bentahan ng laman-loob' ng kidnap victims; balita peke raw,"Tiniyak ng Department of Health (DOH) na hindi nakikisangkot ang mga lehitimong ospital sa Pilipinas sa aniya'y iligal na bentahan ng internal organs sa bansa, ito habang dumarami ang reported na kaso ng kidnapping at pagpatay sa kababaihan at kabataan nitong mga nagdaang linggo at buwan. Kumakalat kasi ngayon sa social media ang mga ulat na nagagamit daw ng mga sindikato ang mga laman-loob ng mga naturang biktima para sa masamang gawain, ani DOH officer-in-charge Maria Rosario Vergeire, Biyernes. ""Amin din pong napag-alaman noong isang araw na meron daw pong instances na ang mga kababayan natin ay maki-kidnap at kinukuha daw 'yung mga organs nila para ito po ay maibigay doon sa mga nangangailangan,"" sabi ni Vergeire sa isang media forum kanina. ""'Yung mga nagbebenta o 'di kaya po 'yung mga sinasabing naki-kidnap, ito po ay dadaan pa rin sa proseso. Hindi pa rin po 'yan kasiguruhan na porke may organ na kayo eh ikakabit na po sa inyo 'yan ng mga doktor."" ""We have ethics committee review for our organ transplant process."" Binabanggit ito ng DOH official ngayong tila sunud-sunod ang kidnapping, patayan atbp. karahasan sa mga kababaihan at bata. Ang ilan diyan naitala sa Bulacan atbp. bahagi ng bansa. Una nang   ng Commission on Human Rights, Gabriela Women's Party at Sen. Imee Marcos ang serye ng karahasan, bagay na ikinababahala ngayon ng ilan ngayong nagsimula na uli ang face-to-face classes. Sa kabila nito, naninindigan ang Philippine National Police (PNP) na   sa likod ng mga nabanggit na krimen sa paligid ng Metro Manila at mga kalapit na probinsya. Giit ng PNP,   ang mga nabanggit at ""manageable"" pa ang sitwasyon sa ngayon. ""Unang-una, 'yun pong mga organ transplant po natin na isinasagawa natin sa ating bansa, hindi po tayo basta-basta tumatanggap ng kahit na anong organ from anybody,"" dagdag pa ni Vergeire. ""Pinag-aaralan pong maigi ng ating mga ospital kung sino ang appropriate na donor ng organs na 'to para doon sa pasyente."" Wika pa niya, merong batas sa Pilipinas na nagsasabing kinakailangang buhay pa ang donor ng mga nasabing organs, maliban na lang sa ilang exemptions. May proseso rin daw kung saan kinakausap mismo ang donors at iniibestigahang maigi kung talagang may kaugnayan sa pasyente o hindi. Babala ng DOH, ang maling pagta-transplant ng mga bahagi ng katawan sa mga pasyente ay maaaring magresulta pa sa masamang epekto sa kalusugan kaysa makatulong. Ilan sa mga una nang nabalitang dinukot at natagpuang patay kamakailan ay ang industrial engineer na si Princess Dianne Dayor mula sa Malolos, Bulacan. Iba pa ito sa kaso nina Josie Bonifacio, Jovelyn Galleno, atbp.","Tiniyak ng Department of Health (DOH) na hindi nakikisangkot ang mga lehitimong ospital sa Pilipinas sa aniya'y iligal na bentahan ng internal organs sa bansa, ito habang dumarami ang reported na kaso ng kidnapping at pagpatay sa kababaihan at kabataan nitong mga nagdaang linggo at buwan.","August 26, 2022  4:00pm",https://www.philstar.com/pilipino-star-ngayon/bansa/2022/08/26/2205332/doh-inabswelto-mga-ospital-sa-bentahan-ng-laman-loob-ng-kidnap-victims-balita-peke-raw
"'Florita' iniwan P33.7-M halagang pinsala sa imprastruktura, P3.4-M sa agrikultura","Milyung-milyong halaga ng pinsala na ang idinulot ng nagdaang bagyong ""Florita"" sa buong Pilipinas sa ngayon ayon sa  National Disaster Risk Reduction and Management Council (NDRRMC) ito habang apektadong populasyon lumobo sa 71,468 katao. Ayon sa  , Biyernes, umabot na sa P33,700,000 halaga ng damage na ang naidulot ng sama ng panahon sa buong bansa: Pagdating sa sektor ng agrikultura, pumalo na sa P3.414,672 ang halaga ng production loss o pinsala sa Region 1. Sinasabing 324 magsasaka at mangingisda na ngayon ang apektado na siyang sumasaklaw sa 633 ektaryang taniman na bahagyang na-damage. Aabot naman na sa 223 metric tons ang volume ng production loss sa ngayon. Bukod pa sa imprastruktura at agirkultura, aabot naman sa 33 kabahayan ang nasira mula sa Ilocos, Cagayan Valley at Cordillera Administrative Region. Ganito ang itsura sa ngayon ng mga apektadong populasyon kung titilad-tilarin: Nakapagbigay naman na ng P6.32 milyong halaga ng tulong sa ngayon para sa mga pamilyang naapektuhan sa Regions 1, 2, 5 at Cordillera. Kasama na sa mga naipamahagi ang family kits, hygiene kits, family food packs, atbp. ""As of August 25, more than P4.4 million worth of food and non-food items were already sent [by the Department of Social Welfare and Development] to affected localities, with the bulk of assistance worth P3.1 million delivered in Region II,"" wika ng DSWD sa isang pahayag nitong Huwebes. ""The rest were provided in Regions I, III, CALABARZON, and the Cordillera Administrative Region (CAR).""","Milyung-milyong halaga ng pinsala na ang idinulot ng nagdaang bagyong ""Florita"" sa buong Pilipinas sa ngayon ayon sa  National Disaster Risk Reduction and Management Council (NDRRMC) ito habang apektadong populasyon lumobo sa 71,468 katao.","August 26, 2022  10:17am",https://www.philstar.com/pilipino-star-ngayon/bansa/2022/08/26/2205252/florita-iniwan-p337-m-halagang-pinsala-sa-imprastruktura-p34-m-sa-agrikultura
"Pagpapaliban ng Barangay, SK elections aprub na sa House committee","Inaprubahan na nitong Biyernes ng House Committee on Suffrage and Electoral Reform ang rekomendasyon para ipagpaliban muna ang Brgy. at Sanggunian Kabataan (SK) elections na itinakda sana sa Disyembre 5, 2022. Sa pagdinig ng komite na pinamumuan ni Rep. Maximo Dalog Jr. (Lone District Mountain Province), ay inaprubahan ng mga mambabatas na isagawa ang hahalan sa Disyembre 5, 2023. Nakasaad sa Committee report na ang pag-upo sa puwesto ng mga mahahalal na opisyal ng Barangay at SK ay magsisimula dakong alas-12 ng tanghali sa Hunyo 1, 2024 kung saan magsisilbi ang mga ito ng tatlong taong termino. Samantala ang mga incumbent Barangay at SK officials ay inaatasan sa hold-over capacity hanggang maihalal ang kanilang magiging kapalit sa puwesto. Binigyang diin pa ng Committee Chairman na nilalayon ng pagpapaliban sa Brgy/SK elections na mapalawig pa ang pagpaparehistro ng mga botante.","Inaprubahan na nitong Biyernes ng House Committee on Suffrage and Electoral Reform ang rekomendasyon para ipagpaliban muna ang Brgy. at Sanggunian Kabataan (SK) elections na itinakda sana sa Disyembre 5, 2022.","August 26, 2022  12:00am",https://www.philstar.com/pilipino-star-ngayon/bansa/2022/08/26/2205189/pagpapaliban-ng-barangay-sk-elections-aprub-na-sa-house-committee
"Facebook, TikTok pupulungin sa sexual exploitation ng kabataan","Nakatakdang maki­pagpulong ang Department of Justice (DOJ) sa mga opisyal ng social media apps na Facebook, TikTok at iba pa ukol sa pakiki­pagtulungan na labanan ang laganap na ‘sexual exploitation’ sa mga kabataang Pilipino gamit ang kanilang plataporma. Sa kapihan sa Manila Bay kahapon, inihayag ni Justice Secretary Jesus Crispin Remulla na sila na mismo ang dudulog sa mga social media companies na may tanggapan dito sa bansa para hingiin ang kanilang kooperasyon laban sa naturang krimen na patuloy na nagaganap sa bansa. Maging ang mga ‘internet service providers’ at iba’t ibang telcos ay kanila ring hihingan ng tulong para ma-filter o masala ang mga naipalalabas na online content. Paliwanag ng kalihim na dumadaan muna sa mga ISP, telcos at ma­ging sa mga social media management ang mga content na may kinalaman sa pang-aabuso sa mga bata kaya mahalaga ang kanilang tulong sa paglaban dito. Ngunit kung hindi umano tatalima at mabibigo na makipagtulungan ang mga nabanggit na stakeholders laban sa ‘OSEC (online sexual exploitation of children)’ ay posibleng kasuhan nila ang mga ito bilang ‘accessory’ o ka­sabwat sa nasabing krimen.","Nakatakdang maki­pagpulong ang Department of Justice (DOJ) sa mga opisyal ng social media apps na Facebook, TikTok at iba pa ukol sa pakiki­pagtulungan na labanan ang laganap na ‘sexual exploitation’ sa mga kabataang Pilipino gamit ang kanilang plataporma.","August 25, 2022  12:00am",https://www.philstar.com/pilipino-star-ngayon/bansa/2022/08/25/2204888/facebook-tiktok-pupulungin-sa-sexual-exploitation-ng-kabataan
Libreng Sakay walang pondo sa 2023,"Walang pondo ang Libreng Sakay program ng Department of Transportation (DOTr) para sa mga commu­ters sa Metro Manila para sa susunod na taong 2023. Ito ang nabatid sa isinagawang pagdinig ng House Committee on Transportation sa pamumuno ni Antipolo Rep. Romeo Acop nitong Huwebes. Sa pagharap ni DOTr Undersecretary for Road Transport and Infrastructure Marke Steven Pastor, sinabi nito na ang kanilang ahensya ay humiling ng P12 bilyon para sa Service Contracting Program. Pero hindi nila naisama sa 2023 National Expenditure Program (NEP) ang pondo para sa Libreng Sakay sa susunod na taon. Sa ilalim ng panukalang budget ng DOTr sa 2023 NEP, humihi­ling ito ng P171.1 bil­yon para sa susunod na taon na mas mataas ng 120.4 % mula sa P75.8 bilyon noong 2022. Ang Service Contracting Program o Libreng Sakay partikular na sa EDSA carousel bus ay inisyatibo ng DOTr at Land Transportation Franchising and Regulatory Board (LTFRB) noong hu­ling bahagi ng 2020 sa ilalim ng Bayanihan to Recover as One Act para tulungan ang mga commuters na apek­tado ng COVID-19 pandemic. Ang nasabing programa ay ipinagpatuloy ng DOTr nitong 2021 at hanggang ngayong 2022. Dahil dito, umapela si Pastor sa panel ng Kamara na mapondohan ang service contracting program hanggang sa susunod na taon para sa ‘Libreng Sakay‘ ng mga commuters.",Walang pondo ang Libreng Sakay program ng Department of Transportation (DOTr) para sa mga commu­ters sa Metro Manila para sa susunod na taong 2023.,"August 26, 2022  12:00am",https://www.philstar.com/pilipino-star-ngayon/bansa/2022/08/26/2205194/libreng-sakay-walang-pondo-sa-2023
'Sana okay siya': CHED chair dumistansya sa naarestong kapatid na CPP-NPA member kuno,"Dumistansya ang pamunuan ng Commission on Higher Education (CHED) sa pagkakahuli ng isang miyembro diumano ng Communist Party of the Philippines-New People's Army-National Democratic Front of the Philippine (CPP-NPA) na siyang kamag-anak ng isa sa kanilang opisyal. Huwebes kasi nang ianunsyo ni PNP chief PGen. Rodolfo Azurin Jr. isang Martial Law survivor na kapatid ni CHED chair Prospero de Vera III.  ""As a sibling, I hope and pray for her safety and good health in detention as she faces the cases filed against her,"" ani Popoy sa isang pahayag, Biyernes. ""I have not seen her and I have not spoken to her for more than 25 years since she decided to rejoin the underground movement."" Suportado ni CHED chairman Prospero De Vera III ang hakbang na ginagawa ng administrasyon ni Pres. Bongbong Marcos para wakasan ang communist insurgency sa bansa. 
 
RELATED POST:    Paliwanag pa ng CHED chair, kaiba ang kanyang paniniwala sa babaeng kapatid at ""hindi sinusuportahan ang kanyang mga nagawa."" Matatandaang   ni Pangulong Ferdinand Marcos Jr. si Prospero bilang pinuno ng CHED. Sinasabing ni-rape noon si Adora sa gitna ng ""tactical interrogations"" noong kasagsagan ng Batas Militar ni dating Pangulong Ferdinand Marcos Sr., ayon sa Task Force Detainees of the Philippines. Adora Faye was arrested by the military in 1976. She was stripped, beaten, & repeatedly raped during tactical interrogations. She got pregnant after the repeated sexual assaults & was forced to induce an abortion.        ""I fully support the administration of President Ferdinand 'Bongbong' Marcos Jr. in its efforts to end the communist insurgency that has destroyed so many lived and property,"" ani Prospero. ""I will let the law take its court in resolving the charges against her."" Sa warrant of arrest na inilabas ng Iloilo City Regional Trial Court, sinasabing ""multiple murder with the use of explosive with multiple frustrated murder"" ang hinaharap ni Adora (alyas ""Ka Arce""). Walang pisyansang inirerekomenda para sa kanya. Ibinahagi ng state-run media ang kanyang mug shoot  . TIGNAN: para sa reklamong ""multiple murder with the use of explosive with multiple frustrated murder.""    
 
(????PNP)  Una nang sinabi ni Azurin na ""staff officer"" ng general command ng CPP-NPA-NDFP at secretary ng central front ng CPP-NPA Regional Committee – Panay si Adora. Siya'y asawa diumano ni CPP-NPA central committee member Jessie Licura (alyas ""Ren""). Una nang dinesignate bilang ""terorista"" ng Anti-Terrorism Council ang  - . Sa kabila nito,  . Gayunpaman, kinikilala ng mga rebeldeng komunista ang sarili bilang mga rebolusyonaryo na lumalaban sa kontrol ng mga dayuhan sa Pilipinas, kawalan ng lupa at pagpapatakbo sa gobyerno bilang negosyo.",Dumistansya ang pamunuan ng Commission on Higher Education (CHED) sa pagkakahuli ng isang miyembro diumano ng Communist Party of the Philippines-New People's Army-National Democratic Front of the Philippine (CPP-NPA) na siyang kamag-anak ng isa sa kanilang opisyal.,"August 26, 2022  2:07pm",https://www.philstar.com/pilipino-star-ngayon/bansa/2022/08/26/2205313/sana-okay-siya-ched-chair-dumistansya-sa-naarestong-kapatid-na-cpp-npa-member-kuno
Wala nang walk-in sa educational ayuda - DSWD,"Wala nang mangyayaring walk-ins sa gagawing pamamahagi ng Department of Social Welfare and Development (DSWD) ng educational assistance sa mahihirap na mag-aaral sa bansa lalo na sa Metro Manila. Nagpayo si DSWD Sec­retary Erwin Tulfo  na sa mga nais maka­ku­ha ng cash assistance ay kailangang mag-register sa  o mag-email sa  Ang aplikante anya ay maaaring tingnan ang DSWD website at social media accounts para sa mga katanungan at ibang mga detalye para dito. Malaki ang paniwala ni Tulfo na ang mga kalituhan sa nagdaang sistema ng payout ang nagbukas sa kanilang gamitin ang digital system sa pamamahagi ng ayuda. Ang mga aplikan­te ay tatanggap ng  text message mula sa  DSWD para malaman kung saan ang ka­nilang  payout sites. “Pipiliin namin alphabetical, siguro this ?coming Saturday ‘yung mga apelyido na nagsisimula sa letrang A hanggang F so ‘yun muna ang ia-accommodate natin for this ?coming Saturday, nationwide ‘yun,” paliwanag pa ni Tulfo. Makaraang suspendihin muna ang pamamahagi ng cash aid sa mga mag-aaral noong nagdaang Sabado dahil sa dumagsang mga tao, muling magsisimulang mamahagi ng ayuda ang DSWD para dito sa darating na Sabado. Kaugnay nito, lumagda ng isang memorandum of agreement si Tulfo at DILG Secretary Benhur Abalos para magtulungan sa pamamahagi ng educational assistance sa mga mag-aaral. Sa ilalim ng kasunduan, ang mga local go­vernment units (LGUs) ang magsasabi ng payout site at maglalagay ng dagdag na tauhan tulad ng mga social workers na susuri sa mga dokumento ng mga aplikante at maglalagay ng police at barangay officers sa lugar para sa maayos at matahimik na pamamahagi ng cash aid. Tanging certificate of enrollment at identification card ang dadal­hin ng benepisyar­yong mag-aaral para makausap ng tauhan ng DSWD at matanggap ng mga ito ang kanilang financial assistance.",Wala nang mangyayaring walk-ins sa gagawing pamamahagi ng Department of Social Welfare and Development (DSWD) ng educational assistance sa mahihirap na mag-aaral sa bansa lalo na sa Metro Manila.,"August 25, 2022  12:00am",https://www.philstar.com/pilipino-star-ngayon/bansa/2022/08/25/2204897/wala-nangwalk-insa-educationalayuda-dswd
"Serial killer at ‘puting van’ sa pangingidnap, ‘di totoo – PNP","Hindi totoo na may serial killer at grupo ng mga kriminal na nakasakay sa puting van na responsable sa insidente ng mga pagdukot at pagpatay. Ito ang sinabi ni PNP spokesperson PCol. Jean Fajardo dahil iba-iba ang mga suspek sa mga nagdaang insidente ng pandurukot at mayroon silang iba’t ibang motibo. “Kung titingnan natin ‘yung circumstances dito sa mga nangyaring sunud-sunod na pagkaka-discover ng cadaver pati na nga ‘yung pagdukot at later on nakitang patay, wala po tayong nakikita na serial killer dito dahil iba-iba kasi ‘yung involved dito at iba-iba ang motibo,” ani Fajardo. Isa ang insidente ng pagdukot sa 25-anyos at 35-anyos na lalaki sa Batangas ang ikinababahala ng publiko. Ang 25-anyos ay natagpuang patay sa Sariaya, Quezon habang nawawala pa rin ang 35-anyos. Sinabi ni Fajardo na inatasan na ni PNP chief PGen. Rodolfo Azurin ang mga field at regional director na palakasin ang seguridad sa kanilang nasasakupan, kabilang ang mga barangay at mall. Nanawagan din si Fajardo sa publiko na agad ipagbigay-alam sa pulisya ang anumang kaparehong insidente na kanilang nasaksihan para agad itong maimbestigahan. Nauna nang inatasan ni DILG Secretary Benhur Abalos si Azurin upang magsumite ng ulat hinggil sa mga insidente ng pagdukot at pagpatay sa bansa dahil nais niyang masiguro na ang mga naturang report ay hindi ‘fictitious’ o gawa-gawa lamang.",Hindi totoo na may serial killer at grupo ng mga kriminal na nakasakay sa puting van na responsable sa insidente ng mga pagdukot at pagpatay.,"August 25, 2022  12:00am",https://www.philstar.com/pilipino-star-ngayon/bansa/2022/08/25/2204886/serial-killer-puting-van-sa-pangingidnap-di-totoo-pnp
"Bong Go: Hustisya sa Pinas, napakabagal","Inihain muli sa Senado ni Senator Christopher “Bong” Go ang Senate Bill No. 1186 na naglalayong lumikha ng mga karagdagang dibisyon sa Court of Appeals (CA) para mas mapahusay ang sistema ng hudikatura. Aamyendahan nito ang Batas Pambansa Bilang 129, kilala rin bilang Judiciary Reorganization Act. Binigyang-diin ni Go na ang bawat Pilipinong nahaharap sa mga kasong ligal ay may karapatan sa mabilis na paglilitis at disposisyon ng mga kaso. Ipinaliwanag niya na ang iminungkahing panukala ay makatutulong upang maiwasan ang pagkaantala sa pangangasiwa ng hustisya. Muling iginiit ng senador na kadalasang nalalabag ang karapatan sa mabilis na paglilitis at disposisyon ng kaso dahil sa hindi inaasahan o sinasadyang pagkaantala. “Let us strengthen the role and functions of our judiciary. Napakarami pong mga kaso na hindi agad-agad nareresolba dahil hindi po ito agarang naaaksyunan at nabibig­yang pansin,” sabi ni Go. Sinabi ni Go na ang mga problema sa pagkaantala sa pagdedesisyon at pagresolba ng mga kaso ay nagpapababa sa tiwala ng publiko sa sistema ng hustisya ng bansa. Kaya naman ang batas na kanyang isinusulong ay magbibigay ng mas maaasahan, walang kinikilingan, at mabilis na paghahatid ng hustisya. Binigyang-diin ni Sen. Go na kailangang ayusin ang CA lalo’t maraming kaso ang bumabara sa mga docket ng korte sa apela. Sa kanyang panukala, nais niyang magdagdag ng tatlo pang dibisyon ng Court of Appeals, bawat isa ay may tatlong miyembro at permanenteng istasyon ng mga dibisyon. Tiwala si Go na ang kanyang panukala ay magbibigay ng mas mabilis at mas mahusay na sistema sa hudikatura sa bansa.",Inihain muli sa Senado ni Senator Christopher “Bong” Go ang Senate Bill No. 1186 na naglalayong lumikha ng mga karagdagang dibisyon sa Court of Appeals (CA) para mas mapahusay ang sistema ng hudikatura.,"August 25, 2022  12:00am",https://www.philstar.com/pilipino-star-ngayon/bansa/2022/08/25/2204882/bong-go-hustisya-sa-pinas-napakabagal
Death penalty binuhay sa Kamara,"Rapists at mga terorista ang dapat patawan ng death penalty! Ito ang inihayag ni Duterte Youth Partylist Rep. Drixie Mae Cardema na determinadong mag-isponsor ng panukalang batas sa Kamara para sa pagbuhay muli ng death penalty laban sa mga nakagawa ng heinous crimes. “We will sponsor next week a bill for the return of the Death Penalty in our country specifically for rapists, heinous crimes and terrorists. These crimes are not accidents, these are crimes that directly assault our women and youth, our people, and our country,” pahayag ni Cardema. Ilang Kongresista rin ang nagsusulong sa pagpapataw ng capital punishment sa mga nakagawa ng karumal-dumal na krimen. Sinabi ni Cardema, ang mga nakapatay sa pagtatanggol sa sarili ay hindi niya isasali sa death penalty maging ang mga nakapatay matapos na mabangga ang mga tumatawid sa maling tawiran sa kalsada. Aniya, ang mga nabanggit na hindi sinadyang krimen ay ang Duterte Youth Partylist pa mismo ang tutulong para maabsuwelto ang mga akusado sa mga ganitong uri ng malas na mga insidente. Samantala sa mga rebeldeng NPA naman na susuko ngayon pa lang ay tutulungan ang mga ito ng gobyerno na magbagong buhay at magkaroon ng kabuhayan para sa kaniyang pamilya.",Rapists at mga terorista ang dapat patawan ng death penalty!,"August 25, 2022  12:00am",https://www.philstar.com/pilipino-star-ngayon/bansa/2022/08/25/2204883/death-penalty-binuhay-sa-kamara
"Librong tumatalakay sa sagot sa kagutuman, ilulunsad","Nakatakdang ilunsad ang isang libro na naglalaman ng mga makabagong teknolohiya at organikong pamamaraan ng pagsasaka na magsisilbing sagot sa kagutuman. Ang libro na may titulong “Leave Nobody Hungry” ay iniakda ng dating mamamahayag na si Virginia R. Rodriguez at nakatakdang ilunsad sa susunod na buwan. Ayon kay Rodriguez, nais niyang makatulong sa administrasyon ni Pa­ngulong Ferdinand Marcos Jr., na siya ring tumatayong Kalihim ng Department of Agriculture (DA) at ang ginawa niyang libro ay tiyak na makatutulong sa milyun-milyong magsasaka sa bansa para mapataas ang kanilang ani, hindi lamang sa palay at mais maging sa iba pang pananim. Ani Rodriguez, sagot sa “food crisis agenda” ni PBBM ang mga nilalaman ng kanyang isinulat na libro, kabilang na rito ang “Masaganang 150” na isinusulong ng Pangulo. Bukod sa “food security” ay nilalaman din ng libro ang paglikha ng maraming trabaho na nais mangyari ng gobyerno. Inaasahang dadaluhan ni Pang. Marcos, bilang guest of honor, at iba pang matataas na opisyal ng pamahalaan ang book launching, na gaganapin ngayong Setyembre sa Centennial Hall sa Manila Hotel.",Nakatakdang ilunsad ang isang libro na naglalaman ng mga makabagong teknolohiya at organikong pamamaraan ng pagsasaka na magsisilbing sagot sa kagutuman.,"August 25, 2022  12:00am",https://www.philstar.com/pilipino-star-ngayon/bansa/2022/08/25/2204879/librong-tumatalakay-sa-sagot-sa-kagutuman-ilulunsad
"Pinas, nagdeklara ng giyera vs online child sexual abuse","Nagdeklara ang gob­yerno ng giyera laban sa online child sexual exploitation, ayon kay Justice Secretary Jesus Crispin Remulla nitong Martes. Sa isang inter-agency press conference sa Malacañang, sinabi ni Remulla na dapat ikahiya ng bansa ang imahe ng Pilipinas bilang nangungu­nang pinagmumulan ng child exploitation at sexual abuse online. “Nagdedeklara kami ng digmaan tungkol dito.... Lahat na ng pwedeng gawin ng bansa para dito… 100 percent of law enforcement is here as well as 100 percent of jails and correctional facilities are here,” ani Remulla. Sinabi rin ni Remulla na layunin nila na iparamdam sa mga mamamayan ang pangangailangang sugpuin ang mga krimen na ginagawa sa mga kabataan sa pamamagitan ng internet at sa pamamagitan mismo ng face-to-face na pangyayari. Sinabi rin ng kalihim na marami ang dapat makiisa sa kanila katulad ng mga internet service providers, telcos, mga malalaking kumpanya ng internet na hindi aniya dapat magpagamit sa mga nasabing karumal-dumal na gawain. Marami aniyang mga lugar sa bansa ang natukoy na mga hotspot sa online na sekswal na pang-aabuso sa mga bata. Ang Europe, ayon sa kanya, ang pinakamala­king mamimili ng mga online na materyales na nagsasamantala sa mga menor-de-edad sa Pilipinas. Sinabi naman ni Department of Social Welfare and Development (DSWD) Sec. Erwin Tulfo na katuwang nila sa laban ang mga taga United States Embassy, Homeland Security upang magmonitor. Idinagdag ni Tulfo na mabentang-mabenta ang mga batang Pilipino sa mga foreigners. Kalimitan anya ay nasa P10,000 o minsan ay P5,000 ang ibinabayad sa mga bata na pinapagawa ng kalaswaan online pero hindi naman napupunta sa kanila ang bayad.","Nagdeklara ang gob­yerno ng giyera laban sa online child sexual exploitation, ayon kay Justice Secretary Jesus Crispin Remulla nitong Martes.","August 24, 2022  12:00am",https://www.philstar.com/pilipino-star-ngayon/bansa/2022/08/24/2204660/pinas-nagdeklara-ng-giyera-vs-online-child-sexual-abuse
6 na Customs officials ni-relieve habang Subic sugar 'smuggling' iniimbestigahan,"Pansamantalang ililipat sa Office of the Commissioner ang anim na opisyal na Bureau of Customs (BOC) habang hindi pa natatapos ang imbestigasyon patungkol sa diumano'y pagpupuslit ng asukal sa Port of Subic ngayong buwan. Ika-18 lang ng Agosto nang   ng kawanihan ang pagpupuslit daw ng 140,000 metrong toneladang imported na asukal mula Thailand na siyang katumbas ng 7,021 metrong tonelada. Sinasabing gumamit ng ""recycled import permit"" para rito. Ayon sa office order na pinetsahang ika-22 ng Agosto, sakop ng temporary transfer sina: Ayon kay Press Secretary Trixie Cruz-Angeles, may mapaparusahan sa BOC kung mapatunayan ng mga ebidensya na kasabwat ang sinumang port personnel sa mga smuggler. Ang lahat ng ito nangyayari habang may krisis sa asukal sa bansa, na siyang mahal na ngayon sa  . Una nang nagkaisa ang tatlong naglalakihang supermarkets sa bansa na magbenta ng P70 kada kilong asukal kaugnay ng nagmamahalang presyo. Lumalabas sa inisyal na imbestigasyon na ang consignee ng ""smuggled sugar"" ay ang Oro-Agritrade Inc. Ang Thai exporter ay inilista bilang Ruamkamlarp Export Co. Ltd habang ang local customs broker ay si Malou Leynes Buerano. Matatandaang iniulat ng BOC-CIIS na ang cargo ay covered ng isang ""special permit to discharge and verified single administrative document"" mula sa BOC na may beripikadong clearance mula sa SRA sa pamamagitan ng isang Rondell Manjarres.",Pansamantalang ililipat sa Office of the Commissioner ang anim na opisyal na Bureau of Customs (BOC) habang hindi pa natatapos ang imbestigasyon patungkol sa diumano'y pagpupuslit ng asukal sa Port of Subic ngayong buwan.,"August 24, 2022  5:25pm",https://www.philstar.com/pilipino-star-ngayon/bansa/2022/08/24/2204836/6-na-customs-officials-ni-relieve-habang-subic-sugar-smuggling-iniimbestigahan
Signal no. 1 nakataas sa 11 lugar kahit 'Florita' wala na sa PAR; typhoon na mamaya,"Patuloy na nanananalasa sa ilang bahagi ng bansa ang Severe Tropical Storm Florita kahit na nakalabas na ito ng Philippine area of responsibility, dahilan para mailagay pa rin sa storm warning signal ang ilang lugar. Sa huling taya ng PAGASA, Miyerkules, namataan ang sentro ng bagyo 335 kilometro silangan ng Calayan, Cagayan kaninang 4 a.m.  ""Severe Tropical Storm FLORITA is forecast to move generally west northwestward over the West Philippine Sea towards the southern portion of China, where it is expected to make landfall tomorrow morning or early afternoon,"" ayon sa ulat ng state weather bureau kanina. ""It is also... forecast to re-intensify and reach typhoon category tonight."" Signal no. 1 pa rin ang sumusunod na lugar: Malalakas na hangin ang umiiral o inaasahan sa mga sumusunod na lugar sa susunod na 36 oras. Ngayong umaga, malamang ay makaranas ng katamtaman hanggang malalakas na ulan sa Ilocos Region, Abra at Benguet. Samantala, mahihina hanggang katamtaman na may minsanang malalakas na pag-ulan namang mararanasan sa Cordillera Administrative Region.","Patuloy na nanananalasa sa ilang bahagi ng bansa ang Severe Tropical Storm Florita kahit na nakalabas na ito ng Philippine area of responsibility, dahilan para mailagay pa rin sa storm warning signal ang ilang lugar.","August 24, 2022  9:03am",https://www.philstar.com/pilipino-star-ngayon/bansa/2022/08/24/2204795/signal-no-1-nakataas-sa-11-lugar-kahit-florita-wala-na-sa-par-typhoon-na-mamaya
DTI: Mag-stock na ng pang-Noche Buena,"Dahil simula na ng “ber” months sa susunod na linggo, pinayuhan ng Department of Trade and Industry (DTI) ang mga consumers na mag-stock na ng pang Noche Buena habang hindi pa gumagalaw ang presyo ng mga bilihin. Ayon kay DTI Undersecretary Ruth Castelo, hindi naman agad nai-expire ang mga panghanda sa Pasko o Bagong Taon kaya puwede nang mamili. “Ang advice natin sa consumers, marami pong mga Christmas products na hindi naman kaagad-agad nag-i-expire. So, sa panahon na ito kung kaya rin lang natin na mag-ipon na or mag-stock na ng mga ganitong produkto, puwede na tayong mamili habang hindi pa gumagalaw ang presyo,” ani Castelo sa Laging Handa press briefing. Sinabi pa ni Castelo na tiyak na tataas ang presyo ng mga bilihin kaya mabuting mamili na ng maaga. Pinayuhan din niya ang mga consumers na tingnan ang mga promo packs na naka-bundle dahil mas makakamura ang mga ito ng mula P20 hanggang P70. Posibleng sa huling linggo ng Oktubre o sa unang bahagi pa ng Nobyembre maglalabas ng Noche Buena bulletin ang DTI bilang gabay sa mga mamimili kung magkano lang talaga ang dapat na presyo ng mga produkto na panghanda sa Noche Buena.","Dahil simula na ng “ber” months sa susunod na linggo, pinayuhan ng Department of Trade and Industry (DTI) ang mga consumers na mag-stock na ng pang Noche Buena habang hindi pa gumagalaw ang presyo ng mga bilihin.","August 26, 2022  12:00am",https://www.philstar.com/pilipino-star-ngayon/bansa/2022/08/26/2205190/dti-mag-stock-na-ng-pang-noche-buena
"6 BOC officials, sinibak sa ‘sugar smuggling’!","Anim na opisyal ng Bureau of Customs (BoC) ang sinibak sa gitna ng gagawing imbestigasyon sa smuggling ng asukal sa Port of Subic. Kinilala ni acting BoC Commissioner Yogi Filemon Ruiz ang anim na sina Maritess Theodossis Martin, district collector; Maita Sering Acevedo, deputy collector for assessment; Giovanni Ferdinand Aguillon Leynes, deputy collector for operations; Belinda Fernando Lim, hepe ng assessment division; Vincent Mark Solamin Malasmas, commander ng Enforcement Security Service (ESS); at Justice Roman Silvoza Geli, supervisor ng CIIS. Ang nasabing mga opisyal ay pansamantalang inilipat sa Office of the Commissioner habang hinihintay ang resulta ng imbestigasyon sa umano’y smuggling ng asukal mula sa Thailand.? Nilinaw naman ni Ruiz na pansamantala lamang ang pagkakatanggal sa anim habang sumasailalim sila sa imbestigasyon. Iginiit niya na isang ‘standard operating procedure (SOP)’ ang pagtanggal sa mga opisyal habang may nagaganap na imbestigasyon. Pansamantalang uupo bilang acting District Collector ng Port of Subic si Atty. Willie Sarmiento na namumuno sa Law Division ng naturang pantalan. Una rito, noong Agosto 18 ay nagkaroon ng pagtatangka sa Port of Subic na ipuslit ang nasa 140,000 sako ng imported na asukal mula sa Thailand, na katumbas ng 7,000 metriko tonelada. Sa inisyal na pagsisiyasat ng BoC-CIIS lumalabas na ang inangkat na asukal ay gumamit ng “recycled permit,” o ginamit na sa isang lumang alokasyon ng asukal.",Anim na opisyal ng Bureau of Customs (BoC) ang sinibak sa gitna ng gagawing imbestigasyon sa smuggling ng asukal sa Port of Subic.,"August 25, 2022  12:00am",https://www.philstar.com/pilipino-star-ngayon/bansa/2022/08/25/2204894/6-boc-officials-sinibak-sa-sugar-smuggling
180 pamilya inilikas kay ‘Florita’,"Inihayag ng National Disaster Risk Reduction and Management Council (NDRRMC) na aabot sa 180 pamilya o 543 indibidwal ang pinalikas sa Cagayan Valley at Cordillera Administrative Region (CAR) dahil sa Severe Tropical Storm Florita nitong Martes. Batay sa situational report, sinabi ng NDRRMC na 110 pamilya o 391 indibidwal ang lumikas mula sa CAR, at 70 pamilya o 152 indibidwal ang mula sa Cagayan Valley. 77 mula sa CAR, 58 mula sa Ilocos Region, 21 mula sa Cagayan Valley, at tig-tatlo mula sa Central Luzon at Bicol Region. Suspendido rin ang trabaho sa 60 lungsod at munisipalidad, 58 sa mga ito ang mula sa Ilocos Region, at dalawa mula sa Cagayan Valley. Naitala rin ng NDRRMC ang tatlong rain-induced landslides sa Ilocos Region at Bicol Region, at dalawang flooding incidents sa Ilocos Region. Hindi naman madaraanan ang tatlong kalsada sa Bicol Region, at isang tulay sa Cagayan Valley. Samantala, ilang domestic flights na naka-iskedyul para sa Martes, Agosto 23, ang kanselado, ayon sa Manila International Airport Authority.",Inihayag ng National Disaster Risk Reduction and Management Council (NDRRMC) na aabot sa 180 pamilya o 543 indibidwal ang pinalikas sa Cagayan Valley at Cordillera Administrative Region (CAR) dahil sa Severe Tropical Storm Florita nitong Martes.,"August 24, 2022  12:00am",https://www.philstar.com/pilipino-star-ngayon/bansa/2022/08/24/2204637/180-pamilya-inilikas-kay-florita
"Listahan ng holidays sa 2023, inilabas ng Malacañang","Inilabas kahapon ng Malacañang ang listahan ng mga regular holidays at special non-working days para sa 2023. Ang listahan ay nakapaloob sa Proclamation 42 na pinirmahan ni Pangulong Ferdinand “Bongbong” Marcos Jr. noong Lunes. Ang mga sumusunod na araw ay idineklara bilang regular holiday at espesyal na araw para sa 2023: Regular Holidays ang mga sumusunod: Enero 1 (Linggo) Bagong Taon;  April 9 (Linggo) – Araw ng Kagitingan;  Abril 6 - Huwebes Santo;  Abril 7 – Biyernes Santo; Mayo 1 (Lunes) – Labor Day;  Hunyo 12 (Lunes) – Araw ng Kalayaan; A­gosto 28 (huling Lunes ng A­gosto) – Araw ng mga Bayani; Nobyembre 30 (Huwebes) – Araw ni Bonifacio; Disyembre 25 (Lunes) – Pasko; Disyembre 30 (Sabado) – Rizal Day. Special Non-Working Days ay ang Pebrero 1 (Martes) – Chinese New Year; Pebrero 25 (Sabado) – Anibersaryo ng EDSA People Power Revolution; Abril 8 - Black Saturday; Agosto 21 (Lunes) – Araw ni Ninoy Aquino; Nobyembre 1 (Miyerkules) – All Saints’ Day; Disyembre 8 (Biyernes) – Kapistahan ng Immaculate Concepcion of Mary; Disyembre 31 (Linggo) - Last Day of the Year. Karagdagang Special Non-Working Day ang ­Nobyembre 2 (Huwebes) - Araw ng mga Kaluluwa. Ang mga proklamasyon na nagdedeklara ng mga pambansang pista opisyal para sa pagdiriwang ng Eid’l Fitr at Eid’l Adha ay ilalabas pagkatapos matukoy ang petsa ng mga pista opisyal ng Islam, alinsunod sa kanilang kalendaryo.",Inilabas kahapon ng Malacañang ang listahan ng mga regular holidays at special non-working days para sa 2023.,"August 24, 2022  12:00am",https://www.philstar.com/pilipino-star-ngayon/bansa/2022/08/24/2204638/listahan-ng-holidays-sa-2023-inilabas-ng-malacaang
"4,600 katao apektado ng bagyong 'Florita' habang libo mahigit lumikas","Libu-libo na ang naapektuhan ng Severe Tropical Storm Florita habang marami pa ang lumikas na papunta sa loob at labas ng mga evacuation centers. Aabot na sa 4,646 katao na ang sinasabing nasalanta ng naturang bagyo, na ngayo'y  , ayon sa tala ng National Disaster Risk Reduction and Management Council (NDRRMC) ngayong MIyerkules. Narito ang breakdown ng idinulot ng bagyo: Ilan sa mga napuruhang rehiyong ang Rehiyon ng Ilocos, Cagayan Valley at Cordillera Administrative Region. Martes lang nang magpaskil ang Cagayan Provincial Information Office ng video ng matinding pananalasa ng bagyong ""Florita"" sa kanilang lugar, dahilan para bayolenteng magsayawan ang ilang mga puno. Makikita namang tinutulungan ng Philippine Coast Guard ang ilang tindero't tindera ng prutas sa paglikas sa gitna ng bagyo sa Tuguegarao City. TINGNAN: Tinulungan ng   ang mga tindero at tindera sa paglikas ng kanilang mga produkto tulad ng luya, sibuyas, at punla ng mangga.  Martes lang nang   ni Pangulong Ferdinand Marcos Jr. ang pasok ng dalawang araw sa lahat ng mga opisina ng gobyerno at pampubliko paaralan sa Metro Manila, Metro Manila, Cavite, Laguna, Rizal, Bulacan, Zambales at Bataan dahil din sa sama ng panahon. Ang lahat ng ito kahit na nitong Lunes lang nagsimula ang pagbabalik ng face-to-face classes. Ayon sa NDRRMC, aabot na sa P915,176 halaga na ng tulong ang naiaabot ng gobyerno sa Ilocos Region, Bicol at Cordillera. ""The DSWD Central Office dispatched on Monday, August 22, some 10,000 Family Food Packs (FFPs) bound for DSWD FO II, which will be allocated for the following areas: 1,600 FFPs to Provincial Social Welfare and Development Office of Quirino; 3,400 FFPs to Social Welfare and Development Isabela; and 5,000 FFPs to DSWD Warehouse in Ugac, Tuguegarao City,"" ayon sa   kahapon.",Libu-libo na ang naapektuhan ng Severe Tropical Storm Florita habang marami pa ang lumikas na papunta sa loob at labas ng mga evacuation centers.,"August 24, 2022  9:58am",https://www.philstar.com/pilipino-star-ngayon/bansa/2022/08/24/2204798/4600-katao-apektado-ng-bagyong-florita-habang-libo-mahigit-lumikas
"Pasok sa klase, government offices sa NCR, 6 probinsiya suspindido - Palasyo","Nagdeklara si Pangulong Ferdinand Marcos Jr. ng suspensiyon ng trabaho at klase sa lahat ng antas mula kahapon hanggang ngayon, ?Agosto 24 para sa lahat ng tanggapan ng gobyerno at public schools sa National Capital Region, Cavite, Laguna, Rizal, Bulacan, Zambales at Bataan dahil sa Severe Tropical Storm Florita. Ayon kay Press Secretary Trixie Cruz-Angeles, batay sa abiso ng Office of Civil Defense (OCD), makakaranas ng matin­ding pag-ulan sa mga nabanggit na lugar hanggang ngayong araw kaya inaprubahan ng Pangulo ang deklarasyon na suspensyon ng klase at trabaho sa gobyerno. Inirerekomenda naman ng Malacañang sa mga private schools at pribadong opisina ang pagdedeklara rin ng suspensyon. “Sa pribadong sektor, base ‘yun sa diskresyon ng employers, pero rekomendado na isuspendi na rin,” ani Cruz-Angeles. Ayon sa PAGASA, si Florita na isa na ngayong severe tropical storm ay nag-landfall sa Maconacon, Isabela alas-?10:30 ng umaga kahapon. Ang mata ng bagyo ay nasa coastal waters ng Maconacon, at patuloy ang pagkilos pahilaga hilagang kanluran sa bilis na 20 kilometro bawat oras taglay ang lakas ng hangin na umaabot sa 110 km bawat oras at bugso na 150 km bawat oras. Dulot nito, nakataas ang signal number 3 ng bagyo sa northern portion ng Ilocos Norte, southern portion ng Babuyan Islands, mainland Cagayan, northeastern portion ng Isabela. Signal number 2 naman sa nalalabing bahagi ng Babuyan Islands, nala­labing bahagi ng Isabela, Quirino, northern at eastern portion ng Nueva Vizcaya, Abra, Kalinga, Mountain Province, Ifugao, northern portion ng Benguet, nalalabing bahagi ng Ilocos Norte, Ilocos Sur, at northern portion ng Aurora. Signal number 1 sa Batanes, nalalabing bahagi ng Nueva Vizcaya, nalalabing bahagi ng Benguet, La Union, eastern portion ng Panga­sinan, northeastern portion ng Tarlac, Nueva Ecija at nalalabing bahagi ng Aurora. Inaasahang lalabas ng Philippine Area of Res­ponsibility (PAR) si Florita ngayong umaga ng Miyerkules.","Nagdeklara si Pangulong Ferdinand Marcos Jr. ng suspensiyon ng trabaho at klase sa lahat ng antas mula kahapon hanggang ngayon, ?Agosto 24 para sa lahat ng tanggapan ng gobyerno at public schools sa National Capital Region, Cavite, Laguna, Rizal, Bulacan, Zambales at Bataan dahil sa Severe Tropical Storm Florita.","August 24, 2022  12:00am",https://www.philstar.com/pilipino-star-ngayon/bansa/2022/08/24/2204655/pasok-sa-klase-government-offices-sa-ncr-6-probinsiya-suspindido-palasyo
"3 patay naiulat dulot ng bagyong 'Florita'; apektado 47,169 katao na","Nag-iwan ng tatlong patay ang bagyong ""Florita"" habang libu-libo ang apektado't nawawala pa ang ilan, ayon sa ulat ng National Disaster Risk Reduction and Management Council (NDRRMC) ngayong Huwebes. Sa  , sinasabing dalawa na ang kumpirmadong patay mula sa Cordillera at Cagayan Valley habang isa pa sa casualty ang bineberipika pa mula sa Bicol: Tatlo naman ang kumpirmadong nawawala mula sa Region 2 habang for validation pa ang isa sa Region 5. Kung titilad-tilarin, ito ang itsura ng mga nasalanta: Ilan sa mga naapektuhang rehiyon ang Ilocos Region, Cagayan Valley, CALABARZON, Cordillera Administrative Region at National Capital Region. Aabot naman sa 26 kabahayan ang bahagyang napinsala ng bagyo habang apat naman ang wasak na wasak. Ang mga nabanggit ay mula sa Regions 1, 2 at CAR. Pumalo naman na sa P4.85 milyong halaga ng tulong ang naibibigat sa ngayon sa mga nasalanta sa porma ng family kits, hygiene kits, family food packs, relief assistance, family tents, atbp. Miyerkules lang nang tuluyang makalabas ng Philippine area of responsibility ang bagyo.","Nag-iwan ng tatlong patay ang bagyong ""Florita"" habang libu-libo ang apektado't nawawala pa ang ilan, ayon sa ulat ng National Disaster Risk Reduction and Management Council (NDRRMC) ngayong Huwebes.","August 25, 2022  9:52am",https://www.philstar.com/pilipino-star-ngayon/bansa/2022/08/25/2205041/3-patay-naiulat-dulot-ng-bagyong-florita-apektado-47169-katao-na
DMW at DOLE naglatag ng programa para sa OFWs,"Tinalakay sa ika-5 meeting ng Gabinete na pinangunahan ni Pangulong Ferdinand “Bongbong” Marcos Jr. ang mga prayoridad ng Department of Migrant Workers (DMW) at Department of Labor and Employment (DOLE). Iniharap ng DMW at DOLE ang kanilang mga plano para makatulong sa pagpapagaan ng kala­gayan ng mga Pilipinong nagtatrabaho sa bansa at sa ibayong dagat. Ayon kay Press Secretary Trixie Cruz-Angeles, nagprisinta ang DMW ng mga plano ukol sa repatriation, digitalization, negotiations na nakapaloob sa mga bilateral labor agreements – programa para sa mga anak ng overseas Filipino Workers; reintegration ng mga OFWs, scholarships, protektion at kalusugan nila. Ayon sa Office of the President, nangako ang DMW na uunahin ang pagpapatupad ng One Repatriation Command Center (ORCC), OFW Mobile Application, at National Reintegration Program. Nauna nang tiniyak ni Migrant Workers Secretary Susan Ople na ang kanyang departamento ay magpapataw ng mas mahigpit na hakbang upang maprotektahan ang mga karapatan at kapakanan ng mga OFW, partikular ang mga domestic worker. Itinatag ang ORCC upang magbigay ng agarang tugon sa repatriation, welfare, at iba pang alalahanin ng mga distressed OFWs. Samantala, sinabi ng DOLE kay Marcos na ang pagpapataas ng mga oportunidad sa trabaho, pagtiyak ng “makatarungan at makatao” na mga kondisyon sa pagtatrabaho, at paghahatid ng maagap at tuluy-tuloy na mga serbisyo sa mga tao ang pangunahing prayoridad ng ahensya.",Tinalakay sa ika-5 meeting ng Gabinete na pinangunahan ni Pangulong Ferdinand “Bongbong” Marcos Jr. ang mga prayoridad ng Department of Migrant Workers (DMW) at Department of Labor and Employment (DOLE).,"August 24, 2022  12:00am",https://www.philstar.com/pilipino-star-ngayon/bansa/2022/08/24/2204650/dmw-dole-naglatag-ng-programa-para-sa-ofws
"COVID-19 cases sa Pinas, bumababa na - OCTA","Bumababa na ang kaso ng COVID-19 sa buong bansa, ayon sa OCTA Research Group. Sinabi ni Dr. Guido David ng OCTA, ang reproduction number ng COVID o ang bilang ng taong nahahawa ng isang taong may virus ay umabot na lamang sa 0.97 percent habang ang growth rate ay nasa 14 percent na lamang. Batay anya sa ulat ng Department of Health, ang bansa ay nakapagtala ng dagdag na 23,883 cases sa nagdaang linggo o may average na 3,412 daily infections mula August 15-21. Mas mababa ito ng 15 percent kumpara sa nagdaang linggo. Ang patuloy na pagbabakuna kontra virus at ang pagpapataas ng bilang ng mga nagpapa-booster ay malaking tulong para bumaba ang infection ng COVID. “With about 72.3 million Filipinos have been fully vaccinated, the country’s “wall of immunity” is strong” dagdag ni David. Anya sa mga nabakunahan, 17.3 milyon ang tumanggap ng dagdag na dose habang 1.9 milyon ang tumanggap ng second booster. Sa  Metro Manila, ang kaso ng COVID ay bumaba ng 12 percent. Ang reproduction number ng MM ay pumalo sa 1.04 at ang healthcare utilization ay nasa 37 percent, habang ang ICU occupancy ay 30 percent. Umaasa si David na ang bansa ay magbabalik sa pre-surge level na may kulang-kulang 1,000 kaso lamang ng COVID kada araw.","Bumababa na ang kaso ng COVID-19 sa buong bansa, ayon sa OCTA Research Group.","August 24, 2022  12:00am",https://www.philstar.com/pilipino-star-ngayon/bansa/2022/08/24/2204646/covid-19-cases-sa-pinas-bumababa-na-octa
"Field trip ng K-12 students sa Pag-asa Island, isinulong","Ipinanukala ni National Security Adviser (NSA) Dr. Clarita Carlos na magsagawa ng ‘field trip’ ang mga mag-aaral ng K-12 program sa Pag-asa Island sa kaniyang pagbisita dito kamakailan, ayon sa Phi­lippine Coast Guard (PCG). Ito ay makaraang sumama si Carlos sa ‘maritime domain awareness activities’ sa West Philippine Sea nitong Agosto 17 kasama ang ilang opisyal ng PCG. Sa gitna ng pulong sa mga ‘stakeholders’ sa isla, sinabi ni Carlos na sa pamamagitan ng Department of Education (DepEd) ay maaaring magsagawa ng ‘field trips’ doon ang mga mag-aaral para mapataas ang ‘awareness’ at partisipasyon ng publiko sa mga ‘humanitarian activities’ sa mga residente nito. Binisita rin ni Carlos ang UP Marine Science Institute laboratory sa isla at hinikayat ang pamunuan ng UP na magpatupad ng ‘two-semester stay’ sa kanilang ‘master’s degree program’, kung saan makikihalubilo ang mga ‘post-graduate students’ sa mga lokal at mapag-aralan ang mayaman na ‘marine environment’ ng lugar.? Nakita rin niya ang pangangailangan ng dagdag na doktor at iba pang medical personnel sa isla para alagaan ang kalusugan ng mga residente. Nanawagan din siya na maglagay ng aktibong ‘shipping route’ para ma­kabiyahe ang mga residente, maging ang posibilidad na makabisita ang mga lokal at internasyunal na turista, na magbibigay ng kabuhayan sa mga taga-isla.","Ipinanukala ni National Security Adviser (NSA) Dr. Clarita Carlos na magsagawa ng ‘field trip’ ang mga mag-aaral ng K-12 program sa Pag-asa Island sa kaniyang pagbisita dito kamakailan, ayon sa Phi­lippine Coast Guard (PCG).","August 25, 2022  12:00am",https://www.philstar.com/pilipino-star-ngayon/bansa/2022/08/25/2204884/field-trip-ng-k-12-students-sa-pag-asa-island-isinulong
P18 bilyong gagastusin kung ipo-postpone ang Barangay at Sangguniang Kabataan Elections,"Mangangailangan ng P18.44 bilyong pondo ang Commission on Elections (Comelec) kung ipagpapaliban ng gobyerno ang nakatakdang Barangay at Sangguniang Kabataan Elections (BSKE) sa Disyembre 5. Sa pagdinig ng Senate Committee on Electoral Reform and People’s Participation, sinabi ni Comelec Chairman George Garcia na nangangahulugan ito na kakailanganin nila ng dagdag na mahigit P10 bilyon para gugulin sa halalan kung iuurong ito sa December 2023. Kung sa Mayo 2023 naman gagawin ang halalan, aabot sa P17.093 billion ang kanilang kailangan para saklawin ang may 230,415 clustered precincts. Una nang ipinaliwanag ni Garcia sa komite na kung ipagpapaliban ang halalan ay magpapatuloy ang kanilang voters’ registration na mangangahulugan na mas maraming botante ang boboto sa itatakdang eleksyon. Aminado naman si Garcia na kung hindi man matuloy ngayong taon ang halalan ay hindi nila maaaring ibahagi pa sa ibang ahensya ang kanilang P8.4 bilyon na pondo dahil may mga pinasok na silang kontrata na mayroon na rin silang ginastos para sa preparasyon. Muli ring tiniyak ni Garcia na handa na sila para sa pagsasagawa ng eleksyon at katunayan ay inaasahan nilang makukumpleto na rin ang procurement nila ng ilang kagamitan para sa halalan sa Setyembre. Una nang sinabi ng Comelec na mangangailangan sila ng dagdag na P5 bilyon kung sususpindihin ang BSKE sa 2023 ngunit lumaki pa ito sa panibago nilang komputasyon.",Mangangailangan ng P18.44 bilyong pondo ang Commission on Elections (Comelec) kung ipagpapaliban ng gobyerno ang nakatakdang Barangay at Sangguniang Kabataan Elections (BSKE) sa Disyembre 5.,"August 24, 2022  12:00am",https://www.philstar.com/pilipino-star-ngayon/bansa/2022/08/24/2204642/p18-bilyong-gagastusin-kung-ipo-postpone-ang-barangay-sangguniang-kabataan-elections
'Nasagot din': EDSA People Power kikilalanin sa 2023 sa ilalim ng Marcos Jr. admin,"Kinumpirma na ni Pangulong Ferdinand Marcos Jr. na io-observe pa rin bilang special non- bagay na iniwasan ng kanyang dating spokesperson nang magisa ng reporters nitong Mayo. Ngayong Martes lang kasi nang ibalitang nilagdaan ni Marcos Jr. ang  , na siyang naglalaman din ng parehong holiday. Kilalang napatalsik mula sa pwesto ang diktador na si Ferdinand Marcos Sr. sa pamamagitan ng naturang pag-aalsa. Matatandaang   ng dating tagapagsalita ni Bongbong na si Vic Rodriguez, na ngayo'y executive secretary na, nang matanong kung ipagdiriwang pa rin ang EDSA commemoration sa susunod na taon. Maliban sa People Power commemoration sa ika-25 ng Pebrero, kasama rin sa mga holidays na ipagdiriwang ng bansa sa 2023 ang mga sumusunod: Kapansin-pansing kasama pa rin sa susunod na taon ang Ninoy Aquino Day, na siyang ipinangalan kay dating Sen. Benigno ""Ninoy"" Aquino Jr., na kilalang kritiko ng diktaduryang Marcos Sr. Siya'y ina-assasinate noong 1983. Matatandaang   ng Palasyo ang Ninoy Aquino Day ngayong 2022 at hindi man lang naglabas ng mensahe, bagay na karaniwang ginagawa ng presidente ng bansa tuwing may holiday.",Kinumpirma na ni Pangulong Ferdinand Marcos Jr. na io-observe pa rin bilang special non- bagay na iniwasan ng kanyang dating spokesperson nang magisa ng reporters nitong Mayo.,"August 23, 2022  5:21pm",https://www.philstar.com/pilipino-star-ngayon/bansa/2022/08/23/2204592/nasagot-din-edsa-people-power-kikilalanin-sa-2023-sa-ilalim-ng-marcos-jr-admin
"ABS-CBN, TV5 'preno muna' sa kanilang deal","Pansamantalang maantala ang ""closing preparations"" sa paghahati ng ABS-CBN at MediaQuest sa shares ng TV5 upang sagutin ang mga kwestyong ibinabato sa ngayon ng ilang mambabatas at National Telecommunications Commission (NTC). Ika-11 lang ng Agosto nang   ng dalawang media companies na napagkaisahan nilang bigyan ng ng 34.99% ng total voting at outstanding capital stock ng TV5 ang ABS-CBN habang ibababa naman sa 64.79% ang hawak ng MediaQuest sa Kapatid Network. Sa kabila nito, agad itong   ni NTC commissioner Gamaliel Cordoba at sinabing dapat munang maklaro ng Kapamilya Network ang kanilang mga ""violations"" na naging dahilan daw kung bakit ipinagkait noon ng Konggreso ang renewal ng prangkisa ng ABS-CBN noong 2020. ""To address the issues which have been raised by certain legislators and the [NTC] on the proposed investment by ABS-CBN for a minority interest in TV5, ABS-CBN and TV5 have agreed to a pause in their closing preparations,"" wika ng dalawang kumpanya sa isang joint statement, Miyerkules. ""This pause will give the space for both media organizations to respond to the issues and accommodate any relevant changes to the terms."" READ: Official statement of ABS-CBN regarding the issues raised by legislators and National Telecommunications Commission on the partnership of ABS-CBN and TV5.  JUST IN | Napagdesisyunan ng TV5 at ABS-CBN na ihinto muna ang kanilang closing preparations para tugunan ang mga isyu ng ilang mambabatas at National Telecommunications Commission kaugnay sa investment deal ng dalawang network.  Ang lahat ng ito kahit na Bureau of Internal Revenue na   ang ABS-CBN, maliban pa sa ""pagsunod sa lahat ng labor laws."" Matatandaang hindi nagawaran ng bagong legislative franchise noon ang ABS-CBN kung kaya't nahainan sila ng ""cease and desist order"" ng NTC. ""Both ABS-CBN and TV5 believe that an agreement between the two media companies will have a favorable impact on Philippine media, and on free-to- which remains the most affordable and extensive source of entertainment and public service to Filipinos,"" panapos ng Kapamilya at Kapatid Networks. Bago ang deal sa pagitan ng dalawang kumpanya, ineere na noon ang ilang palabas ng ABS-CBN sa TV5 bilang block-timer. Una nang Enero 2022 lang nang maibalitang  . Dati nang nabatikos ang pagkawala ng ABS-CBN sa ere ng mga press freedom advocates at labor groups lalo na't nabawasan pa raw ng mapagkukunan ng impormasyon ang publiko, maliban pa sa pagkakawala ng trabaho ng libu-libong manggagawa't empleyado.","Pansamantalang maantala ang ""closing preparations"" sa paghahati ng ABS-CBN at MediaQuest sa shares ng TV5 upang sagutin ang mga kwestyong ibinabato sa ngayon ng ilang mambabatas at National Telecommunications Commission (NTC).","August 24, 2022  2:41pm",https://www.philstar.com/pilipino-star-ngayon/bansa/2022/08/24/2204823/abs-cbn-tv5-preno-muna-sa-kanilang-deal
"Pasok suspendido sa gov't offices, eskwela sa NCR, 6 lalawigan dahil kay 'Florita'","Suspendido na ang pasok sa lahat ng pampublikong paaralan at tanggapan ng gobyerno sa National Capital Region (NCR) at anim pang probinsya mula ngayon hanggang ika-24 ng Agosto dahil sa epekto ng Severe Tropical Storm ""Florita"" at Habagat. Nag-ugat ito sa mungkahi ng National National Disaster Risk Reduction and Management Council (NDRRMC) kay Pangulong Ferdinand Marcos Jr. na nilagdaan, Martes. ""Nag-issue na po kami ng announcement na ang trabaho at pasok sa lahat ng lebel in the public sector ay suspendido na po today and tomorrow,"" ani Press Secretary Trixie Cruz-Angeles, Martes, sa isang press briefing. ""Sa pribadong sektor, base 'yun sa discretion ng employers. Pero rekomendado na isuspindi na rin."" JUST IN: President Marcos Jr. has declared a suspension of work and classes in all levels today until tomorrow (Aug. 24), for all gov't offices & public schools in NCR, Cavite, Laguna, Rizal, Bulacan, Zambales & Bataan due to Severe Tropical Storm  . |    Sakop ng naturang suspensyon ang Metro Manila, Cavite, Laguna, Rizal, Bulacan, Zambales at Bataan. Kasalukuyang   sa hilagang bahagi ng Ilocos Norte, Apayao, katimugang bahagi ng Babuyan Islands, mainland Cagayan at hilagangsilangang bahagi ng Isabela dahil sa bagyo. Una nang nag-anunsyo ng   kahit na kasisimula pa lang ng face-to-face classes nitong Lunes.","Suspendido na ang pasok sa lahat ng pampublikong paaralan at tanggapan ng gobyerno sa National Capital Region (NCR) at anim pang probinsya mula ngayon hanggang ika-24 ng Agosto dahil sa epekto ng Severe Tropical Storm ""Florita"" at Habagat.","August 23, 2022  1:32pm",https://www.philstar.com/pilipino-star-ngayon/bansa/2022/08/23/2204568/pasok-suspendido-sa-govt-offices-eskwela-sa-ncr-6-lalawigan-dahil-kay-florita
DOH ayaw isantabi posibilidad ng monkeypox 'local transmission' dahil sa ika-4 na kaso,"Tinitignan na ng Department of Health (DOH) ang posibilidad ng ""local transmission"" ito matapos mapag-alamang walang travel history sa mga bansang meron nito ang ikaapat na kaso sa bansa pati na ang kanyang close contacts. Lunes nang iulat ng kagawan na , na sinasabing taga-Iloilo, ang naging ikaapat na kaso nito. Gayunpaman, siya ang unang monkeypox case sa Pilipinas na hindi nanggaling sa mga bansang nakakitaan na ng sakit. ""Ang local transmission, we cannot rule out but we cannot confirm yet,"" sabi ni DOH officer-in-charge Maria Rosario Vergeire, Martes, sa isang media forum. ""Because the definition of local transmission... is when... a local case, walang history of travel abroad, ay nagkaroon ng monkeypox at nahawa siya dahil may isa pang taong may monkeypox locally also at hindi galing abroad."" ""But for now, we cannot confirm yet with certainty na local case at nahawa rin sa isa pang locally case kaya may local transmission."" Ito raw ang dahilan kung bakit patuloy pa rin ang isinasagawang backtracing at pagbeberipika ng impormasyon para matukoy kung ano talaga ang naging source ng naturang nakamamatay na sakit na unang nadiskubre sa kontinente ng Africa. Sa kasalukuyan, umabot na sa 14 ang close contacts ng ikaapat na kaso. Ang nakapagtataka para sa marami, lahat sila'y walang sintomas ng sakit at hindi rin lumabas ng bansa. ""Among all of these close contacts, wala tayong makita na may sintomas o 'di kaya may exposure din o travel abroad para masabi nating dito nanggaling 'yung kanyang infection,"" dagdag pa ni Vergeire. ""We will be informing the public as soon as we get information."" Una nang sinabi ng DOH na kumakalat ang monkeypox kapag nagkadikitan ng balat ang isang meron nito atbp. Pinaaalalahanan ng DOH ang lahat na agad kumunsulta sa mga pagamutan kung biglang makaranas ng lagnat, pamamaga ng kulani at pagkakaroon ng butlig sa balat kung sila'y may nakasalamuhang suspected case. Ang monkeypox ay hindi tulad ng COVID-19 na kumakalat sa hangin. Dagdag pa nila, kadalasa'y ""mild"" pero nangyayari pa rin. Meron na ring bakuna laban dito ngunit wala pa nito sa Pilipinas.","Tinitignan na ng Department of Health (DOH) ang posibilidad ng ""local transmission"" ito matapos mapag-alamang walang travel history sa mga bansang meron nito ang ikaapat na kaso sa bansa pati na ang kanyang close contacts.","August 23, 2022  4:22pm",https://www.philstar.com/bansa/2022/08/23/2204582/doh-ayaw-isantabi-posibilidad-ng-monkeypox-local-transmission-dahil-sa-ika-4-kaso
"Evacuation centers, ipinatutukoy ni Pangulong Marcos","Ipinag-utos na ni Pang. Ferdinand Marcos Jr. ang pagtukoy sa mga available na evacuation centers sa gitna ng pananalasa ng bagyong Florita. Ayon kay Department of the Interior and Local Go­vernment Secretary Benjamin Abalos, Jr., ang kautusan ay isinagawa ng Pangulo sa kanilang Cabinet meeting kahapon. Kasabay nito, tiniyak din naman ni Abalos na mayroong sapat na suplay ng pagkain at tubig para sa mga residenteng nabiktima ni ‘Florita.’ Nagpadala na ng mga relief goods ang DSWD sa mga regional at provincial offices ng ahensiya para mamahagi ng tulong sa mga sinasalanta ng Bagyong Florita sa Regions 1 at 2. Ayon kay DSWD Secretary Erwin Tulfo, nakahanda na ang mga tauhan ng DSWD para ipamahagi ang food at non-food items sa mga evacuation centers. Anya, mayroon ding mga relief goods ang ipamimigay sa mga mayor at governor na humingi ng ayuda sa ahensiya. Sinabi ni Tulfo na naghihintay na lamang ang mga tauhan na humupa ang baha para maipamahagi ang mga relief items sa mga apektadong residente ng bagyo.",Ipinag-utos na ni Pang. Ferdinand Marcos Jr. ang pagtukoy sa mga available na evacuation centers sa gitna ng pananalasa ng bagyong Florita.,"August 24, 2022  12:00am",https://www.philstar.com/pilipino-star-ngayon/bansa/2022/08/24/2204635/evacuation-centers-ipinatutukoy-ni-pangulong-marcos
'Florita' sinagasaan Isabela kasabay ng paglakas nito; 5 lugar Signal No. 3 ngayon,"Tuluyan nang sumalpok sa Maconacon, Isabela ang Severe Tropical Storm Florita (international name Ma-on) kasabay ng lalong paglakas nito habang nakataas ang Signal no. 3 sa limang lugar sa Luzon. Bandang 10 a.m. nang mamataan ang mata ng bagyo sa coastal waters ng Maconacon ayon sa Aparri Doppler Weather Radar, sabi ng PAGASA ngayong Lunes. TROPICAL CYCLONE BULLETIN NO.12 
Severe Tropical Storm “ ” (MA-ON) 
Issued at 11:00 AM, 23Aug.2022 
Valid until the next bulletin at 2:00 PM today 
 
SEVERE TROPICAL STORM “FLORITA” INTENSIFIES FURTHER AND MADE LANDFALL OVER MACONACON, ISABELA   ""Severe Tropical Storm 'FLORITA' made landfall over Maconacon, Isabela at 10:30 AM today,"" ayon sa state weather bureau kanina. ""This tropical cyclone will continue moving generally northwestward and is forecast to traverse the northern portion of Isabela and mainland Cagayan."" Matapos nito, lalabas ang bagyo sa Babuyan Channel mamayang gabi. Tinatayang lalabas ng Philippine area of Responsibility ang sama ng panahon bukas ng umaga. Dahil sa paglakas ng naturang bagyo, itinaas ang mga sdumusunod na tropical cyclone wind signals: Storm-force winds ang umiiral o aasahan sa mga nasabing erya sa loob ng 18 oras. Makakatikim naman o nakararanas na ng gale-force winds ang mga nasabing lugar sa taas sa susunod na 24 oras. Malalakas na hangin naman ang meron at paparating sa mga lugar sa itaas sa loob ng 36 oras. ""Heavy to intense with at times torrential rains over Cagayan, Isabela, Cordillera Administrative Region, Ilocos Region, Zambales, and Bataan. Moderate to heavy with at times intense rains over the northern portion of Aurora, Tarlac, Pampanga, Bulacan, Metro Manila, Cavite, Rizal, and the rest of Cagayan Valley,"" sabi pa ng PAGASA. ""Light to moderate with at times heavy rains over the rest of Central Luzon and the rest of CALABARZON."" Sa forecast track ng ahensya, sinasabing lalabas ng Philippime area of responsibility ang bagyo Miyerkules ng umaga. Samantala, posibleng pahinain ng ""frictional effects"" na matagtag na terain ng Northern Luzon. Oras na dumating sa West Philippine Sea, maaari uli itong lumakas. Kasalukuyang   sa ilang mga eskwelahan at trabaho dahil sa bagyo, na kakasimula lang ng face-to-face classes nitong Lunes. Aabot na sa 543 katao ang sumailalim sa pre-emptive evacuation dahil sa bagyo mula sa Cagayan Valley at Cordillera Administrative Region, ayon sa National Disaster Risk Reduction and Management Council kanina.","Tuluyan nang sumalpok sa Maconacon, Isabela ang Severe Tropical Storm Florita (international name Ma-on) kasabay ng lalong paglakas nito habang nakataas ang Signal no. 3 sa limang lugar sa Luzon.","August 23, 2022  12:08pm",https://www.philstar.com/pilipino-star-ngayon/bansa/2022/08/23/2204560/florita-sinagasaan-isabela-kasabay-ng-paglakas-nito-5-lugar-signal-no-3-ngayon
"Proteksyon sa delivery riders, isinulong ni Bong Go","Inihain ni Senator Christopher “Bong” Go sa Senado ang Senate Bill No. 1184 o ang panukalang “Food, Grocery, and Pharmacy Delivery Services Protection Act of 2022” na magpapalakas sa panlipunang proteksyon ng mga indibidwal na nasa delivery services. Sinabi ni Go na hindi maikakaila na ang paghahatid ng mga pagkain, grocery, maging ng mga medikal ang mas pinipiling paraan ngayon ng mga mamimili, lalo’t ang serbisyong ito ay nakagiginhawa sa kanila dahil hindi na kinakailangang umalis pa sa mga tahanan. Dahil sa pagtaas ng demand, iginiit ni Go na malinaw na nakatutulong ang delivery service sector na makaiwas ang bawat isa sa mga kumakalat na sakit. Sa kabila naman ng panganib na sinusuong dulot ng pandemya, ang mga delivery rider sa kasamaang-palad ay nahaharap minsan sa mga hindi patas na gawain o mga insidente ng peke o nakanselang mga booking at order. Ito ang nagbunsod kay Go na itulak ang pagpapalakas ng proteksyon at kapakanan ng delivery riders sa bansa. Nais niyang matiyak ang mga karapatan at kaligtasan kapwa ng customers at riders sa bawat transaksyon. Sa ilalim ng kanyang mungkahing batas, ipinagbabawal sa food, grocery, at pharmacy delivery service provider na i-require sa mga rider o driver na maglabas ng anumang halaga ng pera para sa mga order. Sa kaso ng pagkansela ng mga order, babayaran pa rin ng service provider ang delivery riders para sa kanilang serbisyo. Bilang karagdagan, ang sinumang gagawa ng alinman sa mga ipinagbabawal tulad ng paggamit ng personal na impormasyon ng ibang tao, pagkansela ng mga order, panloloko sa order at pagtangging bayaran ang order, ay isasailalim sa mga parusa.","Inihain ni Senator Christopher “Bong” Go sa Senado ang Senate Bill No. 1184 o ang panukalang “Food, Grocery, and Pharmacy Delivery Services Protection Act of 2022” na magpapalakas sa panlipunang proteksyon ng mga indibidwal na nasa delivery services.","August 24, 2022  12:00am",https://www.philstar.com/pilipino-star-ngayon/bansa/2022/08/24/2204634/proteksyon-sa-delivery-riders-isinulong-ni-bong-go
Signal no. 3 itinaas sa ilang lugar habang 'Florita' posible mag-landfall sa Isabela o Cagayan mamaya,"Patuloy na nananalasa at ngayo'y severe tropical storm na bagyong 'Florita' at tinayatayang magla-landfall sa hilagang Isabela o Cagayan ngayong umaga o hapon ngayong araw. Namataan ang mata ng bagyo sa coastal waters ng Palanan, Isabela bandang 7 a.m., ayon sa huling weather update ng PAGASA ngayong Martes. ""Severe Tropical Storm FLORITA will continue to move generally northwestward and is forecast to make landfall in the vicinity of northern Isabela (coast of Palanan, Maconacon, or Divilacan) this morning or in the vicinity of Cagayan (coast of Gattaran, Baggao, or Peñablanca) before noon or by early afternoon today,"" ayon sa ulat ng state meteorologists kanina. Dahil sa pagtindi ng bagyo, itinaas ang tropical cyclone wind signals sa iba't ibang bahagi ng Pilipinas. Dahil diyan, merong storm-force winds na nararanasan o mararanasan sa loob ng 18 oras sa mga nabanggit na lugar. Gale-force winds ang umiiral o mararanasan sa mga nasabing erya sa loob ng 36 oras. Malalakas na hangin ang nararanasan o maaasahan sa mga nasabing lugar sa loob ng 36 oras. ""Heavy to intense with at times torrential rains over Cagayan, Isabela, Cordillera Administrative Region, Ilocos Region, and Zambales [will be experienced today],""  dagdag pa ng PAGASA kanina. ""Moderate to heavy with at times intense rains over the northern portion of Aurora, Bataan, Tarlac, Pampanga, Bulacan, Metro Manila, Cavite, Rizal, and the rest of Cagayan Valley. Light to moderate with at times heavy rains over Camarines Norte, and the rest of Central Luzon and CALABARZON."" Sa ilalim ng mga nasabing kondisyon, inaasahan ang kalat-kalat hanggang malawakang pagbaha at rain-induced landslides sa mga lugar kung saan ito madalas mangyari ayon sa hazard maps. Magdadala rin ang Hanging Habagat ng mga pag-ulan sa Western Visayas, MIMAROPA at nalalabing bahagi sa susunod a 24 oras.",Patuloy na nananalasa at ngayo'y severe tropical storm na bagyong 'Florita' at tinayatayang magla-landfall sa hilagang Isabela o Cagayan ngayong umaga o hapon ngayong araw.,"August 23, 2022  9:06am",https://www.philstar.com/pilipino-star-ngayon/bansa/2022/08/23/2204544/signal-no-3-itinaas-sa-ilang-lugar-habang-florita-posible-mag-landfall-sa-isabela-o-cagayan-mamaya
"Crime prone areas sa mga estudyante, tinukoy ng PNP","Sa pagsisimula ng face-to-face classes kahapon, inatasan ni PNP Chief P/Gen. Rodolfo Azurin ang mga pulis na bigyan ng impormasyon ang mga estudyante, guro at magulang hinggil sa mga lugar na dapat iwasan o mga crime prone areas. Ayon kay Azurin, sa pamamagitan nito, makakaiwas sa anumang kapahamakan ang mga estudyante, guro at magulang na abala sa in-person classes matapos ang dalawang taon. Sinabi ni Azurin na naglabas din siya ng direktiba para sa pagsasagawa ng orientation sa mga school campuses sa buong bansa upang tukuyin ang mga lugar at maging pamilyar ang lahat sa mga lugar na kadalasang pinamumugaran ng mga kriminal at nambibiktima ng mga inosente. Kabilang sa mga tinututukan ng PNP ay ang Metro Manila, Calabarzon, Central Luzon, Metro Cebu, Metro Davao, at Baguio City. Bagamat desisyon na ng school administrator kung papayagan ang mga pulis sa loob ng eskuwelahan, sinabi ni Azurin na may mga pulis na nakakalat sa paligid ng mga paaralan at unibersidad. Gayundin ang mga tauhan ng Highway Patrol Group na tinitignan ang mga pampublikong sasakyan upang maiiwas ang mga estudyante mula sa kolorum. Payo ng PNP sa mga estudyante, ilista ang kanilang mga sinasakyan at impormahan ang kanilang mga magulang sa kanilang sasakyan at oras ng kanilang pag-uwi upang namomonitor din ang kanilang kilos para sa kanilang kaligtasan.","Sa pagsisimula ng face-to-face classes kahapon, inatasan ni PNP Chief P/Gen. Rodolfo Azurin ang mga pulis na bigyan ng impormasyon ang mga estudyante, guro at magulang hinggil sa mga lugar na dapat iwasan o mga crime prone areas.","August 23, 2022  12:00am",https://www.philstar.com/pilipino-star-ngayon/bansa/2022/08/23/2204500/crime-prone-areas-sa-mga-estudyante-tinukoy-ng-pnp
Pagbabalik ng e-sabong gagawing kontrolado,"Para maibsan ang pangamba ng publiko hinggil sa mga negatibong epekto nito sa lipunan, gagawing mas propesyunal at kontrolado ang pinakahihintay na pagbabalik ng e-sabong sa bansa. Ayon sa tagapangulo ng Gamefowl Affiliates of Pitmasters-Philippines Batangas na si Fermin Solis, naiintindihan niya na may mga batas na dapat sundin sa komunidad ng pagsasabong at dapat aniya itong masunod upang maipakitang propesyonal ang natu­rang industriya. Sinabi rin ni Solis na malaki ang maitutulong ng pagiging propes­yonal ng e-sabong sa mga beterinaryo, feed suppliers, at iba pang industriya dahil makapagbibigay ito ng hanapbuhay at kita sa iba’t ibang tao. Para naman kay GAPP Bulacan President Maw Acierto, dapat kontrolado ang pagla­lagay ng pera sa e-sabong dahil dini­senyo ito upang maging hanapbuhay. Dagdag pa niya, da­pat magamit sa tama at responsable ang pera upang makita na propes­yonal ang mundo ng sabong at hindi lang tulad ng kahit anong sugal. Una nang sinabi ng Philippine Amusement and Gaming Corporation na dapat na magkaroon ng independent regulator ang e-sabong dahil sa laki ng perang kaakibat nito. Ilan sa mga regulasyong ipinapanukala ay ang pagkakaroon ng oras ng paglalaro at kontroladong pusta. Kaakibat din ng patuloy na regulasyon ang pagtaas ng tiwala at kumpiyansa ng mga tao sa naturang industriya. Nasa P640 million kada buwan ang kinikita ng gobyerno mula sa e-sabong nitong 2022. Nakalikom ang PAGCOR ng P2.03 bilyon sa unang anim na buwan ng taon, ayon kay PAGCOR Chairman and Chief Executive Andrea Domingo.","Para maibsan ang pangamba ng publiko hinggil sa mga negatibong epekto nito sa lipunan, gagawing mas propesyunal at kontrolado ang pinakahihintay na pagbabalik ng e-sabong sa bansa.","August 23, 2022  12:00am",https://www.philstar.com/pilipino-star-ngayon/bansa/2022/08/23/2204499/pagbabalik-ng-e-sabong-gagawing-kontrolado
"Balik-eskwela, walang aberya - DepEd","Naging maayos at mapayapa ang pagsisimula ng unang araw ng face-to-face classes ng mahigit 28 milyong estudyante sa bansa, kahapon. Mismong si Vice President at Department of Education (DepEd) Secretary Sara Duterte ang nanguna sa National School Opening Day Program (NSODP) na isinagawa sa Dinalupihan Elementary School, sa pangunguna ng SDO Bataan. Ayon kay DepEd spokesman Atty. Michael Poa, base sa mga updates na kanilang natanggap mula sa kanilang mga regional directors ay wala pa silang naitatalang anumang untoward incidents o mga hindi kanais-nais na kaganapan, na may kinalaman sa pagbubukas ng klase. Nagbigay din siya ng initial assessment na ang mga mag-aaral ay nakitang nakasuot ng kanilang mga face masks, ang kanilang mga temperatura ay sinusuri, at ilang mga paaralan ay nagsasagawa na ng mga ehersisyo sa umaga. Batay sa datos ng DepEd, nasa 28 mil­yong mag-aaral, mula sa pri­bado at pampublikong paaralan, ang nag-enroll para sa school year 2022-2023. Target ng DepEd na makapagtala ng 28.6 milyong estudyante nga­yong taon.","Naging maayos at mapayapa ang pagsisimula ng unang araw ng face-to-face classes ng mahigit 28 milyong estudyante sa bansa, kahapon.","August 23, 2022  12:00am",https://www.philstar.com/pilipino-star-ngayon/bansa/2022/08/23/2204501/balik-eskwela-walang-aberya-deped
"PBBM, maraming fiscal options para pabilisin ang pagsulong ng bansa","Inihayag ni 2nd District Albay Rep. Joey Salceda, Chairman ng House Committee on Ways and Means na maraming ‘fiscal options’ si Pangulong Ferdinand Marcos Jr. upang mapabilis ang pagsulong ng bansa. Sinabi ng ekonomistang si Salceda na kabilang dito ang paggamit ng P180 bilyong ‘non-tax’ na pondo na wala sa Budget of Expenditures and Sources of Funding (BESF). Sa ginanap na ‘first Tax Symposium’ ng SGV, isang higanteng ‘accounting firm,’ sinabi ni Salceda na maraming handang pondo na magagamit ng Pangulo para labanan ang ‘inflation’ o pagtaas ng presyo ng mga bilihin, gawin ang unang mga hakbang tungo sa seguridad sa pagkain, at proteksiyunan ang pagbangon ng ekonomiya ng bansa. Ayon kay Salceda, mayroong  P180 bilyon na hindi mula sa buwis at wala rin sa BESF na magagamit si PBBM kasama ang ‘equity with­dra­wals’ mula sa mga instititusyon sa pananalapi ng gobyerno na hindi nagamit sa ilalim ng nagtapos na Bayanihan 2. Maaring gamitin ng Pangulo ang hindi nagamit na pondo para sa ‘unconditional cash transfers mula sa TRAIN [Tax Reform for Acceleration and Inclusion] Law,’ pinagbilhan ng ‘bunked gas’ sa Ilijan Power Plant mula sa Malampaya field at sa pinagbilhan ng dating Legazpi Domestic Airport.","Inihayag ni 2nd District Albay Rep. Joey Salceda, Chairman ng House Committee on Ways and Means na maraming ‘fiscal options’ si Pangulong Ferdinand Marcos Jr. upang mapabilis ang pagsulong ng bansa.","August 23, 2022  12:00am",https://www.philstar.com/pilipino-star-ngayon/bansa/2022/08/23/2204495/pbbm-maraming-fiscal-options-para-pabilisin-ang-pagsulong-ng-bansa
"Ika-4 na monkeypox case sa Pinas, natukoy","Umakyat na sa apat ang kaso ng monkeypox virus sa Pilipinas nang matukoy ang ikaapat na pasyente na walang anumang ‘travel history’ sa ibang bansa, ayon sa Department of Health (DOH). Sa datos ng DOH, ang pasyente ay isang 25-anyos na Pilipino na nakumpirmang may monkeypox sa pamamagitan ng PCR test results na inilabas nitong Agosto 19.  Kasalukuyang nasa ‘isolation facility’ na ang pasyente at natukoy na ang 14 niyang mga ‘close contacts’. Isa sa mga ‘close contact’ ay ang nag-aalaga sa pasyente sa ‘isolation facility’, isa ay isang healthcare worker na may sapat na ‘personal protective protection (PPE)’ at isang low risk habang may anim pa na sumasailalim na rin sa ‘qua­rantine’. Biniberepika pa naman ang detalye ng anim pa. “All four confirmed Monkeypox cases in the Philippines are unrelated to each other,” ayon sa DOH. Nakalabas na ng ospital ang kauna-unahang kaso, habang nasa ‘home isolation’ naman ang ikalawa at ikatlong kaso na parehong nasa maayos na kundisyon.","Umakyat na sa apat ang kaso ng monkeypox virus sa Pilipinas nang matukoy ang ikaapat na pasyente na walang anumang ‘travel history’ sa ibang bansa, ayon sa Department of Health (DOH).","August 23, 2022  12:00am",https://www.philstar.com/pilipino-star-ngayon/bansa/2022/08/23/2204502/ika-4-na-monkeypox-case-sa-pinas-natukoy
Tiamzon couple biniberipika kung kasama sa napatay sa Samar encounter,"Bineberipika pa ngayon ng Armed Forces of the Philippines (AFP) kung kasama sa mga napatay ang mag-asawang sina CPP-NPA-NDF chairman Benito at Wilma Tiamzon nang sumabog ang motorboat nang maka-engkuwentro ang tropa ng pamahalaan sa Catbalogan Samar, kahapon ng madaling araw. Ayon kay AFP chief-of-staff Lt. Gen. Bartolome Vicente Bacarro, inaalam pa nila ang ulat sa 8th Infantry Division na pinamumunuan ni Maj. Gen. Edgardo de Leon na may hurisdiksiyon sa lugar. Nangyari ang encounter dakong alas-4:25 ng madaling araw. Nabatid naman kay De Leon, nangyari ang sagupaan sa northern at tri-boundary ng Samar at Eastern Samar na ginagamit na lagusan ng mga NPAs. Namataan ng crew ng scout boats gamit ang night vision goggles (NVGs) ang kahina-hinalang motorboat. Pinigilan ito ng mga military personnel subalit tuloy pa rin sa pagtakas hanggang sa paputukan ang mga awtoridad. Dito na gumanti ng putok ang mga awtoridad. Posibleng may sakay na mga pampasabog ang motorboat ng mga terorista na naging dahilan ng pagsabog. Base sa kanilang natanggap na report may dalang mga kahon na NPA materials ang motorboat na kasama sa pagtakas.","Bineberipika pa ngayon ng Armed Forces of the Philippines (AFP) kung kasama sa mga napatay ang mag-asawang sina CPP-NPA-NDF chairman Benito at Wilma Tiamzon nang sumabog ang motorboat nang maka-engkuwentro ang tropa ng pamahalaan sa Catbalogan Samar, kahapon ng madaling araw.","August 23, 2022  12:00am",https://www.philstar.com/pilipino-star-ngayon/bansa/2022/08/23/2204496/tiamzon-couple-biniberipika-kung-kasama-sa-napatay-sa-samar-encounter
"Ayuda na nakuha ng 4Ps members, pinasosoli ng DSWD","“Ipapa-refund” ng Department of Social Welfare and Development (DSWD) ang educational assistance na maling naipagkaloob sa mga benepisyaryo ng Pantawid Pamilyang Pilipino Program (4Ps) noong Sabado. Ayon kay DSWD Secretary Erwin Tulfo, ang naturang educatio­nal assistance ay iaawas na lamang nila sa future grants ng mga naturang 4Ps beneficiaries. Paglilinaw naman ni Sec. Tulfo, hindi nilang biglaang babawiin ang ayuda. “Pero hindi naman biglaan,” ani Sec. Tulfo. Una nang sinabi ng kalihim na ang mga benepisyaryo ng 4Ps be­neficiaries ay hindi na eli­gible na tumanggap ng educational assistance para sa indigent students mula sa DSWD. Matatandaang noong Sabado, nagkagulo at nagkaroon ng kalituhan ang mga estudyante at mga magulang at guardians na pumila sa harapan ng mga tanggapan ng DSWD sa pagsisimula nang pamamahagi ng naturang ayuda. Una na rin namang humingi ng paumanhin si Sec. Tulfo dahil sa nangyari at nangakong titiyakin nilang magi­ging mas maayos ang pamamahagi ng ayuda sa mga susunod na Sabado pa. Muli rin siyang humi­ngi ng paumanhin sa mga taong pumila ngunit hindi naman nabigyan ng educational assistance. Tiniyak din niya sa mga ito na makukuha nila ang educational assistance ng kanilang mga anak sa lalong madaling panahon, o hanggang Setyembre 24.",“Ipapa-refund” ng Department of Social Welfare and Development (DSWD) ang educational assistance na maling naipagkaloob sa mga benepisyaryo ng Pantawid Pamilyang Pilipino Program (4Ps) noong Sabado.,"August 23, 2022  12:00am",https://www.philstar.com/pilipino-star-ngayon/bansa/2022/08/23/2204497/ayuda-na-nakuha-ng-4ps-members-pinasosoli-ng-dswd
P5.268 trilyong 2023 national budget ipinasa na sa Kongreso,"Isinumite na ng Department of Budget and Ma­nagement (DBM) sa Kongreso ang panukang P5.268 trilyong national budget para sa 2023. Ayon kay Budget Secretary Amenah Pangandaman, ang panukalang pambansang pondo ay “isang proactive budget na nararamdaman ng mga tao at tutuon sa edukasyon, imprastraktura, kalusugan, agrikultura at social safety nets bilang mga prayoridad.” Nauna nang ipinunto ng economic team ng gobyerno na layunin ng administrasyon ni Pangulong Ferdinand Marcos Jr. na makamit ang 6.5 hanggang 8.0 porsiyentong paglago ng Gross Domestic Product (GDP) taun-taon sa pagitan ng 2023 hanggang 2028 upang makamit ang single digit na (9.0 porsiyento) na poverty rate sa 2028. Ang panukalanag 2023 National Expenditure Program na P5.268-Trillion ay 4.9 percent na mas mataas kaysa sa budget ngayong taon. Kabilang sa mga prayoridad na sektor ay ang edukasyon, imprastraktura, kalusugan, agrikultura at social safety nets.",Isinumite na ng Department of Budget and Ma­nagement (DBM) sa Kongreso ang panukang P5.268 trilyong national budget para sa 2023.,"August 23, 2022  12:00am",https://www.philstar.com/pilipino-star-ngayon/bansa/2022/08/23/2204498/p5268-trilyong-2023-national-budget-ipinasa-na-sa-kongreso
"QCPD dinisperse grupong namimigay ng alcohol, face masks sa school opening","Kinastigo ng ilang aktibista ang aniya'y ""police brutality"" na ipinamalas ng mga pulis matapos mamahagi ng mga face masks, alcohol at prutas sa mga estudyante ng Pres. Corazon C. Aquino Elementary School sa Barangay Batasan Hills, Quezon City sa pagbabalik ng face-to-face classes. Makikita sa video na ito ng College Editors Guild of the Philippines (CEGP), Lunes, kung paano tangkang arestuhin ng mga tauhan ng Quezon City Police District ang ilang staff ng Salinlahi and Children's Rehabilitation Center na nananawagan ng ligtas na pagbabalik sa eskwela. ""Salinlahi Alliance for Children's Concern condemns to the highest degree the intimidation and harrassment of QCPD among our staff. The hostile action of the policemen against the distribution is plainly despicable and illegal,"" wika ng grupo sa isang pahayag kanina. ""The parents present were receptive and grateful for the initiative. However, police officers from QCPD interrupted the distribution, assailing that the word 'ipaglaban' in the phrase 'Ligtas na Balik Eskwela, Ipaglaban' was prohibited.""     Nang tanungin daw ang QCPD, sinabi raw ng mga nabanggit na ""wala silang permit"" kung kaya't pinagbabawalang mamahagi. Naniniwala tuloy ang Salinlahi na parte ito ng ""chilling effect"" ng Anti-Terror Law, na siyang nagbabansag daw sa humanitarian at aid distribution bilang aksyong kontra-gobyerno. ""The anxiety of the young children witnessing the policemen's deplorable act is beyond imagination. The school should serve as a zone of peace at all times, not to mention that several men in uniform were inside the school premises manning the school gate,"" sabi pa ng Salinlahi. ""The group has persistently called on DepEd to ensure the safe reopening of schools amidst the ongoing pandemic and provide aid to students and families affected by the economic crisis."" Nanawagan din sila sa iba pang child right-focused organizations na kundenahin ang hakbang ng QCPD laban sa mga child's rights defenders at maging mapagmatyag sa pagliit ng espasyong demokratiko para sa mga cause-oriented initiatives. Kanina lang nang sabihin ng Department of Education na   ang pagbabalik ng harapang mga klase, bagay na naantala ng dalawang taon bunsod ng COVID-19 pandemic.  Ayon sa pahayag ng QCPD, bandang 8:30 a.m. nang iulat ng isang ""concerned citizen"" sa Batasan Police Station (PS 6) ang isang protesta sa harap ng naturang eskwelahan. Aminado ang QCPD na humingi ang grupo ng permiso na mamahagi ng alcohol at school supplies sa mga bata, dahilan para payagan silang pumosisyon sa harap ng gate. ""However, they suddenly brought out streamers and placards and were about to hold a program right in front of the gate of Corazon Aquino Elementary School causing disruption of the entry of parents and students thereat resulting in long lines in the queing,"" patuloy ng kapulisan. ""The QCPD immediately dispatched policemen to warn the protesters and requested them to remove their protest placards, as it causes fear to children and parents in entering the school premises."" Sa kabila ng negosasyon, tumanggi raw ang mga nabanggit na umalis kung kaya't napilitan na raw silang kumpiskahin ang mga dalang streamer at placard. Ayon kay Police BGen. Nicolas Torre III, wala raw silang balak manira ng sinumang grupo ngunit hinihikayat ang diwa ng Bayanihan. ""Maximum tolerance"" daw ang kanilang gagawin ngunit hindi magiging maluwag sa mga ""manggugulo."" ""Ang kapulisan ng QCPD ay patuloy na magbabantay sa mga paaralan upang masiguro ang kaligtasan ng mga mag-aaral at upang mapanatili ang kaayusan at kapayapaan dito sa Lungsod Quezon,"" dagdag ni Torre. Binanatan tuloy ng Kabataan party-list ang nasabing insidente lalo na't naka-""traumatize"" daw ito ng mga bata sa nasabing elementary school. Tinawag pa nilang police brutality ang nangyari. ""The donation drive station was also meant to amplify calls for safe school reopening, student aid and other legitimate grievances,"" sabi ng grupo, na tanging representante ng kabataan sa loob ng Kamara. ""Kabataan Partylist condemns this act of police brutality that did not only deprive young students of safety equipment and other necessities on their first day but also inflicted trauma to children who witnessed such violence."" Nakatanggap na rin daw ang kanilang irganisasyon ng mga ulat ng police presence sa maraming paaralan sa buong bansa, bagay na inaasahan na raw sa pagkakaupo ni Pangulong Ferdinand Marcos Jr., anak ng diktador na si Ferdinand Marcos Sr. na nagdeklara ng Martial Law noong 1972. Dagdag pa nila, dapat agad i-pull out ng Philippine National Police ang kanilang mga tropa sa mga eskwela lalo na't makakagampa pa raw ito sa tunay na ligtas na pagbabalik ng in-person classes.","Kinastigo ng ilang aktibista ang aniya'y ""police brutality"" na ipinamalas ng mga pulis matapos mamahagi ng mga face masks, alcohol at prutas sa mga estudyante ng Pres. Corazon C. Aquino Elementary School sa Barangay Batasan Hills, Quezon City sa pagbabalik ng face-to-face classes.","August 22, 2022  4:39pm",https://www.philstar.com/pilipino-star-ngayon/bansa/2022/08/22/2204337/qcpd-dinisperse-grupong-namimigay-ng-alcohol-face-masks-sa-school-opening
"P4.5-B intelligence, confidential funds inihirit para sa Office of the President sa 2023","Humiling ng tig-P2.25 bilyon para sa kontrobersyal na   ang gobyerno para sa Office of the President ni Pangulong Ferdinand Marcos Jr. ito kahit nais tinapyasan ng P2.5 bilyon ang Unibersidad ng Pilipinas, ang numero unong pamantasan ng bansa. Ito ang lumalabas matapos   ang 2023 National Expenditure Program o proposed budget nito para sa susunod na taon sa Konggreso, bagay na nagkakahalaga ng P5.268 trilyon, mas mataas ng 4.9% kaysa noong nakaraang taon. Ang surveillance at intelligence expenses ay parehong mga pondo ng gobyerno na ginagamit para sa paniniktik o surveillance. Ayon sa  , tumutukoy ang confidential expenses sa gastusin para sa ""surveillance activities in civilian government agencies that are intended to support the mandate or operations of the agency."" Tumutukoy naman ang intelligence expenses ng presidente sa gastusin sa ""intelligence information gathering activities of uniformed and military personnel, and intelligence practitioners that have direct impact to national security."" Nais ilaan ang pondo na ito kahit  , ayon sa Department of Education. Ang proposed na CIF para sa taong 2023 ay kapareho ng kay dating Pangulong Rodrigo Duterte nitong mga nagdaang taon, bagay na dati nang nababatikos ng mga kritiko ng administrasyon dahil sa mas marami pa raw mas mahalagang bagay dito. ""Sa panahon ng krisis at baon sa utang ang gobyerno, hindi ba dapat mas ilaan sa serbisyo ang pondo kesa sa dambuhalang intelligence at confidential funds?"" wika ni Renato Reyes Jr., secretary general ng Bagong Alyansang Makabayan (BAYAN) sa panayam ng Philstar.com. ""[E]dukasyon at kalusugan ang dapat prayoridad. agrikultura din."" Ikinasakit ng ulo rin ni House Deputy Minority Leader at ACT Teachers party-list Rep. France Castro ang hakbang na ito nina Marcos Jr., lalo na't kalakip din ng 2023 budget ang P2.5 bilyong budget cut sa UP system at P893 milyon sa UP-Philippine General Hospital.  Read full story: The last time that UP’s annual budget was slashed was in 2016 when its funding was reduced by P1.3 billion.   Aniya, ipinakikita raw ng 2023 budget na ""hindi prayoridad"" ni Bongbong ang edukasyong lumilinang ng kritikal na pag-iisip. ""The Education sector will only receive P852.8 billion covering DepEd, SUCs, CHED, and TESDA way below the United Nations suggested 6% of the Gross National Product (GDP) allocation for education even if we use 2021 figures. The supposed budget for education should be at least  P1.3 trillion and not the measly P853 billion,"" dagdag ni Castro. ""The new administration also does not prioritize the health of the nation even if we are still in the midst of the Covid pandemic. UP-PGH is at the front lines of this battle against this virus and instead of increasing its budget it was reduced, how tragically ironic can you get?"" Makakuha lang din daw ang health sector ng P296.3 bilyon ayon sa datos ng Department of Budget and Management, habang naglalakihan ang pondo ng iba pang ahensya at programa gaya ng Department of Public Works and Highways (P718.4 bilyon) para sa banner programs nito. Nilakihan din ang budget ng nababatikos na National Task Force to End Local Communist Armed Conflict sa ilalim ng Local Government  Units-Local Government Support Fund, maliban para sa mga ""itinatago"" sa ibang departamento at budget items.  ""Also add to this the P4.5 billion confidential and intelligence funds and you have a national budget riddled with mispriorities,"" dagdag pa ni Castro. ""In the end it is the Filipino people who will suffer with the misprioritization of this administration so the national budget must be carefully be scrutinized and not railroaded.""",Humiling ng tig-P2.25 bilyon para sa kontrobersyal na,"August 22, 2022  6:38pm",https://www.philstar.com/pilipino-star-ngayon/bansa/2022/08/22/2204359/p45-b-intelligence-confidential-funds-inihirit-para-sa-office-president-sa-2023
"'Ligtas, payapa sa ngayon': DepEd positibo sa unang araw ng face-to-face classes matapos 2 taon","Wala pang mga mayor na insidenteng nangyari sa mga eskwelahan sa pagbubukas ng libu- ito matapos maantala ng dalawang taon dahil sa COVID-19 pandemic. “Sa ngayong umaga, wala pa po kaming natatanggap na major incidents or challenges,"" wika ni Department of Education spokesperson Michael Poa, Lunes, sa panayam ng GMA News. ""Mukhang mapayapa at ligtas ang pagbabalik eskwela ng ating mga learners this morning."" Patuloy naman daw minamanmanan ng regional directors ng DepEd ang sitwasyon sa mga eskwelahan sa buong Pilipinas sa ngayon. Biyernes nang sabihin ni Poa na aabot sa 24,765 o 46% ng mga pribado at pampublikong paaralan ang magpapatupad ng in-person classes ng limang araw habang 29,721 eskwelahan naman o 51.8% ang magpapatuloy sa blended learning modality. Batay sa datos ng DepEd, umabot sa mahigit 27.6 milyon ang nag-enroll sa mg paaralan ngayong school year 2022-2023. Kapansin-pansing mas mataas ang nagparehistro sa mga eskwelahan ngayong taon kumpara sa 23.9 milyon noong nakaraang taon. Sa kabila nito, mas mababa pa rin ito kaysa sa 28.6 milyon na target ng DepEd. LOOK: Latest DepEd data shows m more than 28 million have registered/enrolled in public and private kindergarten, elementary and high schools nationwide.      Makikitang nakasuot ng face masks ang mga bata sa mga larawang ipinaskil ng kagawaran sa social media ngayong araw.  Kabilang na rito ang ilang paaralan sa Calapan, Dinalupihan sa probinsya ng Bataan, Caloocan City at Muntinlupa City.         Upang matulungan ang mga estudyante na matasa ang pagbubukas ng mga klase at kaledad ng edukasyon sa gitna ng pandemya, naglabas naman ang Kabataan party-list at National Union of Students of the Philippines (NUSP) ng isang  ""This will serve as a tool to objectively measure readiness of schools for a safe reopening based on scientific and internationally recognized standards laid down in House Bill 251 or the Safe School Reopening Bill,"" wika ng Kabataan party-list sa isang pahayag. ""Findings will be collated by the end of the week and such data will be used as basis to lobby for the Safe School Reopening Bill, Student Aid Bill and a higher education budget. For safe school reopening alone a calculated 122.4 billion pesos is needed at least."" Ilan sa mga itinatanong ay kung may sapat na bentilasyon ang mga pasilidad, kung may klinika at nurse na nagpapatakbo nito, kung may nagpapatupad ng wastong health protocols atbp. Una nang sinabi ng grupo ng kabataan na kakailanganin ng   upang masiguro ang 100% implementasyon ng ligtas at inclusive na F2F classes. Natataon ang muling panawagan para sa pagpapasa ng HB 251 ngayong inilabas na ang mungkahing P5.268 trilyong national budget para sa 2023.",Wala pang mga mayor na insidenteng nangyari sa mga eskwelahan sa pagbubukas ng libu- ito matapos maantala ng dalawang taon dahil sa COVID-19 pandemic.,"August 22, 2022  12:28pm",https://www.philstar.com/pilipino-star-ngayon/bansa/2022/08/22/2204322/ligtas-payapa-sa-ngayon-deped-positibo-sa-unang-araw-ng-face-face-classes-matapos-2-taon
Seguridad sa balik eskuwela kasado na - PNP,"Nagsimula ng magpakalat ng pulis ang Philippine National Police (PNP) sa iba’t ibang lugar sa mga paaralan at unibersidad upang matiyak ang kaligtasan ng mga estudyante sa pagsisimula ng face-to-face classes ngayon. Ayon kay PNP spokesperson PCol. Jean Fajardo, may mga police assistance desks sa harap ng mga eskuwelahan na aayuda sa mga estudyante,  guro at mga magulang. Sinabi ni Fajardo na maging ang mga mobile patrols ay nakakalat na rin sa paligid ng mga paaralan laban naman sa mga petty crimes tulad ng  snatching. “Handang-handa na po ang seguridad na ilalatag ng PNP para sa pormal na pagbubukas ng klase bukas. May mga naka-deploy na tayong PNP personnel lalong-lalo na diyan sa mga areas na malalapit sa eskwelahan, including the police assistance desk na ilalagay natin malapit sa mga eskwelahan,” ani Fajardo. Nabatid na ilang  school administrators din ang humiling na magkaroon ng pulis sa loob ng eskuwelahan upang mapawi ang takot ng mga estudyante. “May mga ibang schools po na pinayagan ang police assistance desk doon po mismo sa loob ng mga eskwelahan. Maganda rin po ang naging response ng DepEd pati na rin ‘yung school administrators kasi may ibang schools na humiling pa nga na kahit papaano ay makapasok ‘yung mga pulis natin sa school,” dagdag pa ni Fajardo. Matatandaang sinabi ng PNP na aabot sa 23,000 pulis ang ipakakalat sa buong bansa sa pagpapatuloy ng face-to-face classes.",Nagsimula ng magpakalat ng pulis ang Philippine National Police (PNP) sa iba’t ibang lugar sa mga paaralan at unibersidad upang matiyak ang kaligtasan ng mga estudyante sa pagsisimula ng face-to-face classes ngayon.,"August 22, 2022  12:00am",https://www.philstar.com/pilipino-star-ngayon/bansa/2022/08/22/2204175/seguridad-sa-balik-eskuwela-kasado-na-pnp
"27 milyong estudyante, balik-eskwela ngayon  ","Matapos ang dalawang taon, magbabalik-eskwelahan na ngayong Lunes ang mahigit 27.6 milyong mag-aaral sa bansa. Sa huling datos mula sa Learner Information System (LIS) para sa SY 2022-2023 na inilabas ng DepEd, nasa 27,691,191 na ang kabuuang bilang ng mga nagparehistro na mga mag-aaral. Katumbas ito ng 100.47% o higit sa bilang ng naitalang datos mula sa enrollment ng SY 2021-2022, na umabot lamang sa 27,560,661. Mula sa nabanggit na kabuuang bilang, 23,561,764 ang mula sa enrollment quick counts habang 4,129,427 naman ang bilang ng mga mag-aaral na mula sa early registration. Pinakamarami ang nakapagpatala sa Region IV-A (Calabarzon) na umabot sa 3,899,077, na sinusundan ng Region III (Central Luzon) na nasa 2,974,068, at National Capital Region (NCR) na nasa 2,851,022. Anang DepEd, bagamat maaaring nagkaroon ng duplikasyon mula sa datos ng Early Registration at Quick Counts, ito ay agad namang matutukoy ng sistema sa umpisa ng School Year. Ang enrollment period para sa SY 2022-2023 ay sinimulan noong Hulyo 25 at inaasahang magtatagal hanggang ngayong Lunes, na siyang unang araw ng pasukan.","Matapos ang dalawang taon, magbabalik-eskwelahan na ngayong Lunes ang mahigit 27.6 milyong mag-aaral sa bansa.","August 22, 2022  12:00am",https://www.philstar.com/pilipino-star-ngayon/bansa/2022/08/22/2204176/27-milyong-estudyante-balik-eskwela-ngayon-
Senate probe sa ‘asukal’ gugulong na,"Sisimulan na bukas ng Senate Blue Ribbon Committee ang pagdinig sa tangkang importasyon ng 300,000 metriko tonelada ng asukal ng Sugar Regulatory Administration (SRA) at sa umano’y kickback ng mga opisyal dito na kamakailan lang ay nagbitiw sa puwesto. Ayon kay Sen. Francis “Tol” Tolentino, chairman ng Senate Blue Ribbon Committee, maging ang mga dating opisyal ng SRA na nagbitiw ay kabilang sa pinadadalo nila sa pagdinig na hiniling ni Senate President Juan Miguel Zubiri at iba pang mga senador. Paliwanag ni Tolentino, developing story ang bigong importasyon ng asukal at ang mangyayari bukas ay depende sa mga impormasyon at ebidensyang mae-establish nila. Maging ang magi­ging hakbang at rekomendas­yon umano ng komite na ini-adopt nila noong nakaraan at ang bagong rules ay nakabase pa rin sa mga ebidensya at applicable laws and regulations. Niinaw naman ni Tolentino na ang pagbibitiw ng mga dating opisyal ng SRA ay hindi dahilan para hindi sila mapanagot sa sandaling mapatunayan na may kasalanan sila kaugnay sa pag-iisyu ng Sugar Order No. 4. Matatandaan na ibi­nun­yag ni Zubiri sa kanyang privilege speech noong nakaraang linggo ang P600 milyon “tongpats” o kickback ang nasa likod ng ilang opisyal at traders para sa tangkang pag-import ng asukal na nadiskubre sa mga warehouse sa Metro Manila at iba pang bahagi ng bansa. Dahil dito kaya inanunsiyo ng Malakanyang noong nakaraang linggo ang isinagawang serye ng raids sa mga warehouse na pinaniniwalaang nagtatago ng mga asukal.","Sisimulan na bukas ng Senate Blue Ribbon Committee ang pagdinig sa tangkang importasyon ng 300,000 metriko tonelada ng asukal ng Sugar Regulatory Administration (SRA) at sa umano’y kickback ng mga opisyal dito na kamakailan lang ay nagbitiw sa puwesto.","August 22, 2022  12:00am",https://www.philstar.com/pilipino-star-ngayon/bansa/2022/08/22/2204174/senate-probe-sa-asukal-gugulong-na
Ika-4 na monkeypox case nakita sa 25-anyos na Pinoy na 'walang travel history',"Kinumpirma ng Department of Health (DOH) ito kahit na wala siyang kasaysayan ng pagpunta sa bansang meron ng nakamamatay na sakit. Ito ang sinabi ng DOH  . Bago ang ikaapat na kaso, lahat ng monkeypox cases na nakapasok ng Pilipinas ay pumunta sa bansang meron ng nasabing karamdaman. ""The fourth case is a 25-year-old Filipino national with no documented travel history to or from any country with documented confirmed cases of Monkeypox,"" ayon sa pahayag ng DOH, Lunes. ""The case was tested and confirmed positive for Monkeypox via real time Polymerase Chain Reaction or PCR by the DOH Research Institute for Tropical Medicine (RITM), with results released August 19, 2022. The case is being cared for and is admitted in an isolation facility."" Kasalukuyang nagsasagawa ngayon ng intensive case investigation at contact tracing, ayon pa sa gobyerno. Aabot na sa 14 close contacts kaugnay nito ang natukoy: Isa sa mga close contacts ay sinasabing healthcare worker na nakasuot ng kumpletong personal protection equipment noong panahong kumunsulta ang kaso. Nagse-self monitor saiya ngayon ""Details of the other six are being verified,"" sabi pa ng DOH. Lahat ng kaso ng monkeypox sa Pilipinas ay walang kaugnayan sa isa't isa.  noong ika-6 ng Agosto habang ang ikalawa at ikatlo ay stable naman ang kondisyon sa home isolation. Muli namang ipinaalala ng DOH na hindi kinukunsiderang sexually transmitted disease ang monkeypox, ngunit naililipat sa pamamagitan ng matagal na physical contact. Isa sa mga pagdikit na 'yan ay sexual contact sa mga may rashes o sugat. Hindi ito tulad ng COVID-19 na kumakalat sa hangin. Dagdag pa nila, kadalasa'y ""mild"" pero nangyayari pa rin. Ilan sa pwedeng gawin para makaiwas dito ay ang: ""Ating tandaan na magkaiba ang Monkeypox at COVID-19. Ang Monkeypox ay kumakalat kapag nadikit sa balat ng may sakit na ito na siyang nakikitaang may mga butlig, o kaya sa kagamitan na nahawakan ng may sakit,"" ani DOH officer-in-charge Maria Rosario Vergeire. ""Kung nakararanas ng lagnat, pamamaga ng kulani, at mga butlig sa balat, agad na kumonsulta sa pagamutan.""",Kinumpirma ng Department of Health (DOH) ito kahit na wala siyang kasaysayan ng pagpunta sa bansang meron ng nakamamatay na sakit.,"August 22, 2022  7:41pm",https://www.philstar.com/pilipino-star-ngayon/bansa/2022/08/22/2204379/ika-4-na-monkeypox-case-nakita-sa-25-anyos-na-pinoy-na-walang-travel-history
Signal no. 2 itinaas sa 4 sa lugar ngayong 'Florita' tropical storm na,"Lalong tumindi ang bagyong ‘Florita’ at ngayo'y isang tropical storm na, ito habang kumikilos ito pakanluran timogkanluran sa ibabaw ng Philippine Sea. Huling namataan ang sentro ng sama ng panahon 215 kilometro silangan ng Casiguran, Aurora, ayon sa huling taya ng PAGASA bandang 10 a.m, Lunes. Bilang epekto ng bagyo, nakararanas o makararanas ng ""gale force winds"" sa mga sumusunod na lugar sa susunod na 24 oras: Makararanas o nakararanas ng ng malalakas na hangin sa mga sumusunod na lugar sa susunod na 36 oras: Maaasahan ngayong Lunes ang mahihina hanggang katamtaman na may minsanang malalakas na pag-ulan sa Cagayan, Isabela, Batanes, Aurora, Ilocos Norte, Ilocos Sur, and La Union. Sa Martes, posible naman ang malalakas hanggang matitindi at minsanang ""torrential rains"" sa  Cagayan, Isabela, Batanes, Cordillera Administrative Region, at Ilocos Region. Katamtaman hanggang malalakas na pag-ulan naman sa hilagang parte ng Aurora, Zambales, Bataan, at nalalabing bahagi ng Cagayan Valley. Light to moderate with at times heavy rains naman bukas sa Central Luzon. Nakikitang patuloy na kikilos ang bagyong ‘Florita’ kanluran timogkanluran o pakanluran sa susunod na 12 oras bagyo pumihit papuntang kanluran hilagangkanluran o hilagangkanluran ngayong hapon o gabi. ""[T]he tropical cyclone is forecast to maintain this heading until it makes landfall in the vicinity of the east coast of Cagayan or northern Isabela on tomorrow afternoon,"" dagdag pa ng PAGASA. ""Afterwards, the center of FLORITA will traverse the Babuyan Channel and may pass close or make landfall in the vicinity of Babuyan Islands tomorrow evening or Wednesday early morning of Wednesday before emerging over the West Philippine Sea."" Inaasahan pa ang posibleng paglakas ng bagyo bago ito tuluyang tumama sa kalupaan. Sa kabila nito, pwede itong humina nang bahagya sa pagtawid nito sa hilagang bahagi ng Northern Luzon dahil sa ""frictional effects"" ng rugged terrain. Malaki ang posibilidad na manatili itong tropical storm habang nasa lupa pa at titindi pa sa pagiging severe tropical storm paglabas nito sa Philippine area of responsibility.","MANILA, Philippines","August 22, 2022  8:59am",https://www.philstar.com/bansa/2022/08/22/2204308/signal-no-1-itinaas-sa-12-lugar-dahil-sa-bagyong-florita-sasalpok-sa-cagayan-o-isabela-bukas
"Pinalakas na proteksyon, benepisyo sa media, entertainment workers itinulak ni Bong Go","Inihain ni Senator Christopher “Bong” Go sa Senado ang panukalang nagbibigay ng pinalakas na proteksyon, seguridad at mga benepisyo sa mga manggagawa sa media at entertainment. Sa kanyang panukala, sinabi ni Go na ang media at entertainment workers, bilang bahagi ng labor force, ay gumaganap sa isang mahalagang papel sa lipunan at ekonomiya. “They provide news, entertainment and other essential contents we need to keep us posted on all the current events happening around us,”sabi ni Go. Sa likod ng balita, binanggit ni Go na ang mga manggagawa sa media at entertainment ay “sinusuong ang araw at gabi sa gitna ng banta ng COVID-19, para lamang mabigyan ang mga tao ng mahahalagang impormasyon at coverage.” Sa Senate Bill No. 1183, o ang iminungka­hing “Media and Entertainment Workers’ Welfare Act”, layon nitong ma­bigyan ng pinahusay na proteksyon, seguridad at mga insentibo ang mga manggagawa sa media sa pamamagitan ng karagdagang health insurance package, overtime at night differential pay, at iba pang benepisyo. Sa ilalim ng batas, dapat ay may kontrata na nilagdaan ang media entity at mga empleyado upang magarantiya ang lubos na proteksyon mula sa hindi makatarungang kabayaran at upang matiyak na ang kanilang mga karapatan at kapakanan ay mahusay na napoproteksyonan at hindi napapabayaan. “Bilang mambabatas, asahan ninyo na patuloy kong isusulong ang mga panukalang batas at susuportahan ang mga programa upang mas lalong maprotektahan ang inyong mga karapatan at mas isulong ang inyong kapakanan,” ani Go.","Inihain ni Senator Christopher “Bong” Go sa Senado ang panukalang nagbibigay ng pinalakas na proteksyon, seguridad at mga benepisyo sa mga manggagawa sa media at entertainment.","August 22, 2022  12:00am",https://www.philstar.com/pilipino-star-ngayon/bansa/2022/08/22/2204171/pinalakas-na-proteksyon-benepisyo-sa-media-entertainment-workers-itinulak-ni-bong-go
Pangulong Bongbong Marcos muling nagtalaga ng mga bagong opisyal sa Sugar Board,"Muling binuo ni Pangulong Ferdinand “Bongbong” Marcos Jr. ang Sugar Regulatory Board kung saan nag­lagay siya ng tatlong bagong appointees. Kabilang sa itinalaga ni Marcos si David John Thaddeus P. Alba bilang acting administrator ng Sugar Regulatory Administration. Pinalitan ni Alba si dating SRA administrator Hermenegildo Serafica na nagbitiw matapos tanggihan ng Pangulo ang Sugar Order No. 4 na nilagdaan ng mga dating miyembro ng Board. Pinamumunuan ni Marcos ang SRB sa kanyang kapasidad bilang kalihim ng Department of Agriculture. Ang iba pang bagong hinirang na miyembro ng SRB ay sina Pablo Luis S. Azcona, na kumakatawan sa sugar planters, vice Aurelio Gerardo Valderrama Jr., at Ma. Mitzi V. Mangwag na kakatawan sa sugar millers matapos magbitiw si vice Atty. Roland Beltran dahil sa kalusugan. Ang SRA, isang government-owned and controlled corporation (GOCC) na naka-attach sa DA, ay itinatag noong 1986 sa bisa ng Executive Order No. 18 Inaatasang isulong ng SRA ang paglago at pag-unlad ng industriya ng asukal sa pamamagitan ng mas malaki at makabuluhang partisipasyon ng pribadong sektor. Layunin din nito na tiyaking magiging maayos ang kondisyon ng mga manggagawa sa nasabing sektor.",Muling binuo ni Pangulong Ferdinand “Bongbong” Marcos Jr. ang Sugar Regulatory Board kung saan nag­lagay siya ng tatlong bagong appointees.,"August 21, 2022  12:00am",https://www.philstar.com/pilipino-star-ngayon/bansa/2022/08/21/2204041/pangulong-bongbong-marcos-muling-nagtalaga-ng-mga-bagong-opisyal-sa-sugar-board
Hiwalay na pag-angkat ng asukal ipinanukala,"Upang hindi makaapekto sa halaga ng asukal sa merkado na lumobo na sa mahigit P100 kada kilo ay ipinanukala ni San Jose Del Monte Rep. Florida Robes na magkaroon ng hiwalay na pagpapahintulot na makapag-angkat ang industriya ng inumin. Sinabi ni Rep. Robes, na Chairperson ng House Committee on Good Government and Public Accountability na nanguna sa pagtalakay sa naunsiyaming importasyon ng asukal, kasama ang Committee on Agriculture, na hiniling niya ang panukala upang ikonsidera ang nangyayaring pag-aangkat ng imported na asukal ng industriya ng inumin kung saan mahigit 50 porsiyento ang nakokonsumo rito ng bansa. Ang Kongreso ay may kapangyarihang gumawa ng batas na magpapahintulot sa klasipikasyon ng pag-aangkat ng asukal o kung ang kasalukuyang batas na lumikha ng Sugar Regulatory Administration (SRA) ay papayagang sila ng magtakda ng klasipikasyon ng pag-aangkat upang hindi makaapekto sa presyo ng asukal sa merkado. Sinabi pa niya na ang pagsirit ng presyo ng asukal sa merkado ay artipisyal lamang, subalit immoral kaya’t nais nilang malaman kung bakit sobra ang itinaas nito sa tingian. Sinabi ni Robes na ipapatawag ng dalawang komite sa pagpupulong sina dating SRA Administrator Herminigildo Serafica;Board Member Roland Beltran at maging si dating DAR Secretary William Dar upang magbigay linaw sa naunsiyaming pag-aangkat ng asukal.",Upang hindi makaapekto sa halaga ng asukal sa merkado na lumobo na sa mahigit P100 kada kilo ay ipinanukala ni San Jose Del Monte Rep. Florida Robes na magkaroon ng hiwalay na pagpapahintulot na makapag-angkat ang industriya ng inumin.,"August 22, 2022  12:00am",https://www.philstar.com/pilipino-star-ngayon/bansa/2022/08/22/2204168/hiwalay-na-pag-angkat-ng-asukal-ipinanukala
P617 milyon unliquidated cash advances ng Comelec nasilip ng COA,"Nasilip ng Commission on Audit (COA) ang P617.473 milyong unli­quidated cash advances at karagdagang cash advances na P90.5-M ng Commission on Elections (Comelec). Base sa 2021 Audit report ng Comelec, napuna ng COA ang balanse sa advances account hanggang Nobyembre 2021 na aabot sa P505.280-M na hindi naipaliwanag dahil mga unliquidated cash advances. Samantala ang P671.473-M cash advances ay nahati sa P178.695-M na ibinigay sa mga opisyal at empleyado ng Comelec habang nasa P492.777-M naman ang naibigay sa Special Disbursing Officers. Ayon sa state auditors, ang cash advance ay dapat inireport para nai-liquidate kaagad kung para saan ito gagamitin. Inihayag pa ng COA na ang P90.5-M karagdagang cash advances naman ay para sa non-settlement ng dating cash advances na ibinigay naman sa tanggapan ng mga Commissioners na aabot sa P437,691 at Regional Election Directors na nasa P1.565-M. Inirekomenda naman ng COA ang pag-iisyu ng liham sa mga kinauukulang personalidad para sa agarang pag-liquidate sa outstanding cash advances gayudin ang pansamantalang pag-ipit muna sa suweldo ng mga mabibigong ipa-liquidate ang cash advances.",Nasilip ng Commission on Audit (COA) ang P617.473 milyong unli­quidated cash advances at karagdagang cash advances na P90.5-M ng Commission on Elections (Comelec).,"August 21, 2022  12:00am",https://www.philstar.com/pilipino-star-ngayon/bansa/2022/08/21/2204035/p617-milyon-unliquidated-cash-advances-ng-comelec-nasilip-ng-coa
Dengue sa bansa tuloy sa pagsipa,"Patuloy sa pagtaas ang kaso ng dengue sa bansa matapos makapagtala ng mahigit 23,000 noong Hulyo 2022. Sinabi ni DOH Officer-in-Charge Maria Rosario Vergeire, mula Hulyo 3-30, 2022, may kabuuang 23,414 kaso ng dengue ang naiulat sa buong bansa. “Out of these 23,414 dengue cases, 18,208 were hospitalized. This is 78 percent of the dengue cases that were admitted in hospitals,” ani Vergeire. Lumabas sa ulat na ang may pinakamataas na kaso  ay ang Central Luzon (5,838, 25%), National Capital Region (2,689, 11%) at Calabarzon (2,369, 10%). Nauna ring sinabi ng DOH na 9 sa 17 rehiyon ang lumampas na rin sa epidemic threshold sa nakalipas na apat na linggo. Ito ay ang Cagayan Valley, Central Luzon, Calabarzon, Mimaropa, Western Visayas, Central Visayas, Zamboanga Peninsula, Cordillera Administrative Region, at Metro Manila. Habang wala pa umanong available na bakuna, mabuting ipagpatuloy at sanayin ang pagsasagawa ng 4S strategy. Ito ay kumakatawan sa Search and Destroy breeding places; Secure na proteksyon sa sarili; Humingi ng maagang konsultasyon; at Suportahan ang fogging/spraying sa mga hotspot areas.","Patuloy sa pagtaas ang kaso ng dengue sa bansa matapos makapagtala ng mahigit 23,000 noong Hulyo 2022.","August 21, 2022  12:00am",https://www.philstar.com/pilipino-star-ngayon/bansa/2022/08/21/2204036/dengue-sa-bansa-tuloy-sa-pagsipa
Public school teachers may P5K cash allowance,"Target ng Department of Education (DepEd) na masimulan na ngayong Lunes, Agosto 22, ang pamamahagi ng P5,000 cash allowance para sa mga public school teachers sa bansa. Sa isang pulong balitaan, sinabi ni DepEd spokesperson Michael Poa na ang naturang cash allowance ay ipagkakaloob nila sa public school teachers bilang karagdagang tulong sa pagbubukas ng School Year 2022-2023. Ayon kay Poa, ibababa ang naturang allowance sa mga school division at sisimulang i-release sa mga guro sa unang araw ng pasukan. Tiniyak din niya na lahat ng public school teachers ay makakatanggap ng naturang allowance. Ani Poa, malaki ang maitutulong ng naturang allo­wance sa mga guro para sa ginagawa nilang paghahanda para sa pasukan. “Target release of P 5,000 cash allowance for teachers is within the first week of opening of classes,” ayon pa kay Poa. “Lahat po ng teachers, makakatanggap. Ibababa po iyan sa, I think, mga school division. I’ll confirm [the details] pero lahat po ay makatatanggap by August 22 noong P5,000 cash allowance,” aniya pa. Paglilinaw naman niya, ang naturang karagdagang pondo ay hiwalay sa Maintenance and Other Operating Expenses (MOOE) ng mga paaralan na ginagamit sa pagbili ng ibang mga gamit gaya ng chalk at iba pa. “Mga chalk and all that should be part of the MOOE of the schools. Itong P5,000 ay lalo na iyong mga kailangan ng internet connection parang additional assistance lang po talaga iyan for our teachers,” aniya. Samantala, tiniyak din naman ni Poa na ‘all systems go’ na ang kagawaran sa nakatakdang pagbubukas ng klase.","Target ng Department of Education (DepEd) na masimulan na ngayong Lunes, Agosto 22, ang pamamahagi ng P5,000 cash allowance para sa mga public school teachers sa bansa.","August 21, 2022  12:00am",https://www.philstar.com/pilipino-star-ngayon/bansa/2022/08/21/2204038/public-school-teachers-may-p5k-cash-allowance
Vice President Sara pangungunahan ang pagbubukas ng klase bukas,"Kinumpirma ng Department of Education (DepEd) kahapon na si Vice President at Education Secretary Sara Duterte ang mangunguna sa pormal na pagbubukas ng School Year 2022-2023 sa bansa, bukas, Lunes, Agosto 22. Batay sa paabiso ng DepEd sa kanilang Facebook page, gaganapin ang National School Opening Day Program (NSODP) sa Dinalupihan Elementary School na dadaluhan mismo ng bise presidente. Ayon sa DepEd, sisimulan ang programa ganap na ala-1:00 ng hapon at maaaring panoorin ang livestream nito sa opisyal na Facebook page, YouTube channel, at website ng DepEd Philippines. Muli rin namang pinaalalahanan ng DepEd ang publiko na iparehistro na ang kanilang mga anak sa paaralan. Matatandaang ang enrollment period para sa SY 2022-2023 ay sinimulan ng DepEd noong Hulyo 25 at magtatapos sa Lunes, na unang araw ng klase. Batay sa pinakahuling datos mula sa DepEd-Learner Information System (LIS), hanggang alas-7:00 ng umaga ng Agosto 19, 2022, ay umabot na sa 27,158,578 ang enrollees sa buong bansa para sa SY 2022-2023. Sa naturang kabuuang bilang, 23,029,151 ang mga mag-aaral na nagpatala para sa formal education habang 4,129,427 ang bilang ng mga mag-aaral na mula sa early registration. Pinakamarami na ang nakapagpatala sa Region IV-A na umabot sa 3,709,599 na sinusundan ng Region III (2,810,330), at NCR (2,406,014). Una nang sinabi ng DepEd na target nilang makapag-enroll ng mahigit 28 milyong mag-aaral ngayong taon.","Kinumpirma ng Department of Education (DepEd) kahapon na si Vice President at Education Secretary Sara Duterte ang mangunguna sa pormal na pagbubukas ng School Year 2022-2023 sa bansa, bukas, Lunes, Agosto 22.","August 21, 2022  12:00am",https://www.philstar.com/pilipino-star-ngayon/bansa/2022/08/21/2204039/vice-president-sara-pangungunahan-ang-pagbubukas-ng-klase-bukas
‘Florita’ magpapa-ulan sa Luzon,"Lumakas pa at naging tropical depression na nitong Linggo ng umaga ang low pressure area (LPA) na namataan sa Luzon. Ayon sa Philippine Atmospheric Geophysical and Astronomical Administration (Pagasa), ang tropical depression ay pinangalanan nilang ‘Florita.’ Si ‘Florita’ ay namataan may 655 kilometro (km) sila­ngan ng Aparri, Cagayan o 630 km silangan ng Tuguegarao City nitong alas-10 ng umaga ng Linggo. Kumikilos ito pa-timog-kanluran sa bilis na 25 kilometer per hour (kph) at may lakas ng hangin na nasa 45 kph malapit sa gitna at pagbugso na hanggang 55 kph. Sinabi pa ng Pagasa na si ‘Florita’ ay maaari pang lumakas at tuluyan nang maging ganap na tropical storm sa susunod na dalawang araw at maaaring mag-landfall sa Luzon. “The tropical cyclone is forecast to reach tropical storm category in the next 36 hours and may reach peak intensity of 75 kph prior to making landfall on Tuesday morning or afternoon,” anang Pagasa. Nagbabala naman ang state weather bureau na maaaring itaas nila ang tropical cyclone wind signals sa ilang bahagi ng Northern at Central Luzon pagsapit ng hapon ng Linggo. Asahan na rin anila ang pagkakaroon ng mahina hanggang katamtaman, at pabugsu-bugsong malalakas na pag-ulan sa silangang bahagi ng Northern at Central Luzon simula ngayong Lunes, na may malakas hanggang sa matinding mga pag-ulan pagsapit ng gabi.",Lumakas pa at naging tropical depression na nitong Linggo ng umaga ang low pressure area (LPA) na namataan sa Luzon.,"August 22, 2022  12:00am",https://www.philstar.com/pilipino-star-ngayon/bansa/2022/08/22/2204172/florita-magpapa-ulan-sa-luzon
19% lang ng mag-aaral ang fully vaccinated bago pasukan — DepEd,"Umaabot lamang sa 19 percent ng mga mag-aaral ang fully vaccinated laban sa COVID-19 bago magsimula ang pasukan sa Lunes. Ayon kay DepEd spokesperson Michael Poa, ang naturang porsiyento ay mula sa tala ng Department of Health (DOH). Anya, ang mababang bilang ng mga mag-aaral na fully vaccinated ay dahil ang bakuna ay hindi sapilitan o hindi mandatory. Samantala, 92% ng mga guro at non-teaching personnel ay full vaccinated. Sinabi ni Poa na maglalagay sila ng mobile vaccination sa mga paaralan para mapataas ang bilang ng mga mag-aaral na bakunado laban sa COVID pero hindi pa rin ito garantiya dahil kailangan pa rin maengganyo ang mga mag-aaral na magpabakuna laban sa virus. Samantala, 46 percent ng mga paaralan sa buong bansa ang magsisimula nang magpatupad ng full face-to-face classes sa August 22. Ang 46% ay kumakatawan sa 24,175 public at private schools sa buong bansa na magsasagawa ng limang araw na pasok sa paaralan. Simula sa November 2 ay ipatutupad na ang in-person classes sa lahat ng public at private schools sa buong bansa.",Umaabot lamang sa 19 percent ng mga mag-aaral ang fully vaccinated laban sa COVID-19 bago magsimula ang pasukan sa Lunes.,"August 20, 2022  12:00am",https://www.philstar.com/pilipino-star-ngayon/bansa/2022/08/20/2203855/19-lang-ng-mag-aaral-ang-fully-vaccinated-bago-pasukan-deped
"Higit 7,000 MT asukal, naharang ng BOC sa Subic","Naharang ng Bureau of Customs ang posibleng pagpuslit ng nasa 7,021 metriko tonelada ng asukal mula sa Thailand sa Subic Port, Zambales nitong Huwebes. Nasa kustodiya na ng BoC sa Subic Port ang 19 tripulante ng cargo vessel na MV Bangpakaew, na napag-alamang may kargang 7,021 metric tons ng Thailand white refined sugar na katumbas ng 140,000 bags at may kabuuang bayad sa buwis na nagkakahalaga ng P45,623,007.51. Napag-alaman ng BoC na “recycled” ang import permit na ginamit para sa kargamento na nagamit na sa naunang importasyon ng asukal. Sa inisyal na imbestigasyon ng BoC, lumalabas na ang consignee ng smuggled na asukal ay ang Oro-Agritrade Inc. sa ilalim ng account ng ARC Refreshments Corp. Ang Thai exporter ay nakalista bilang Ruamkamlarp Export Co. Ltd habang ang lokal na customs broker ay kinilala bilang si Malou Leynes Buerano. Ayon kay Customs Intelligence and Investigation Service (CIIS) Joeffrey Tacio, ang nasabing cargo vessel ay pinayagang mag-discharge ng kargada nitong alas-11 ng umaga noong Huwebes matapos mabigyan ng clearance ng Sugar Regulatory ­Administration (SRA) at BoC dahil hindi umano ito sakop ng naunsyaming aangkating 300,000 MT ng asukal. Sa ulat naman na nakarating sa Office of Executive Secretary, may ilang tao ang umano’y kumokontrol sa Subic Port kabilang ang isang “Buboy” at “Reggie” na gumagamit ng “Kysse Lish” at “Foxxie” bilang mga consignees. Ayon sa OES, ito ay malinaw na pagsasabotahe sa ekonomiya at walang piyansa ang nasabing krimen. Sinabi ni Press Secretary Trixie Cruz-Angeles na maaring may mapatalsik sa mga opisyal ng BoC kung mapapatunayang nakikipagsabwatan sa mga tauhan ng ­daungan at mga smugglers na gumagamit ng mga recycled sugar import permit.","Naharang ng Bureau of Customs ang posibleng pagpuslit ng nasa 7,021 metriko tonelada ng asukal mula sa Thailand sa Subic Port, Zambales nitong Huwebes.","August 20, 2022  12:00am",https://www.philstar.com/pilipino-star-ngayon/bansa/2022/08/20/2203856/higit-7000-mt-asukal-naharang-ng-boc-sa-subic
‘Sugar shortage’ dahil sa hoarding - Malacañang,"Ang kakulangan umano ng supply ng asukal sa bansa ay ‘artificial’ lamang na dulot ng hoarding o pagtatago nito. Sa inilabas na statement ng Office of the Press Secretary (OPS), ang malaking dami ng asukal na nadiskubre ng mga otoridad sa kanilang pag-iinspeksyon sa iba’t ibang bodega sa Luzon ay nagpatibay ng hinala ng Malakanyang na ang sugar shortage sa bansa ay dulot ng pagtatago ng sugar traders na gustong kumita ng malaki dahil sa biglang pagtaas sa presyo ng asukal. Patuloy namang pinaigting ng gobyerno ang kampanya nila laban sa mga nagtatago at smuggling ng mga produktong agrikultural, kaya ipinag-utos ni Pangulong Bongbong Marcos na siyang namumuno sa Department of Agriculture, na bisitahin ng Customs ang mga bodega at tingnan ang inventory ng imported agricultural products para masiguro kung may hoarding. Sinabi naman ng OPS na ang walang tigil na kampanya ng administrasyon para mapababa ang presyo ng mga asukal ay nagbunga ng positibong resulta. Matatandaan na ang Bureau of Customs, Sugar Regulatory Administration (SRA), at agriculture department ay nagsagawa kamakailan ng inspeksyon sa mga bodega sa Deparo, Caloocan City; Balut, Tondo at San Nicolas sa  Manila; Rosales, Panga­sinan; San Fernando, Pampanga; Ibaan, Batangas, at Davao. Sinundan pa ito ng inspeksyon sa Guiginto, Bulacan noong Sabado kung saan nadiskubre ang may 60,000 mga bag ng hinihinalang itinatagong asukal, gayundin sa warehouse sa T12 Polo Land, Ilang-Ilang street sa Barangay Tabang kung saan nadiskubre dito ang mga imported na asukal mula sa Thailand. Nadiskubre Rin ng mga otoridad na ang import permit na ginamit para sa asukal mula sa Thailand ay para sa Sugar Order no. 3 na inisyu ng SRA noon pang Pebrero.",Ang kakulangan umano ng supply ng asukal sa bansa ay ‘artificial’ lamang na dulot ng hoarding o pagtatago nito.,"August 22, 2022  12:00am",https://www.philstar.com/pilipino-star-ngayon/bansa/2022/08/22/2204173/sugar-shortage-dahil-sa-hoarding-malacaang
"Pagpapalawig sa State of Public Health Emergency, State of Calamity suportado ni Bong Go","Inihayag ni Senador Christopher “Bong” Go na suportado niya ang balak ni Pangulong Ferdinand Marcos, Jr., na palawigin ang State of Public Health Emergency at State of Calamity bilang tugon sa COVID-19 pandemic upang masustina ang mga pagsisikap ng  bansa na malampasan ang pandaigdigang krisis at iba pang umuusbong na banta sa kalusugan. Sinabi ni Go na ikinagagalak niya ang balitang plano ng Pangulo na palawigin hanggang sa katapusan ng taon ang State of Public Health Emergency sa bansa. Isinasaalang-alang din umano ng PBBM administration ang ektensyon din ng State of Calamity na magtatapos sa Setyembre 12, 2022. “Once extended, hopefully, this will allow the government to continue to procure vaccines under emergency use authorizations or EUA and impose price controls on select basic commodities,” sabi ni Go. Dagdag ng senador, ang ektensyon sa State of Calamity ay magpapalawig din sa bisa ng Republic Act No. 11525 o COVID-19 Vaccination Program Act of 2021. Ang batas na co-authored at co-sponsored ni Go, ay nagpapahintulot sa private sector at local government units na tumulong sa pagsasagawa ng national COVID-19 vaccination program, bukod sa iba pa. Samantala, patuloy na hinihikayat ni Go ang mga Pilipino na lumahok sa programa ng pagbabakuna ng gobyerno upang mas maprotektahan ang kanilang sarili mula sa COVID-19 at mapanatili ang paggaling ng bansa mula sa pandemya.","Inihayag ni Senador Christopher “Bong” Go na suportado niya ang balak ni Pangulong Ferdinand Marcos, Jr., na palawigin ang State of Public Health Emergency at State of Calamity bilang tugon sa COVID-19 pandemic upang masustina ang mga pagsisikap ng  bansa na malampasan ang pandaigdigang krisis at iba pang umuusbong na banta sa kalusugan.","August 21, 2022  12:00am",https://www.philstar.com/pilipino-star-ngayon/bansa/2022/08/21/2204032/pagpapalawig-sa-state-public-health-emergency-state-calamity-suportado-ni-bong-go
"2 kaso pa ng monkeypox sa Pinas, natukoy","Dalawa pang bagong kaso ng monkeypox sa bansa ang kinumpirma ng Department of Health (DOH), base sa resulta ng PCR tests ng mga pasyente. Dahil dito, sinabi ni DOH officer-in-charge Undersecretary Maria Rosario Vergeire, na tatlo na ang kabuuang kaso ng monkeypox sa Pilipinas. Ang isa sa bagong kaso ay 34-anyos na may history ng pagbiyahe sa mga bansa na may kumpirmadong kaso ng monkeypox. Lumabas ang positibong resulta ng PCR test ng pasyente nitong ­Agosto 18. Siya ngayon ay nasa ilalim na ng home isolation habang patuloy ang tracing sa mga nakasalamuha niya. Ang isa pang ­pasyente ay 29-anyos na bumiyahe rin sa mga bansang positibo sa virus. Ang kanyang PCR test ay lumabas nitong Agosto 19 at nananatili na siya sa isolation ­facility. Natukoy naman agad ang 17 indibiduwal na kaniyang naging close contacts. “We are verifying the current health and quarantine status of the close contacts,” saad ni Vergeire. Na-detect ang ­unang kaso ng monkeypox sa Pilipinas noong ­Hulyo 29. Ang pasyente ay isang 31-anyos na Pinoy na dumating sa bansa noong Hulyo 19. Napag-alaman na siya ay bumiyahe sa mga bansa na may mga dokumentadong kaso ng monkeypox. Nakarekober na ang nasabing pasyente at ang 10 close contacts nito ay hindi naman nagpakita ng mga sintomas hanggang sa matapos ang kanilang isolation noong Agosto16.","Dalawa pang bagong kaso ng monkeypox sa bansa ang kinumpirma ng Department of Health (DOH), base sa resulta ng PCR tests ng mga pasyente.","August 20, 2022  12:00am",https://www.philstar.com/pilipino-star-ngayon/bansa/2022/08/20/2203857/2-kaso-pa-ng-monkeypox-sa-pinas-natukoy
"Iba pang kaso ng monkeypox sa Pinas, posibleng ‘di lang nade-detect - DOH","Posibleng tumaas pa ang mga kaso ng monkeypox sa bansa bagamat hindi pa ito nade-detect, ayon sa Department of Health (DOH). Nitong nakalipas na Biyernes nang ianunsiyo ng DOH na may dalawa pang kaso ng monkeypox ang natukoy, kaya umakyat na sa tatlo ang bilang ng kumpirmadong kaso sa bansa. Ayon kay DOH Officer-in-Charge Maria Rosario Vergeire na malaki ang posibilidad na may kasalukuyang hindi pa natutukoy na kaso ng monkeypox sa Pilipinas. “The possibility of other cases still being not detected would always be there,” ani Vergeire kaya dapat anyang sumailalim agad sa test ang mga nakakaramdam ng sintomas. “Doing so can help prevent the spread of monkeypox in the communities. We can avoid (more transmission) if people will immediately seek consultation, get tested, undergo isolation, and have their cases managed,” aniya pa. Sinabi rin ni Vergeire na ang tatlong kaso ay hindi nauugnay sa isa’t isa. “Walang kaugnayan sa isa’t isa, o sa unang kaso. Ang tatlong kaso na ito ay walang anumang link dahil lahat sila ay napunta sa iba’t ibang bansa,” wika niya.","Posibleng tumaas pa ang mga kaso ng monkeypox sa bansa bagamat hindi pa ito nade-detect, ayon sa Department of Health (DOH).","August 21, 2022  12:00am",https://www.philstar.com/pilipino-star-ngayon/bansa/2022/08/21/2204034/iba-pang-kaso-ng-monkeypox-sa-pinas-posibleng-di-lang-nade-detect-doh
"Ayuda ng DSWD sa mga estudyante, pinuri","Pinuri at pinasalama­tan ni Benguet Congressman Eric Yap ang pagsusumikap ng Department of Social Welfare and Development (DSWD) na mas marami pang Pinoy at mga estudyante na nangangailangan na mapagkalooban ng kaukulang tulong. Ayon kay Cong. Yap, sa unang araw pa lamang ng pagbibigay ng ayuda ay maraming mag-aaral na ang nabigyan ng DSWD ng Educational Assistance para sa mga indigent students nitong Sabado. Sinabi ni Rep. Yap, sa nakalipas na maraming taon na ipinatutupad ng DSWD ang Assistance to Individuals in Crisis (AICS) ay halos hindi ito batid ng mamamayan pero ngayon ay isinapubliko ni DSWD Sec. Erwin Tulfo upang makatulong sa mas maraming disadvantaged individuals na mag-aaral. Ani Yap, kinilala ng DSWD ang pangangailangan ng tulong ng mga mag-aaral na agarang tinugunan ni Sec.Tulfo. Ipinaliwanag pa ni Rep. Yap na ang naganap sa payout ng DSWD nitong Sabado ay nagpapakita kung gaano karaming mga indigent students ang nangangailangan ng educational cash aid.",Pinuri at pinasalama­tan ni Benguet Congressman Eric Yap ang pagsusumikap ng Department of Social Welfare and Development (DSWD) na mas marami pang Pinoy at mga estudyante na nangangailangan na mapagkalooban ng kaukulang tulong.,"August 22, 2022  12:00am",https://www.philstar.com/pilipino-star-ngayon/bansa/2022/08/22/2204170/ayuda-ng-dswd-sa-mga-estudyante-pinuri
"Mga bodega ng asukal, bubusisiin ng SRA","Bubusisiin ng Sugar Regulatory Administration (SRA) ang mga bodega ng asukal upang matiyak na hindi ito ginagamit sa hoarding at hindi nauugnay sa economic sabotage. Sinabi ni SRA Deputy Administrator Guillermo Tejida III na bagamat wala pa namang nagpapatunay na ginagamit ang mga bodega ng asukal sa hoarding marapat lamang na malaman kung ang sugar stocks ay hindi nagtatagal ng mahabang panahon sa mga imbakan ng asukal. “Hoarding would be determined, for example, more than half of your storage capacity are not moving. This is effectively depriving the public of availing the product/ commodity such as sugar. There is clear, maybe, a high indication that there is hoarding.” pahayag ni Tejida. Una rito, sako-sakong mga imbak na asukal ang nahuli ng Bureau of Customs (BoC) sa Pampanga sa kabila na kulang ang suplay sa bansa. Hinihinala ng Customs na maaaring isang uri ng economic sabotage ang pag-imbak sa mga asukal na nalimas sa bodega sa Pampanga. (",Bubusisiin ng Sugar Regulatory Administration (SRA) ang mga bodega ng asukal upang matiyak na hindi ito ginagamit sa hoarding at hindi nauugnay sa economic sabotage.,"August 21, 2022  12:00am",https://www.philstar.com/pilipino-star-ngayon/bansa/2022/08/21/2204040/mga-bodega-ng-asukal-bubusisiin-ng-sra
"Supermarkets, payag sa P70/kilo ng asukal","Inanunsiyo kahapon ng Malacañang na pumayag ang mga malala­king negosyante sa bansa na may-ari ng mga kilalang supermarkets na ibaba sa P70 ang kilo ng asukal. Sa utos ni Pangulong Ferdinand “Bongbong” Marcos Jr., pinangasiwaan ni Executive Secretary Victor Rodriguez ang serye ng pakikipag-usap sa mga may-ari ng Robinsons Supermarket, SM Supermarket, Puregold Supermarket at S&R Membership Shopping at lahat sila ay sumang-ayon sa suggested retail price na P70 kada kilo ng asukal, mula sa mataas na P90-P110 kada kilo. Sinabi ni Rodriguez na ang mga tindahan ng SM ay nangako na ibebenta ang kanilang washed sugar sa P70 kada kilo habang ang Robinson’s Supermarket ay nangako na magbababa ng 1 ­milyong kilo ng asukal sa P70 kada kilo na may 1 kilo kada pakete sa Metro Manila. “Nangako rin ang Puregold na maghahanda ng 2 milyong kilo ng refined sugar sa P70 kada kilo. Magbibigay ito ng access sa mga ordinaryong Pilipino sa mas murang asukal na may higit sa 3 milyong kilo na available sa merkado sa susunod na linggo,” ani Rodriguez. Upang matiyak na maraming mamimili ang makaka-avail ng murang asukal, sinabi ni Rodriguez na susubaybayan ng Department of Trade and Industry (DTI) ang pagsunod ng mga kalahok na retailer sa napagkasunduang limitasyon sa pagbili na 1 kilo bawat consumer. Ang limitasyon na 1 kilo bawat consumer ay upang maiwasan ang posibleng pag-iimbak ng ilang negosyante. Asahan ng mga mamimili ang pagbaba ng ­presyo sa mga na­ngungunang groceries at supermarket sa Metro Manila sa susunod na linggo. Ipatutupad ang P70 kada kilo ng asukal hanggang sa tumagal ang supply, ayon sa mga may-ari ng supermarket.",Inanunsiyo kahapon ng Malacañang na pumayag ang mga malala­king negosyante sa bansa na may-ari ng mga kilalang supermarkets na ibaba sa P70 ang kilo ng asukal.,"August 20, 2022  12:00am",https://www.philstar.com/pilipino-star-ngayon/bansa/2022/08/20/2203851/supermarkets-payag-sa-p70kilo-ng-asukal
"Nationwide earthquake drill, kasado sa Setyembre 8","Magsasagawa ng nationwide simultaneous earthquake drill sa Setyembre 8 ang National Disaster Risk Reduction and Management Council (NDRRMC) bilang bahagi ng pagsisikap ng bansa na maging handa laban sa mga natural calamities. Ayon kay NDRRMC spokesman Mark Timbal, layon ng drill na maging handa ang publiko sa oras ng mga kalamidad. Ang gagawing drill ay kasunod ng dalawang malakas na lindol na tumama sa Luzon at Mindanao, partikular ang magnitude 7.0 na lindol sa Abra noong Hulyo at ang magnitude 5.5 na lindol sa Davao del Sur ngayong linggo. Binigyan diin din ni Timbal na nais nilang makilahok ang mga estudyante lalo pa’t may mga paaralan ang magsisimula na ng face-to-face classes. Nanawagan din ang opisyal ng NDRRMC sa mga bata na babalik sa paaralan na magpabakuna laban sa COVID-19 upang maprotektahan laban sa respiratory illness.",Magsasagawa ng nationwide simultaneous earthquake drill sa Setyembre 8 ang National Disaster Risk Reduction and Management Council (NDRRMC) bilang bahagi ng pagsisikap ng bansa na maging handa laban sa mga natural calamities.,"August 20, 2022  12:00am",https://www.philstar.com/pilipino-star-ngayon/bansa/2022/08/20/2203849/nationwide-earthquake-drill-kasado-sa-setyembre-8
‘Immunocompromised’ dapat mabigyan ng 2nd booster — WHO,"Inirekomenda ng World Health Organization (WHO) na dapat matutukan ng mga pamahalaan sa mundo na mabigyan ng ikalawang booster shot ang mga taong ‘at risk’ o iyong ‘immunocompromised’ para mapataas ang proteksyon nila laban sa COVID-19. Ayon sa Strategic Advisory Group of Experts on Immunization (SAGE), inirekomenda nila ito dahil sa basehan ng patuloy na pagbaba ng ‘immunity’ ng mga ‘immunocompromised’ at sa pagdami ng kaso ng mga Omicron subvariants. Una nang inirekomenda ng UN health agency na mabigyan ng unang booster ang lahat ng adults may apat hanggang anim na buwan makaraan ang kanilang unang dalawang dosage. Ayon sa SAGE, ang second booster ay dapat ialok sa mga nakatatanda at lahat ng ‘immunocompromised’, mga buntis, at maging may ibang karamdaman tulad ng ‘diabetes, hypertension, cardiac, lung at kidney diseases’. Sa pagtingin sa hinaharap, sinabi ng SAGE na maaaring kailanganin pa ng mga dagdag na dose may apat hanggang 12 buwan makaraan ang ikalawang booster shot, lalo na sa mga ‘vulnerable’ na populasyon para maiwasan ang malubhang sakit at kamatayan. Sa ngayon, kanilang ini-evaluate ang ginagawang development ng mga ‘vaccine makers’ tulad ng Moderna at Pfizer na nakatutok sa paglaban naman sa mas mabilis na nakahahawa na Omicron subvariants.",Inirekomenda ng World Health Organization (WHO) na dapat matutukan ng mga pamahalaan sa mundo na mabigyan ng ikalawang booster shot ang mga taong ‘at risk’ o iyong ‘immunocompromised’ para mapataas ang proteksyon nila laban sa COVID-19.,"August 20, 2022  12:00am",https://www.philstar.com/pilipino-star-ngayon/bansa/2022/08/20/2203850/immunocompromised-dapat-mabigyan-ng-2nd-booster-who
"US lawmakers, nabisita si De Lima sa kulungan","Makaraang makakuha ng permiso mula sa korte, nabisita at nakausap ng mga mambabatas mula Amerika si dating senador Leila De Lima, kahapon sa PNP Custodial Center. Huwebes nang sabihin ni PNP Public Information chief BGen. Roderick Alba na hindi nila papayagang makaharap ng US delegation ang dating senador bagama’t papayagan ang mga ito na libutin ang Custodial Center. Nabatid na naisakatuparan ng US delegation sa pangunguna ni Sen. Edward Markey kahapon na makausap si De Lima matapos pumayag ang dalawang korte na may hawak sa dalawang drug case ng dating senador. Tikom naman ang bibig ni De Lima at ng US delegation sa ginawang pagpupulong. Mayo ngayong taon nang ipanawagan ng mga US lawmakers na sina Markey, Marco Rubio, Dick Durbin, Marsha Blackburn, Chris Coons, at Patrick Leahy ang pagpapalaya kay De Lima matapos na bumaligtad ang ilang testigo laban dito.","Makaraang makakuha ng permiso mula sa korte, nabisita at nakausap ng mga mambabatas mula Amerika si dating senador Leila De Lima, kahapon sa PNP Custodial Center.","August 20, 2022  12:00am",https://www.philstar.com/pilipino-star-ngayon/bansa/2022/08/20/2203853/us-lawmakers-nabisita-si-de-lima-sa-kulungan
"Serye ng hawaan: Nancy Binay, JV Ejercito sabay nagpositibo sa COVID-19","Inanunsyo nina Sens. Nancy Binay at JV Ejercito na sila'y tinamaan ng COVID-19, dahilan para sila ang maging ika-anim at ika-pitong nahawaan ng nakamamatay na sakit sa panibagong serye ng infections ng mga senador. Sa isang pahayag na inilabas ni Binay, Biyernes, sinabi niyang nag-test positive siya sa sakit nitong ika-18 ng Agosto ""matapos ang dalawang taon nang pagsunod sa health protocols laban sa virus."" ""I am currently at home in isolation, and strictly following recommended protocols, including health and safety procedures,"" wika niya sa isang pahayag kanina. ""My family and I are asking for your continued prayers for me and my colleagues in the Senate for our full recovery. As always, prayer is our first line of defense."" Ngayong araw lang din nang sabihin ni Ejercito na kalalabas lang ng kanyang RT-PCR results kahapon ng umaga kung saan kagabi lang niya nakuha ang resulta: ""No symptoms. Ingat pa rin po tayo,"" banggit niya sa isang paskil sa Facebook. Huwebes ng gabi nang ibalita ni Sen. Joel Villanueva na nagpositibo rin siya sa virus, kalakip ang litrato ng kanyang RT-PCR result. Miyerkules naman nang mabanggit ni Senate President Migz Zubiri na nagpapagaling sa COVID-19 si Sen. Grace Poe kung kaya't hindi siya makadadalo ng sesyon. Linggo na ang nakararaan nang sabay-sabay magpositibo sina Sen. Imee Marcos, Alan Peter Cayetano at Cynthia Villar, dahilan para magdeklara ng tatlong linggong lockdown ang Senado.","Inanunsyo nina Sens. Nancy Binay at JV Ejercito na sila'y tinamaan ng COVID-19, dahilan para sila ang maging ika-anim at ika-pitong nahawaan ng nakamamatay na sakit sa panibagong serye ng infections ng mga senador.","August 19, 2022  9:55am",https://www.philstar.com/pilipino-star-ngayon/bansa/2022/08/19/2203723/serye-ng-hawaan-nancy-binay-jv-ejercito-sabay-nagpositibo-sa-covid-19
"Mga anak ng 4Ps, iskolar ng gobyerno ‘di kasali sa cash ayuda ng DSWD","Hindi na kasali sa educational assistance na ipinamimigay ng Department of Social Welfare and Development (DSWD) ang mga estudyante na ang pamilya ay kasapi sa Pantawid Pamilyang Pilipino Program (4Ps) at mga mag-aaral na scholars ng gobyerno. Ito ang nilinaw kahapon ni DSWD Secretary Erwin Tulfo matapos dumagsa ang napakaraming estudyante sa main office ng DSWD sa Quezon City na umaasang makakatanggap ng tulong pinansiyal. Nauna nang inanunsiyo ni Tulfo na ang mga mahihirap na estudyante sa elementarya ay bibigyan ng P1,000; P2,000 para sa high school, P3,000 sa Senior High School at P4,000 para sa mga nasa kolehiyo o vocational school. Pero nilinaw ng kalihim na ibang mga mag-aaral naman ang kanilang tutulungan at hindi na kasama ang mga nasa ilalim ng 4Ps. “Pagbigyan naman po natin ‘yung mga hindi pa nakakatanggap ng ayuda na wala po sa 4Ps. Sila naman po ang bibigyan natin ng educational assistance,” ani Tulfo. Ipinaliwanag ni Tulfo na ang layunin ng 4Ps ay insentibo para pumasok ang mga estudyanteng kabilang sa mga pinakamahihirap na pamilya sa bansa kaya may tulong na silang natatanggap sa gobyerno. “Kaya po mayroon ka­yong 4Ps ‘yan po ay para sa edukasyon ng inyong mga anak. Incentive ‘yan para pumasok ang inyong anak therefore, tumatanggap na po kayo ng ayuda mula sa gobyerno para sa edukasyon ng mga anak ninyo,” ani Tulfo. Kung may mga estudyante na mabigyan ng educational assistance ng DSWD sa unang Sabado na ipinatupad ito ay kailangan nila itong i-refund o babawasin sa kanilang dapat matatanggap sa susunod na buwan. “So ‘yung mga nakatanggap po ng 4Ps aba eh ire-refund n’yo po sa amin ‘yan. Ikakaltas po sa inyong matatanggap next month para po magkalinawan ho tayo at saka ‘yung mga scholars na ho ng gobyerno diyan hindi na ho kayo kasama because alloted na ho ‘yung mga…pati mga tuition ho ninyo,” paglilinaw ni Tulfo.",Hindi na kasali sa educational assistance na ipinamimigay ng Department of Social Welfare and Development (DSWD) ang mga estudyante na ang pamilya ay kasapi sa Pantawid Pamilyang Pilipino Program (4Ps) at mga mag-aaral na scholars ng gobyerno.,"August 21, 2022  12:00am",https://www.philstar.com/pilipino-star-ngayon/bansa/2022/08/21/2204042/mga-anak-ng-4ps-iskolar-ng-gobyerno-di-kasali-sa-cash-ayuda-ng-dswd
"Customs napigil 'smuggling' ng 7,000 MT ng asukal sa Subic Port","Napigilan ng Bureau of Customs ang diumano'y pagpupuslit ng 7,021 metric tons ng asukal mula Thailand sa Subic Port, Zambales nitong Huwebes matapos malaman ng otoridad na ""recycled"" o dati nang nagamit sa lumang sugar shipment ang kanilang import permit. Itinimbre ni Acting Customs Commissioner Yogi Filemon Ruiz ang tangkang smuggling daw kay Executive Secretary Victor Rodrigez, na una nang inutusan ang BOC na bisitahin ang mga warehouses kung saan pinaniniwalaang may hoarding ng asukal sa ngalan ng kita. Ang lahat ng ito ay nangyayari kasabay ng nagtataasang presyo ng asukal sa lokal na merkado, na siyang  . Agad iniutusan ni Ruiz ang BOC sa Subic Port na ilagay sa kanilang kostodiya ang 19 crew members ng cargo vessel na MV Bangpakaew na siyang napag-alamang may dalang 7,021 metric tons ng Thailand white refined sugar. Katumbas 'yan na 140,000 bags ng asukal na may kabuuang tax payment na P45.62 milyon. Ang operasyon ay kaugnay sa pinaiigting na kampanya ng pamahalaan para sugpuin ang iligal na pagpasok sa bansa ng mga produktong pang-agrikultura kagaya ng asukal.  Sinasabing ang consignee ng askukal ay ang Oro-Agritrade Inc., habang ang Thai exporter naman ay nakalista bilang Ruamkamlarp Export Co. Ltd. Natukoy naman bilang si Malou Leynes Buerano ang local customs broker. ""Initially, the said a cargo vessel was allowed to discharge its load at 11 a.m. today (Thursday), cleared by [Sugar Regulatory Administration] and BoC because it was not covered by the failed attempt to import 300,000 MT of sugar. This means that the recycled permit was from an old allocation,"" ani Customs Intelligence and Investigation (CIIS) officer-in-charge Joeffrey Tacio, Biyernes. Ani Tacio, sinaklaw ng special permit to discharge at verified single administrative document mula sa BOC ang cargo, na may verified clearance mula sa SRA sa pamamagitan ng isang Rondoll Manjarres. Una nang nagkaroon ng smuggling ng imported na asukal gamit din ang modus na ""recycled import permits"" noong nakaraang linggo, ayon sa mga ulat na natanggap ni Rodriguez. ""This is clearly economic sabotage and this crime is non-bailable,"" ayon sa report mula sa Office of the Executive Secretary. Samantala, pinaiimbestigahan din nina Rodriguez sa BOC, sa utos ni Pangulong Ferdinand Marcos Jr., na imbestigahan ang posibilidad na ang diumano'y ""locally procured"" sugar na nasabat sa   ay imported talaga ngunit ni-repack gamit ang mga sako ng lokal na brands. TINGNAN: Bureau of Customs, Department of Trade and Industry, at Philippine National Police, nagsagawa ng kanilang ikalawang inspeksyon sa isang warehouse sa Bulacan na pinaghihinalaang sangkot sa hoarding ng asukal.  Pinagsususpetyahan na noon ni Rodriguez kung bakit hindi ma-account ng SRA ang 63,000 MT ng askukal na siyang balanse mula sa 200,000 MT sa ilalim ng Sugar Regulatory Board nitong Pebrero. Mananagot naman daw ang ilan sa BOC kung mapatunayang kasabwat sila ng mga smuggler na gumagamit ng recycled permits. Hindi rin daw bababa sa isa sa mga warehouses sa Bulacan at Pampanga kahapon ang hindi rehistrado sa SRA. ""Suspicions were raised when the owner claimed that the stock pile was the result of slow sales. ‘Matumal’ daw,"" ani Press Secretary Trixie Cruz-Angeles kanina. “Dun pa sa hinarang na shipment, gamit pa daw ang permit from Sugar Order No. 3. Kung tutoo ito, lalong nagiging suspicious yung madaliang paglabas ng Sugar Order No. 4.""","Napigilan ng Bureau of Customs ang diumano'y pagpupuslit ng 7,021 metric tons ng asukal mula Thailand sa Subic Port, Zambales nitong Huwebes matapos malaman ng otoridad na ""recycled"" o dati nang nagamit sa lumang sugar shipment ang kanilang import permit.","August 19, 2022  11:40am",https://www.philstar.com/pilipino-star-ngayon/bansa/2022/08/19/2203730/customs-napigil-smuggling-ng-7000-mt-ng-asukal-sa-subic-port
2 korte sa Muntinlupa pinayagan US lawmakers bumisita kay De Lima,"Pinahintulutan ng Muntinlupa Regional Trial Courts 204 at 256 ang ilang mambabatas mula Amerika na mabisita si dating Sen. Leila de Lima sa kanyang detention, Biyernes, matapos unang harangan ng Philippine National Police (PNP). Huwebes kasi nang sabihin ni Dino de Leon, abogado ni De Lima, na   sa pamumuno ni Sen. Edward Markey para bisitahin si De Lima sa Camp Crame. Ito'y para  . Inaksyunan tuloy nina Presiding Judge Abraham Joseph Alcantara at Presiding Judge Romeo Buenaventura ang ""extremely urgent motion ex abundanti ad cautelam"" na inihain ni De Lima kaugnay ng US Congressional delegation visit.     Una nang inihanda at kinoordina ito sa PNP ayon sa isang liham na naka-address kay PGen. Rodolfo Azurin, Jr. nitong ika-10 ng Agosto 2021. ""However, despite follow ups, the PNP has not timly responded to the request,"" ayon sa utos ng Branch 204. ""On 9 August 2022, Senator Markey conveyed a letter to PNP Chief Ronald Azurin that he is leading a Congressional Delegation on 18 August 2022, and they are formally requesting permission to meet accused De Lima in her detention center."" ""Just yesterday, 18 August 2022, accused De Lima and the U.S. Congressional Delegation were informed by the PNP Custodial Center that they cannot allow the visit because, allegedly, there was no court order to allow the same."" Kahapon lang din nang sabihin ng Department of Justice Panel of Prosecutors na wala silang pagtutol sa instant motion at dinifer ito sa desisyon ng korte. Sa ilalim ng PNP Memorandum Circular 2018-027, ang mga banyagang gustog bumisita sa mga Persons under PNP Custody (PUPC) ay dapat magsumite ng liham sa hepe ng PNP dalawang linggo bago ito. Dapat din daw itong iendorso ng Department of Foreign Affairs. ""WHEREFORE, premises considered, the instant motion is hereby GRANTED,"" ayon sa utos na pinirmahan ni Buenaventura, na halos pareho lang sa order ni Alcantara. Sa kabila nito, dapat daw sumunod sa safety and health protocols ng PNP Custodial Detention Center ang US Congressional Delegration. Ipinagbabawal din ang media o anumang uri ng social platform coverage habang nangyayari ang visit, maliban sa pag-iwas ni De Lima sa paggawa ng komento o pahayag na may direkta o hindi direktang may kaugnayan sa pending na court case. Kahapon lang nang makapulong ni Pangulong Ferdinand Marcos Jr. sina Markey kaugnay ng lalong pagpapalakas ng pakikipagkaibigan ng Amerika sa Pilipinas. ""We look forward to continuing our partnership with the US in the areas of renewable energy use, agricultural development, economic reform, and mitigation of drug problem,"" ani Marcos Jr.   Isa si Markey   na nananawagan sa agarang pagpapalaya kay De Lima lalo na't bumaliktad ang mga tumestigo noon laban sa kanya gaya nina dating Bureau of Corrections officer-in-charge  , confessed drug lord na si   at  .","Pinahintulutan ng Muntinlupa Regional Trial Courts 204 at 256 ang ilang mambabatas mula Amerika na mabisita si dating Sen. Leila de Lima sa kanyang detention, Biyernes, matapos unang harangan ng Philippine National Police (PNP).","August 19, 2022  2:12pm",https://www.philstar.com/pilipino-star-ngayon/bansa/2022/08/19/2203739/2-korte-sa-muntinlupa-pinayagan-us-lawmakers-bumisita-kay-de-lima
"NSA Chief Carlos, bumisita sa West Philippine Sea","Bumisita sa Pag-asa Island na sakop ng Kalayaan Group of Islands sa West Philippine Sea kahapon si National Security Adviser (NSA) Clarita Carlos. Batay sa Facebook post ng municipal government ng Kalayaan, ito ay upang personal umano niyang matunghayan ang pisikal at aktuwal na kalagayan ng naturang isla. Kasama ni Carlos si Western Command (WESCOM) commander Vice Admiral Alberto Carlos at ilang kinatawan ng Philippine Coast Guard (PCG) at Philippine National Police (PNP). Mula sa Palawan, sumakay ng military aircraft si Secretary Carlos patungong Pag-asa Island sa West Philippine Sea (WPS) kung saan nakipagpulong siya sa mga opisyal ng local government unit (LGU) ng Kalayaan, militar, at mga lokal na residente. Agad na nakipagpulong si Secretary Carlos sa mga opisyal at tauhan ng WesCom sa Antonio Bautista Air Base sa Puerto Princesa City. Ayon naman kay Vice Admiral Carlos, ang pagbisita ni Carlos ay nagpapahiwatig ng pareho nilang hangarin na manindigan at ipakita ang walang humpay na dedikasyon upang protektahan ang mga mamamayan na nasa ilalim ng kanilang responsibilidad. Ang Pag-asa Island ay matatagpuan sa layong 285 milya mula sa mainland Palawan at isa sa mga islang kabilang sa Kalayaan group na siyang pinag-aagawan ng ilang bansa tulad ng Malaysia, Brunei, Vietnam at China.",Bumisita sa Pag-asa Island na sakop ng Kalayaan Group of Islands sa West Philippine Sea kahapon si National Security Adviser (NSA) Clarita Carlos.,"August 19, 2022  12:00am",https://www.philstar.com/pilipino-star-ngayon/bansa/2022/08/19/2203610/nsa-chief-carlos-bumisita-sa-west-philippine-sea
"Marcos, pumayag mag-angkat ng 150K MT asukal","Pumayag si Pangulong Ferdinand Marcos Jr. sa pag-angkat ng 150,000 metric tons (MT) ng asukal. Ayon kay Press Secretary Trixie Cruz-Angeles, naabot ang kasunduan sa pakikipagpulong ni Marcos Jr. kasama si Senate President Juan Miguel Zubiri at mga nasa industriya ng asukal sa Malacañang nitong Miyerkules. Sinabi Cruz-Angeles na ang 150,000 MT ang panukalang dami ng asukal na aangkatin. Mismong malalaking negosyo na gumagamit ng asukal sa kanilang produkto ang nakausap ng Pangulo. Pero wala pa aniyang itinakdang araw o buwan kung kailan aangkatin ang 150,000 MT ng asukal. Matatandaan na sa kanyang lingguhang vlog na na-upload noong Linggo, sinabi ni Marcos na maaaring mag-import ng asukal ang pamahalaan ng hanggang 150,000 metriko tonelada na kalahati ng naunang mungkahi ng Sugar Regulatory Administration (SRA). Maaari rin aniya na bandang Oktubre ito gawin.","Pumayag si Pangulong Ferdinand Marcos Jr. sa pag-angkat ng 150,000 metric tons (MT) ng asukal.","August 19, 2022  12:00am",https://www.philstar.com/pilipino-star-ngayon/bansa/2022/08/19/2203617/marcos-pumayag-mag-angkat-ng-150k-mt-asukal
"Paglikha ng Medical Reserve Corps, isinulong ni Bong Go","Binanggit ang mga aral mula sa pandemya ng COVID-19, inihain ni Senador Christopher Lawrence “Bong” Go ang panukalang batas na naglalayong bumuo ng isang grupo ng medical and health-related professionals na tutulong sa gobyerno sa pagtugon sa pangangalaga sa kalusugan ng publiko sa panahon ng emergency. Ang Senate Bill No. 1180, kilala rin bilang “Medical Reserve Corps (MRC) Act of 2022,” ay naglalayong magtatag ng isang Medical Reserve Corps na binubuo ng mga lisensyadong manggagamot, nars, medical technologist, mga taong may degree sa medisina, nursing, teknolohiyang medikal at iba pang larangang may kaugnayan sa kalusugan, mga miyembro ng Reserve Force of the Armed Forces of the Philippines (AFP) sa Serbisyong Medikal, at mga tauhan ng administratibo at teknikal. Sinabi ni Go na sa pagtaas ng mga kaso ng ­COVID-19, napupuno ang mga pribado at pampublikong ospital sa bansa at ang kanilang medical personnel ay nahihirapan sa bilang ng mga pasyente ng COVID-19. Idinagdag niya na ang kakulangan ng medical personnels sa gitna ng pandemya ay humahadlang sa kakayahan ng Estado na epektibong labanan ang sakit. Kinikilala ang kabayanihan ng Filipino healthcare workers, umaasa ang senador  na sa panukalang batas ay maitataguyod ang papel ng mga medical at health-related personnel sa pagbuo ng bansa. Mapoprotektahan din nito ang kanilang pisikal, moral, espirituwal, intelektwal, panlipunang kagalingan; at lalong maghihikayat sa kanila na makilahok sa mga gawaing pampubliko at sibiko. Kung maisasabatas, ang Department of Health ay maglalabas ng mga alituntunin sa recruitment, pagpili at haba ng serbisyo ng mga miyembro ng MRC.","Binanggit ang mga aral mula sa pandemya ng COVID-19, inihain ni Senador Christopher Lawrence “Bong” Go ang panukalang batas na naglalayong bumuo ng isang grupo ng medical and health-related professionals na tutulong sa gobyerno sa pagtugon sa pangangalaga sa kalusugan ng publiko sa panahon ng emergency.","August 20, 2022  12:00am",https://www.philstar.com/pilipino-star-ngayon/bansa/2022/08/20/2203848/paglikha-ng-medical-reserve-corps-isinulong-ni-bong-go
"PNP, ‘di papayag makausap ng US lawmakers si De Lima","Hindi papayagan ng Philippine National Police (PNP) ang mga mambabatas mula sa Amerika na pinamumunuan ni Senator Edward Mackey na makausap ang nakakulong na si dating senador Leila De Lima kung plano nila itong bisitahin sa custodial center ng PNP. Ito ang binigyan diin ni PNP Public Information chief Brig. Gen. Roderick Augustus Alba, bagamat sinabi nito na ibibigay nila ang mga kailangang gawin at tulong sa mga bisitang mga dayuhang mambabatas. Aniya, handa na ang Headquarters Support Service na i-tour ang mga mambabatas mula Amerika upang tignan ang kon­disyon ng kulungan subalit hindi ang makausap ng harap-harapan si De Lima. Kinakailangang hu­mingi ng permiso ang mga US lawmakers sa korte upang madalaw at makausap ang isang Person Under Police Custody (PUPC). Bukod dito ay pagsunod din sa health and safety protocols dahil sa COVID-19. Nasa 15 aktibong kaso kasi ng COVID sa PNP at isang bagong kaso sa Camp Crame ang naitala kahapon. Napag-alaman na plano sanang bisitahin kahapon ng mga mambabatas mula sa Amerika si De Lima na halos 2,000 araw ng nakakulong dahil sa kasong iligal na droga. Subalit ilan sa mga drug lords na nag-akusa at tumestigo sa kanya ay bumaligtad na at inurong na ang akusasyon laban sa dating senadora. Samantala sinabi naman ni PNP Spokesperson Police Col. Jean Fajardo na ipinaliwanag naman ang tamang protocol sa mga foreign lawmaker na naintindihan naman umano ng mga ito.",Hindi papayagan ng Philippine National Police (PNP) ang mga mambabatas mula sa Amerika na pinamumunuan ni Senator Edward Mackey na makausap ang nakakulong na si dating senador Leila De Lima kung plano nila itong bisitahin sa custodial center ng PNP.,"August 19, 2022  12:00am",https://www.philstar.com/pilipino-star-ngayon/bansa/2022/08/19/2203611/pnp-di-papayag-makausap-ng-us-lawmakers-si-de-lima
"Senado, naka-total lockdown","Ipinag-utos ni Senate President Juan Miguel Zubiri ang “total lockdown” ng Senado hanggang Agosto 22 matapos magkakasunod na tamaan ng COVID-19 ang ilang senador at kanilang mga staff. Sa ipinalabas na kautusan ni Zubiri, inatasan nito ang lahat ng mga empleyado ng Senado na mag-work from home para bigyang daan ang gagawing disinfection sa gusali. Muling magsasagawa ng session ang Senado sa Agosto 23. Kahapon ay nadagdag sa mga nagpositibo sa virus sina Senators JV Ejercito at Nancy Binay. Nauna sa kanila sina Majority leader Joel Villanueva at Sen. Grace Poe. Samantalang si Sen. Alan Peter Cayetano ay nakarekober na habang si Sens. Imee Marcos at Cynthia Villar ay dumadalo lamang sa virtual session matapos rin na magpositibo sa virus. Bukod sa mga senador, maging ang kanilang mga miyembro at miyembro ng secretariat ay tinamaan din ng COVID-19 habang kalahati ng staff ni Sen. Loren Legarda ay positibo sa virus.",Ipinag-utos ni Senate President Juan Miguel Zubiri ang “total lockdown” ng Senado hanggang Agosto 22 matapos magkakasunod na tamaan ng COVID-19 ang ilang senador at kanilang mga staff.,"August 20, 2022  12:00am",https://www.philstar.com/pilipino-star-ngayon/bansa/2022/08/20/2203854/senado-naka-total-lockdown
"Mahihirap na estudyante, may ayuda sa DSWD","Makakatanggap ng pinansiyal na tulong ang mga mahihirap na estudyante mula sa Department of Social Welfare and Development (DSWD) na magagamit nila ngayong pasukan. Ayon kay DSWD Secretary Erwin Tulfo, ang mga mahihirap na estudyante sa elementarya ay bibigyan ng P1,000; P2,000 sa high school, P3,000 sa Senior High School at P4,000 sa mga nasa kolehiyo o vocational school. Hanggang tatlong estudyante lamang sa isang pamilya ang makakatanggap ng cash assistance. Sa press briefing sa Malacañaang matapos dumalo sa Cabinet meeting, sinabi ni Tulfo na magsisimula ang programa ngayong Sabado, Agosto 20, 2022 na tatagal ng anim na Sabado o hanggang sa Setyembre 24. Ang programa ay nakapaloob sa ilalim ng Assistance for Individual in Crisis Situation. Tiniyak din ni Tulfo na hindi mauubusan ang mga benepisyaryo dahil nasa P500 milyon ang inilaang pondo para sa mga mahihirap na estudyante sa buong bansa. Magbubukas aniya ang main office ng DSWD sa Sabado sa ganap na alas-7 ng umaga samantalang sa mga field offices, regional at provincial DSWD offices magbubukas ng alas-otso ng umaga. Kailangan lamang ipakita sa kanilang tanggapan ang enrollment certificate ng mga estudyante at valid school ID na hindi expired. Nilinaw ni Tulfo na hindi na kailangan ng sertipikasyon ng barangay na nagpapatunay na mula sa mahirap na pamilya ang estudyante. “Siguro naman ho iyong may mga pera, hindi na ho magpupumila diyan ng six hours po para makakuha ng pambayad ng ika nga makabili ng uniporme or school supplies. So, we’re hoping and expecting po na mga indigent lang po ang pipila diyan,” ani Tulfo. Pinayuhan ni Tulfo ang mga nanay na sila na lamang ang pumila at hindi na kailangang dalhin ang mga bata pero ang mga nasa senior high school, college at saka vocational courses ay maaaring sila mismo ang pumunta sa DSWD. Puwede rin ang appointment sa pamamagitan ng internet o kaya ay mag-email sa kanilang tanggapan.",Makakatanggap ng pinansiyal na tulong ang mga mahihirap na estudyante mula sa Department of Social Welfare and Development (DSWD) na magagamit nila ngayong pasukan.,"August 19, 2022  12:00am",https://www.philstar.com/pilipino-star-ngayon/bansa/2022/08/19/2203609/mahihirap-na-estudyante-may-ayuda-sa-dswd
P5 bilyon kakailanganin kung sususpindihin ang barangay at SK eleksyon,"Sa halip na makatipid, posibleng mas malaki pa ang magagastos ng pamahalaan kung sususpindihin ng Kongreso ang darating na 2022 Barangay at Sangguniang Kabataan Elections sa 2023 dahil ­mangangailangan ang Commission on Elections ng dagdag na P5 bilyon sa pondo. Ipinaliwanag ni Comelec Chairman George Garcia na hindi na sasapat ang P8.4 bilyon pondo dahil kung masususpindi ay kailangan ng komisyon na magpatupad ng ‘voters registration’ at mangangahulugan ang dagdag na mga botante ng dagdag na mga balota, at ibang kagamitan. Kung bubuksan muli ang voters registration, mas maraming kabataan na magiging kuwalipikado ang edad ang magpaparehistro na. Kung mas maraming botante, nangangahulugan rin umano ito na kailangan ng mas maraming guro na magsisilbi sa halalan. Sa dagdag na gagastusin sa mga balota, kagamitan at honoraria ng mga guro, tinatayang mangangailangan ang Comelec ng dagdag na P5 bilyon, katwiran ni Garcia. Nitong Martes ay bumoto ang House panel na ­ipagpaliban ang BSKE na naka-iskedyul sa Disyembre 5, tungo sa unang Lunes ng Disyembre 2023.","Sa halip na makatipid, posibleng mas malaki pa ang magagastos ng pamahalaan kung sususpindihin ng Kongreso ang darating na 2022 Barangay at Sangguniang Kabataan Elections sa 2023 dahil ­mangangailangan ang Commission on Elections ng dagdag na P5 bilyon sa pondo.","August 19, 2022  12:00am",https://www.philstar.com/pilipino-star-ngayon/bansa/2022/08/19/2203604/p5-bilyon-kakailanganin-kung-sususpindihin-ang-barangay-sk-eleksyon
"Ika-2 at ika-3 monkeypox cases natukoy sa Pilipinas, ayon sa DOH","Dalawang bagong kaso ng monkeypox ang kinumpima ng Department of Health (DOH) mula sa 34-anyos at 29-anyos na pasyenteng may ""recent travel history"" sa mga bansang meron ng kumpirmadong sakit. Ito ang binanggit ni DOH officer-in-charge Maria Rosario Vergeiere, Biyernes, habang nasa media forum. Narito ang mga detalye patungkol sa dalawang bagong kaso: Matatandaang ika-29 ng Hulyo, 2022 nang   ng DOH na nakapasok ang monkeypox sa Pilipinas sa isang 31-anyos na Pilipino, na siyang magaling na sa ngayon. Dagdag pa ni Vergeire kanina, nakumpleto na ng 10 close contacts ng unang kaso ang kanilang quarantine. Wala nang isinagawang laboratory confirmatory testing sa kanila lalo na't hindi sila nagpakita ng sintomas sa huling assessment. ""We are verifying the current health and quarantine status of these close contacts,"" sabi pa ng DOH official. ""To comply with the laws on notifiable diseases and data privacy, we cannot release any other details beyond what has already [been] mentioned at this time."" Dahil sa banta ang monkeypox sa kalusugan ng mga Pilipino, pinaalalahanan niya ang lahat na sumunod sa mga minimum public health standards. Ilan sa mga sintomas ng monkeypox ang lagnat, matinding sakit ng ulo, kulani, pananakit ng likod at katawan, panghihina at rashes na makikita sa mukha, kamay, talampakan, mata, bibig, lalamunan, at maseselan na bahagi ng katawan gaya ng pwet at ari. Ang nakamamatay na sakit, na unang nakita sa mga tao noong 1970, ay dating nasa mga bansa lang sa Africa ngunit kumalat na rin sa iba't ibang bahagi ng mundo ngayong 2022. Sa kabila ng lahat ng ito, una nang sinabi ni Vergeire na ""irrational"" pa ang mga mungkahing isara ang borders ng Pilipinas sa ibang bansa dahil sa sakit.","Dalawang bagong kaso ng monkeypox ang kinumpima ng Department of Health (DOH) mula sa 34-anyos at 29-anyos na pasyenteng may ""recent travel history"" sa mga bansang meron ng kumpirmadong sakit.","August 19, 2022  3:22pm",https://www.philstar.com/pilipino-star-ngayon/bansa/2022/08/19/2203750/ika-2-ika-3-monkeypox-cases-natukoy-sa-pilipinas-ayon-sa-doh
"Unang kaso ng human-to-dog transmission ng monkeypox, naitala","Muling nag-abiso ang World Health Organization (WHO) ng dobleng pag-iingat sa monkeypox virus makaraang maitala ang unang kaso ng ‘human-to-dog transmission’. Ang kaso ay sa pagitan ng dalawang lalaki at ng kanilang Italian greyhound sa Paris, France. Ayon kay Rosamund Lewis, technical lead for monkeypox ng WHO, may mga pag-aaral na rin ang mga eksperto sa posibilidad ng paglilipat ng virus sa mga hayop kaya’t pinapayuhan nila ang mga nagpopositibo sa sakit na iwasang lumapit sa kanilang mga alaga. Mahalaga rin umano ang ‘waste management’ upang maibaba ang panganib ng kontaminasyon ng mga daga o iba pang hayop. Aminado rin si Lewis na may mga posibilidad ng mutation ng virus sa pagtuloy na paglilipat-lipat nito. Sa datos, mahigit 35,000 na ang kaso ng monkeypox ngayong taon sa 92 countries kung saan 12 ang nasawi.",Muling nag-abiso ang World Health Organization (WHO) ng dobleng pag-iingat sa monkeypox virus makaraang maitala ang unang kaso ng ‘human-to-dog transmission’.,"August 19, 2022  12:00am",https://www.philstar.com/pilipino-star-ngayon/bansa/2022/08/19/2203607/unang-kaso-ng-human-dog-transmission-ng-monkeypox-naitala
"Pangulong Marcos, pina-‘raid’ ang bodega ng asukal sa Pampanga","Iniutos ni Pangulong Ferdinand “Bongbong” Marcos Jr. sa Bureau of Customs (BoC) na buksan ang isang bodega sa Pampanga na pinaghihinalaang nag-iimbak ng libu-libong sako ng asukal. Kinumpirma ni Executive Secretary Victor ­Rodriguez na inatasan siya ng Pangulo para abisuhan ang BoC na gamitin ang visitorial powers sa lahat ng customs bonded warehouses at i-check ang imported agricultural products na nakaimbak sa mga bodega. “The BOC’s Pampanga sugar warehouse raid may very well serve as a warning to unscrupulous traders who are currently hoarding their stocks of sugar in order to profit from the current artificial sugar shortage situation,” ani Rodriguez. Una rito, sinalakay ng mga operatiba ng Clark-based Customs Intelligence and Investigation Service at Enforcement and Security Service–Quick Reaction Team ang Lison Building na kinaroroonan ng New Public Market sa Barangay Del Pilar sa San Fernando, Pampanga noong Huwebes. Tumulong sa BoC ang mga opisyal ng barangay at ang lokal na yunit ng Philippine National Police. Sa isang press briefing nilinaw naman ni Press Secretary Trixie Cruz-Angeles na hindi raid ang ginawa kundi pagpapatupad ng “visitorial powers” ng BoC base na rin sa utos ng Malacañang. Na-padlock na ang nasabing bodega dahil sa posibleng pag-smuggled ng asukal.",Iniutos ni Pangulong Ferdinand “Bongbong” Marcos Jr. sa Bureau of Customs (BoC) na buksan ang isang bodega sa Pampanga na pinaghihinalaang nag-iimbak ng libu-libong sako ng asukal.,"August 19, 2022  12:00am",https://www.philstar.com/pilipino-star-ngayon/bansa/2022/08/19/2203614/pangulong-marcos-pina-raid-ang-bodega-ng-asukal-sa-pampanga
"Pangulong Bongbong Marcos, Sandro ­nagpa-2nd booster vs COVID-19","Upang higit na mahikayat ang publiko sa pagpapabakuna, nagtungo kahapon si Pangulong Ferdinand Marcos Jr. sa isang vaccination site sa isang mall sa Maynila at nagpaturok ng kaniyang ikalawang COVID-19 booster shot bilang dagdag na proteksyon laban sa virus. Kasama ni Marcos Jr. ang anak na si Ilocos Norte 1st District Rep. Sandro Marcos na nagpaturok din ng kaniyang 2nd booster. Sa kanyang talumpati sa “Pinaslakas Vaccination Campaign sa SM Manila, muling iginiit ng Pangulo ang kahalagahan ng booster shots kaya personal siyang dumalo sa okasyon. Nais niyang ipakita sa mga mamamayan na ligtas at epektibo ang bakuna. “So that really is the reason why I have come here today to highlight the importance of having the booster shot. And when we were talking about it, I realized na umabot na ako sa apat na buwan so puwede na ako mag-booster talaga. So that is why to show everyone it is safe, it is effective, and it is needed,” wika niya. Si Health officer-in-charge Maria Rosario Vergeire ang nagbigay ng ikalawang booster shot sa Pangulo habang si Manila Mayor Honey Lacuna ang nagbakuna kay Sandro. Sinabi ni Marcos na upang makumpleto ang bakuna ay dapat makumpleto ang booster shot upang magtuloy-tuloy na bukas ang ekonomiya. Tiniyak din ng Pangulo na kahit pa magkaroon ng side effect ang booster shot ay hindi naman magiging malubha ang epekto ng COVID-19 at lahat ng ibang variants.","Upang higit na mahikayat ang publiko sa pagpapabakuna, nagtungo kahapon si Pangulong Ferdinand Marcos Jr. sa isang vaccination site sa isang mall sa Maynila at nagpaturok ng kaniyang ikalawang COVID-19 booster shot bilang dagdag na proteksyon laban sa virus.","August 18, 2022  12:00am",https://www.philstar.com/pilipino-star-ngayon/bansa/2022/08/18/2203368/pangulong-bongbong-marcos-sandro-nagpa-2nd-booster-vs-covid-19
Customs ni-raid 'hoarders' ng libu-libong sako ng asukal sa Pampanga,"Libu-libong sako ng hinihinalang hino-hoard na asukal ang nasabat sa isang warehouse sa San Fernando City, Pampanga sa gitna ng reklamo ng mga konsumer ng nagtataasang presyo nito sa merkado. Huwebes nang salakayin ng mga ahente ng Bureau of Customs ang Lison Building, kung saan naroon ang New Public Market, sa barangay Del Pilar sa utos ni Executive Secretary Victor Rodriguez mula sa direktiba ni Pangulong Ferdinand Marcos Jr. Una nang sinabi ni Marcos Jr. na kailangang gamitin ng Customs ang visitorial powers nito sa lahat ng customs bonded warehouses para masilip ang imbentaryo ng mga imported agricultural products sa layuning malaman kung merong nag-iimbak ng asukal. ""The BoC’s Pampanga sugar warehouse raid may very well serve as a warning to unscrupulous traders who are currently hoarding their stocks of sugar in order to profit from the current artificial sugar shortage situation,"" ani Rodriguez. Ang hinihinalang hoarded na sako ng bigas ay sinasabing nagmula sa Thailand. Nasabat din ng BOC agents ang daan-daang sako ng bigas na siyang nakita sa loob ng ilang delivery vans. Kung mapatunayang smuggled ang mga sako ng asukal mula Thailand, haharap sa kaso kaugnay ng Customs Modernization Act ang mga may ari ng warehouse. Nangyayari ito ngayong  , ayon sa price monitoring ng Department of Agriculture kahapon. P75 kada kilo naman ang ""washed"" sugar habang P70 naman ito para sa brown sugar. Isang Chinese-Filipino warehouse keeper na nagngangalang Jimmy Ng ang nakatanggap ng letter of authority at mission order mula sa Customs agents, na siyang nakakita rin ng ilang imported items gaya ng corn starch mula Tsina, ilang sako ng imported na harina, plastic products, langis mula sa plastic barrels, piyesa ng mororsiklo at gulong ng ilang brands, helmets, LED television sets at pintura. Una nang sinabi ni Rodriguez na iniimbestigahan nila ang ulat na ang importasyon ng 300,000 metric tons ng asukal ay ""itinutulak nang husto"" ng mga traders para magamit na palusot sa paglalabas nito. Hindi pa raw ito mailabas dahil sa mapapababa nito ang presyo ng asukal sa merkado. Ilan sa mga ulat na nakarating kay Rodriguez ang nagsasabing magreresulta sa ""windfall profits"" para sa mga trader ng halos P300 milyon ang malaking importasyon ng askukal, ang bahay nito'y diumano'y lobby money. Huwebes lang nang   si Sen. Risa Hontiveros kay Bongbong na tugunan ang malalang problema ng DA at magtalaga na ng panibagong kalihim sa gitna ng kaguluhan sa importasyon ng asukal. Kasalukuyang si Marcos Jr. kasi ang namumuno sa DA ngayon habang wala pang secretary ang kagawaran.","Libu-libong sako ng hinihinalang hino-hoard na asukal ang nasabat sa isang warehouse sa San Fernando City, Pampanga sa gitna ng reklamo ng mga konsumer ng nagtataasang presyo nito sa merkado.","August 18, 2022  12:35pm",https://www.philstar.com/pilipino-star-ngayon/bansa/2022/08/18/2203526/customs-ni-raid-hoarders-ng-libu-libong-sako-ng-asukal-sa-pampanga
"Batas na poprotekta sa seniors, inihain","Inihain ni Senador Sonny Angara ang panukalang batas na magbibigay proteksyon sa mga senior citizens mula sa pang-aabuso, pagsasamantala at pagpapabaya. Sa Senate Bill 69 ni Angara, ituturing na pag-abuso sa senior citizens ang pagpapabaya ng dapat sana ay nagbibigay sa kanila ng pagkain, tirahan, health care at proteksyon. Ituturing din na economic abuse ang pagbawi sa kanilang financial support, pagkontrol, hindi otorisado at maling paggamit ng kanilang pera at ari-arian. Magiging krimen at psychological abuse naman ang padudulot sa kanila ng mental at emotional suffering tulad ng pagmumura, pananakot, pamamahiya, pang-iinsulto, intimidasyon at social isolation o pagpigil na may iba silang makausap. Kapag descendant o kamag-anak hanggang second degree o kaanak, pamangkin o apo ang gagawa nito ay makukulong ng isang buwan hanggang anim na buwan. Subalit kung hindi kamag-anak o taga ­gobyerno ang gagawa nito ay maximum na parusa ang ipapataw dito. Sa ilalim ng panukala ni Angara na chairman ng Senate Committee on Finance, ituturing din krimen ang sekswal na pag-abuso sa mga ­senior citizen at bawal gami­ting depensa ang pagi­ging lasing o naka-droga.","Inihain ni Senador Sonny Angara ang panukalang batas na magbibigay proteksyon sa mga senior citizens mula sa pang-aabuso, pagsasamantala at pagpapabaya.","August 19, 2022  12:00am",https://www.philstar.com/pilipino-star-ngayon/bansa/2022/08/19/2203606/batas-na-poprotekta-sa-seniors-inihain
"Presyo ng asukal, ibaba sa P70","Hiniling ni Pangulong Ferdinand Marcos Jr. sa mga negosyante na ibaba sa P70 ang presyo ng asukal sa merkado dahil masyado anyang mataas ang P100 kada kilo. Ayon sa Pangulo, sa ngayon ay nakikipag-negosasyon na sila sa mga traders at tinitingnan nila kung ano na ‘yung stock sa bansa na hindi na kailangang mag-import. “That’s exactly what we’re negotiating now with the traders. Ang tinitingnan natin ay kung ano ‘yung mga in-country na, nandito na hindi na kailangan mag-import,” ani Marcos. Aminado si Marcos na magkukulang ang stock ng asukal bago matapos ang taon. Ang inalok aniyang presyo ng mga traders ay P80 kada kilo pero inihirit ni Marcos na ibaba ito sa P70 dahil kawawa naman aniya ang mga tao. “Pero hindi talaga – magkakakulang ‘yan so later on this year… That’s what we are negotiating with the traders now. Hihingin natin… They were – they first offered at 80 pesos so sabi ko, “Hingiin ko na ‘yung 70 pesos, tulungan niyo na lang kasi kawawa naman ang tao.” And we’re getting there,” ani Marcos. Samantala, nakatakdang magsagawa ng reorganisasyon si Marcos sa Sugar Regulatory Administration (SRA) kasunod ng pagbibitiw ng mga pangunahing opisyal dahil sa isyu ng sugar import resolution. Gagawin ang reorga­nisasyon bago matapos ang linggo. Ayon sa Pangulo na tumatayo ring pinuno ng Department of Agriculture, ipinaubaya na nila ang imbestigasyon tungkol sa isyu ng importasyon sa lehislatura dahil ang pinagtutuunan nila ng pansin ay ang kakulangan ng asukal na ginagamit ng industrial consumer. Muling inulit ni Marcos ang naunang pahayag na mapipilitang mag-import ng asukal para punan ang kakulangan.",Hiniling ni Pangulong Ferdinand Marcos Jr. sa mga negosyante na ibaba sa P70 ang presyo ng asukal sa merkado dahil masyado anyang mataas ang P100 kada kilo.,"August 18, 2022  12:00am",https://www.philstar.com/pilipino-star-ngayon/bansa/2022/08/18/2203370/presyo-ng-asukal-ibaba-sa-p70
"Go: Pagpapaliban sa 2022 barangay at SK polls, araling mabuti","Nanawagan si Senator Christopher “Bong” Go sa gobyerno na aralin munang mabuti ang mga panukala na pagpapaliban sa 2022 barangay at Sangguniang Kabataan elections sa 2023. “Hinihikayat ko po ang gobyerno na pag-aralang mabuti ang mga suhestiyon na ipagpaliban muna ang barangay at SK elections ngayong taon,” ani Go. Sinabi ni Go na suportado niya kung anuman ang magiging desisyon ng ehekutibo ngunit dapat na tiyakin na ito ay base sa kung ano ang makabubuti sa bansa. Hiniling din ng senador sa gobyerno na maging handa na rin para sa barangay at SK elections upang masiguro ang integridad ng resulta nito. “Kung hindi po talaga magagawan ng paraan na maituloy at kailangang i-postpone, sana po ay ma­paghandaan na natin ito sa susunod na taon,” sabi ni Go. Noong Martes, bumoto ang House suffrage and electoral reforms committee na ipagpaliban ang 2022 barangay at SK elections sa 2023. Kabilang sa mga binanggit na dahilan ay ang paglalaan ng pondo para sa mga botohan sa pagtugon sa COVID-19, pagbibigay ng oras sa mga guro na magpahinga at makabangon pagkatapos ng ­kamakailang pambansang halalan at pag-iwas sa dalawang “naghahati” na botohan sa isang taon. Nangako naman si Go na ipagpapatuloy ang pagsusulong ng mga hakbang na magbibigay sa mga opisyal ng barangay ng mas maraming pagkakataon na paunlarin ang kanilang mga kakayahan gayundin ang pagbibigay sa kanila ng regular na suweldo at iba pang benepisyo.",Nanawagan si Senator Christopher “Bong” Go sa gobyerno na aralin munang mabuti ang mga panukala na pagpapaliban sa 2022 barangay at Sangguniang Kabataan elections sa 2023.,"August 19, 2022  12:00am",https://www.philstar.com/pilipino-star-ngayon/bansa/2022/08/19/2203603/go-pagpapaliban-sa-2022-barangay-sk-polls-araling-mabuti
"Go: Fake news, tuldukan na","Maaaring magdulot ng malubhang banta sa demo­krasya ang maling impormasyon at disimpormasyon kaya umapela si Senator Bong Go kay Senate committee on public information and mass media chair, Sen. Robinhood “Robin” Padilla at sa kanyang mga kapwa mambabatas na magtulungan para mapahusay at mapalakas pa ang access sa tumpak at may katuturang impormasyon. Sa isinagawang pampublikong pagdinig ng nasabing komite, binigyang-diin ni Go ang mahalagang papel ng mass media sa pagbuo ng bansa at paglalapit sa mga tao sa pamahalaan. “Nakakatulong ito upang ang publiko ay mabigyan ng mga kinakailangang impormasyon na magpapataas ng kanilang antas ng kamalayan at pag-unawa sa iba’t ibang programa at patakaran ng pamahalaan. Mahalaga rin dito ang pag-pursue ng isang accountable at transparent na gobyerno,” patuloy ni Go. Ayon sa survey ng Social Weather Stations (SWS) na inilabas noong Pebrero, 69% ng mga Pilipino ang naniniwala na ang sirkulasyon ng fake news ay ­maaaring magresulta sa malalaking komplikasyon. Nagsimula ang pagkakaroon ng fake news kahit noong unang panahon pa ngunit dahil sa kung paano pinadali ng teknolohiya ang mabilis na pagkalat nito, ang mga epekto ng fake news ay itinuturing na ­problema ng karamihan ng mga Pilipino. Kaugnay nito, binanggit ni Go na ang paglaganap ng kahit isang maliit na maling impormasyon ay maaaring lumikha ng pagbabago sa lipunan. Kaya binibigyang-diin niya kung gaano kahalaga para sa bawat Pilipino na tukuyin ang maling impormasyon sa iba’t ibang midyum ng media, kabilang ang telebisyon, radyo, print, at iba pa.","Maaaring magdulot ng malubhang banta sa demo­krasya ang maling impormasyon at disimpormasyon kaya umapela si Senator Bong Go kay Senate committee on public information and mass media chair, Sen. Robinhood “Robin” Padilla at sa kanyang mga kapwa mambabatas na magtulungan para mapahusay at mapalakas pa ang access sa tumpak at may katuturang impormasyon.","August 18, 2022  12:00am",https://www.philstar.com/pilipino-star-ngayon/bansa/2022/08/18/2203354/go-fake-news-tuldukan-na
"WHO, nais baguhin ang pangalan ng ‘monkeypox’","Humihingi ngayon ng tulong ang World Health Organization (WHO) sa publiko para lumikha ng bagong itatawag sa ‘monkeypox virus’ upang mabawasan ang kahihiyan na idudulot sa dadapuan nito. Ayon sa mga eksperto, labis na napapasama ang mga ‘primates’ o unggoy dahil sa pagpangalan sa mga ito ng naturang virus, kahit na napakaliit ng kanilang papel sa pagkalat nito. Sumasama rin ang pagkakakilanlan sa Africa na palagiang idinidikit ang uri ng unggoy sa naturang kontinente. Patunay nito ang napaulat na pag-atake ng mga tao sa mga unggoy dahil sa takot na ang mga ito ang nagpapakalat ng virus. “Human monkeypox was given its name before current best practices in naming diseases,” paliwanag ni WHO spokeswoman Fadela Chaib kung paano napangalanan ang virus. Unang natukoy ang virus sa mga unggoy sa isang pananaliksik sa Denmark noon pang 1958, ngunit sa ngayon ay matatagpuan na rin ito sa iba pang mga hayop, lalo na sa mga daga. “We want really to find a name that is not ­stigmatizing,” dagdag niya. Maaari umanong magbigay ng suhestiyon ang sinuman sa maaaring ipalit na pangalan ng virus sa pamamagitan ng ‘dedicated website’ na:  . Ngunit may mga unang pagpupulong na umano ang mga eksperto para pangalanan ang virus. Nagkakaisa sila na pangalanan ito gamit ang Roman numerals, tulad ng pagtawag dito bilang Clade I at Clade II, base sa variant nito.",Humihingi ngayon ng tulong ang World Health Organization (WHO) sa publiko para lumikha ng bagong itatawag sa ‘monkeypox virus’ upang mabawasan ang kahihiyan na idudulot sa dadapuan nito.,"August 18, 2022  12:00am",https://www.philstar.com/pilipino-star-ngayon/bansa/2022/08/18/2203359/who-nais-baguhin-ang-pangalan-ng-monkeypox
Lalaki isinugod sa ospital nang mahagip ng LRT-1 train sa Caloocan,"Pansamantalang naantala ang operasyon ng Light Rail Transit Line 1 (LRT-1) ngayong umaga matapos ang isang insidente na nagresulta sa pagkakasugod sa ospital ng isang lalaki. Sa pahayag ng Light Rail Manila Corporation (LRMC) ang pribadong operator ng LRT- 4:40 a.m. nang biglang lumundag sa riles ang isang lalaking pasahero habang papalapit ang tren sa Monumento Station (northbound). Agad naman daw rumesponde ang operations and security teams ng kumpanya nang mangyari ito. ""Upon seeing that the male passenger was conscious, the LRMC team together with the Caloocan local government unit pulled out the passenger from the tracks and brought him to the nearby Caloocan Hospital for medical examination and treatment,"" ayon sa   ng LRMC, Miyerkules. ""As part of regular protocols, LRT-1 operations were limited from Baclaran to Blumentritt (vice versa) only to give way to the necessary incident response."" Bandang 5:59 a.m. na nang maging operational ang lahat ng 19 istasyon ng LRT-1. Update as of 5:59AM: LRT-1 is now operational in all 19 stations. Salamat sa pagunawa at ingat po sa biyahe! ""As LRMC remains steadfast in providing a safe and reliable transportation, we appeal to the riding public to follow the rules and regulations implemented by LRT-1 premises,"" dagdag ng kumpanya. ""We reserve the right to deny entry to individuals who pose safety and security risk.""",Pansamantalang naantala ang operasyon ng Light Rail Transit Line 1 (LRT-1) ngayong umaga matapos ang isang insidente na nagresulta sa pagkakasugod sa ospital ng isang lalaki.,"August 17, 2022  4:11pm",https://www.philstar.com/pilipino-star-ngayon/bansa/2022/08/17/2203303/lalaki-isinugod-sa-ospital-nang-mahagip-ng-lrt-1-train-sa-caloocan
"Pagpapaliban ng Brgy., SK polls sa Disyembre 2023, aprub sa House","Bumoto ang mga mi­yembro ng House Committee on Suffrage and Electoral Reforms para sa pagpapaliban ng Barangay at Sangguniang Kabataan (SK) elections na Disyembre 5, 2022 at itakda na lamang sa Disyembre 4, 2023. Sa ginanap na video conference ng komite sa pamumuno ni Rep. Maximo Dalog Jr. (Lone District, Mountain Pro­vince), 12 Kongresista ang pumabor sa panukala na ipagpaliban sa Disyembre 2023 ang Brgy. at SK elections sa bansa. Ito’y sa gitna na rin ng pagsusulong ng ilang mambabatas na huwag munang idaos ang nasabing eleksyon upang makatipid ng pondo ang pamahalaan lalo pa at malaki ang nagasta sa katatapos na May 9 , 2022 national polls. Una rito, inihayag ng Comelec na kung ipagpapaliban muna ngayong taon ang pagdaraos ng eleksyon sa nasabing level ay tinatayang nasa P5 bilyon ang magagastos ng gobyerno. Sumalungat naman sa botohan sina ACT Teachers Partylist Rep. France Castro at Kabataan Party­list Rep. Raoul Manuel sa katwirang tinatanggalan umano ng karapatan ang mga botante. Bukod dito, mag-o-overstaying na umano sa puwesto ang mga Brgy. officials at maging sa SK dahil sa ilang taon na palagi na lamang ipinagpapaliban ang halalan. Gayunman, pinagti­bay ng House panel ang mosyon na isagawa ang botohan sa Disyembre 2023 o tatlong taong termino. Nabatid pa na ang mga mahahalal sa puwesto sa Brgy. at SK polls ay magsisimula ang termino ?sa Enero 1, 2024.","Bumoto ang mga mi­yembro ng House Committee on Suffrage and Electoral Reforms para sa pagpapaliban ng Barangay at Sangguniang Kabataan (SK) elections na Disyembre 5, 2022 at itakda na lamang sa Disyembre 4, 2023.","August 17, 2022  12:00am",https://www.philstar.com/pilipino-star-ngayon/bansa/2022/08/17/2203195/pagpapaliban-ng-brgy-sk-polls-sa-disyembre-2023-aprub-sa-house
"Army reservist na bodyguard ng wanted na Tsino, arestado","Inaresto ng mga tauhan ng Manila Police District (MPD) ang isang Philippine Army reservist na nagba-bodyguard sa isang Chinese national na wanted sa kasong estafa, kahapon ng tanghali sa Binondo, Maynila. Sa ulat ng MPD-Special Mayors Reaction Team (SMaRT), inihain nila ang warrant of arrest laban kay Jinxi Chen, alyas Henry Tan, dakong alas-11:50 kahapon ng tanghali sa loob ng Binondo Warehouse Depot sa Barraca cor. Tolenero Street, Binondo. Habang inihahain ang warrant of arrest na inilabas ni Judge Estela Alma Sigco-Caruso ng Cebu Regional Trial Court Branch 12, laban kay Jinxi Chen, humarang umano ang bodyguard nito na si Raymond Galicia, 47, nakatira sa Craig Street, Sampaloc. Natagpuan sa poses­yon niya ang isang kalibre 9mm na baril at isang magazine na may 13 laman na bala at isang ID ng AFP. 
Dinala na sa tanggapan ng MPD-SMaRt ang inarestong Tsino habang isinasailalim sa berepikasyon ang nakumpiskang baril buhat kay Galicia.","Inaresto ng mga tauhan ng Manila Police District (MPD) ang isang Philippine Army reservist na nagba-bodyguard sa isang Chinese national na wanted sa kasong estafa, kahapon ng tanghali sa Binondo, Maynila.","August 17, 2022  12:00am",https://www.philstar.com/pilipino-star-ngayon/bansa/2022/08/17/2203197/army-reservist-na-bodyguard-ng-wanted-na-tsino-arestado
"Senate probe sa sugar importation, overpriced laptops kasado na","Itinakda na ng Senate Blue Ribbon Committee ang imbestigasyon kaugnay sa naharang na importasyon ng asukal at sa pagbili ng overpriced na laptop para sa mga public school teachers. Sa organizational meeting ng komite. napagkasunduan ng mga senador na dinggin ?sa Agosto 23 ang imbestigasyon  sa mga opisyal ng Sugar Regulatory  Administration na pumirma sa pag-angkat ng asukal. Habang ?sa Agosto 25 ang pagdinig sa pagbili ng Procurement Service ng Department of Budget and Management (PS-DBM) ng umano’y overpriced at outdated na laptop na ipapamahagi sa mga pampublikong guro ng DepEd. Bukod sa mga nabanggit , iimbestigahan na rin ng Blue Ribbon Committee ang umano’y ‘undue payment’ na ibinigay ng Land Transportation Office (LTO) sa isang joint venture na may kinalaman sa P3.19 bilyong Road IT Infrastructure  project. Ang imbestigasyon ay base sa inihaing resolusyon ni Senate Mino­rity leader Aquilino ‘Koko’ Pimentel kung saan base sa Commission on Audit (COA) report sinasabi nito na nagbayad ng walang legal na basehan ang LTO sa dayuhang information technology (IT) provider na Dermalog sa kabila ng hindi kumpletong paglipat ng deliverables para sa nasabing proyekto. Nangako naman si Sen. Francis Tolentino, chairman ng Blue Ribbon na hindi magiging ‘political circus’ ang isasagawang pagdinig. Giit ni Tolentino, ang imbestigasyon ay hindi para sa “witch hunt’ o sa ‘fishing expedition’ kundi malaman ang katotohanan kahit sino pa ang masaktan at gagawin nila kung ano ang tama.",Itinakda na ng Senate Blue Ribbon Committee ang imbestigasyon kaugnay sa naharang na importasyon ng asukal at sa pagbili ng overpriced na laptop para sa mga public school teachers.,"August 18, 2022  12:00am",https://www.philstar.com/pilipino-star-ngayon/bansa/2022/08/18/2203365/senate-probe-sa-sugar-importation-overpriced-laptops-kasado-na
"'Paturok na kayo': Marcos Jr. nagpa-COVID-19 booster in public, hinikayat mga Pinoy","Nagpaturok ng kanyang ""booster shot"" laban sa COVID-19 si Pangulong Ferdinand Marcos Jr. sa harap ng media ngayong Miyerkules, ito habang hinihikayat ang publiko na kumuha ng karagdagang shots para mapanatili ang proteksyon sa nakamamatay na sakit. Ito mismo ang ginawa ni Bongbong sa gitna ng PinasLakas Vaccine Campaign ng Department of Health (DOH) sa isang vaccination site sa SM City Manila. ""That's why I'm here... I asked my son [Ilocos Norte Rep. Sandro Marcos] to join me dahil... even younger people... to demonstrate how important it is to us na everybody get their booster,"" ayon kay Bongbong kanina. ""Sapat naman ang suplay natin ng mga doses, na meron pa rin tayong parating. At tinitignan nga natin 'yung bagong vaccine na baka sakali ito 'yung pinaka-effective kontra dito sa ating mga bagong variant na hinaharap."" ""That is the reason I have come here today to highlight the importance of having the booster shot.""     Ayon kay Marcos Jr., umabot na siya sa apat na buwan mula nang huling makatanggap ng bakuna kung kaya't pwede na siyang makakuha ng booster.  Bumababa kasi ang immunity laban sa sakit habang tumatagal ang panahon mula noong makakuha ng primary series at unang booster. ""[I am doing this] to show everyone that it [booster] is safe, it is effective and it is needed, with us opening the economy, us trying to open the schools, trying to bring everything back to a normal situation... and the importance that this booster will play in bringing us back to that condition,"" sabi ng presidente. ""Kami ngayon ay we will take our shot. I'm sure we will be fine... That is again an assurance not only for me but for everybody else."" Kinaklaro pa naman ngayon ng   sa DOH kung ito ang una o ikalawang booster nina Bongbong at Sandro, at kung eiligible na ba ang ikalawa kung ito na ang second booster. Hindi pa sila tumutugon. Kasalukuyang iginigulong ng DOH ang pagbibigay ng ikalawang booster shots sa mga senior citizens, healthcare workers, piling immunocompromised, atbp. Sa kabila nito, hindi pa ito itinuturok sa general population. Si Bongbong ay kasalukuyang 64-anyos. Aabot na sa 18,900 ang nila-launch na ""PinasLakas"" vaccination sites sa buong Pilipinas gaya na lang sa mga palengke, eskwelahan, lugar ng trabago, terminal, sambahan, atbp. Layon ng gobyernong ma-fully vaccinate ang 90% ng senior citizen population, maliban sa pagtataas ng booster dose coveragfe sa 50% ng buong bansa bago ang ika-8 ng Oktubre, bagay na tanda ng ika-100 araw ng Marcos Jr. administration. Una nang sinabi ni Health Undersecretary Carol Tanio ngayong linggo na aabot na sa  hanggang nitong ika-12 ng Agosto. Bukod pa 'yan sa  . Sa datos ng DOH kahapon,  . 71.52 milyon na sa kanila ang nakakumpleto ng primary series. Sa kabila nito, 17.15 milyon pa lang ang nakakukuha ng booster shots. Dumarami uli ang kaso ng COVID-19 sa bansa nitong mga nagdaang linggo at buwan, dahilan para umabot na sa 3.83 milyon ang nahahawaan. Sa bilang na 'yan, 36,190 ang aktibong kaso.  .","Nagpaturok ng kanyang ""booster shot"" laban sa COVID-19 si Pangulong Ferdinand Marcos Jr. sa harap ng media ngayong Miyerkules, ito habang hinihikayat ang publiko na kumuha ng karagdagang shots para mapanatili ang proteksyon sa nakamamatay na sakit.","August 17, 2022  1:21pm",https://www.philstar.com/pilipino-star-ngayon/bansa/2022/08/17/2203291/paturok-na-kayo-marcos-jr-nagpa-covid-19-booster-public-hinikayat-mga-pinoy
State of public health emergency palalawigin – Pangulong Bongbong Marcos,"Palalawigin ni Pangulong Ferdinand Marcos, Jr. ang state of public health emergency sa Pilipinas hanggang katapusan ng 2022. Ayon kay Marcos, maraming ibinibigay ang international medical community kung nasa state of emergency ang bansa. Inihalimbawa ni Marcos ang World Health Organization na malaki ang naitulong sa pagdadala ng bakuna laban sa COVID -19. “Maraming mga binibigay sa international medical community kapag state of emergency. Isa na rito ang World Health Organization,” ani Marcos Kung ititigil aniya ang pagpapatupad ng public health emergency ay matitigil din ang mga ibinibigay sa Pilipinas ng international medical community. “Kung itigil natin ‘yung state of emergency, matitigil ‘yun. we are looking at ­amending the law in terms of procurement and all of that in the middle of an emergency. But that will take time. So malamang. i-extend natin hanggang sa katapusan ng taon,” ani Marcos. Matatandaan na idineklara ang state of public health emergency ni dating Pangulong Rodrigo Duterte noong Marso 8, 2020 upang agad na matugunan ang banta ng COVID-19.","Palalawigin ni Pangulong Ferdinand Marcos, Jr. ang state of public health emergency sa Pilipinas hanggang katapusan ng 2022.","August 18, 2022  12:00am",https://www.philstar.com/pilipino-star-ngayon/bansa/2022/08/18/2203362/state-public-health-emergency-palalawigin-pangulong-bongbong-marcos
Magnitude 5.1 na lindol tumama malapit sa Surigao del Norte — Phivolcs,"Niyanig ng magnitude 5.1 na lindol sa bandang Mindanao ngayong hapon, ito ilang linggo pa lang matapos ang   na pumatay sa ilan at nakasugat sa pagkarami-rami. Bandang 5:35 p.m., Miyerkules, nang mangyari ang lindol sa epicenter na 2 kilometro timogkanluran ng Socorro, Surigao del Norte.   
Earthquake Information No.1 
Date and Time: 17 August 2022 - 05:35 PM 
Magnitude = 5.1 
Depth = 129 km 
Location = 09.60°N, 125.95°E - 002 km S 41° W of Socorro (Surigao Del Norte)   Sinasabing ""tectonic"" ang pinanggalingan ng earthquake. Wala pa naman gaanong detalye pagdating sa intensities ng pagyanig.  mula sa naturang pagyugyog ng lupa at wala pa ring banta ng tsunami. Lunes lang nang   5 kilometro timogkanluran ng Magsaysay, Davao del Sur. Inaasahan ang pinsala at aftershocks mula rito.","Niyanig ng magnitude 5.1 na lindol sa bandang Mindanao ngayong hapon, ito ilang linggo pa lang matapos ang","August 17, 2022  6:26pm",https://www.philstar.com/pilipino-star-ngayon/bansa/2022/08/17/2203318/magnitude-51-na-lindol-tumama-malapit-sa-surigao-del-norte-phivolcs
"Mga guro dapat, magpabakuna bago face to face classes - expert","Naniniwala ang infectious disease expert na si Dr. ­Rontgene Solante na kailangan na may mandato sa mga guro para magpabakuna sila laban sa COVID-19 bago magbukas ang ‘face-to-face classes’ sa bansa sa Agosto 22. “Isang bagay na gusto ko sana i-advocate, na sana ang mga guro naman, mga teachers will have a very high rate of immunization or vaccination. Kasi nakikita natin ngayon marami pang mga teachers ang hindi nagpapabakuna,” paalala ni Solante. Para umano makalikha ng mataas na ‘wall of immunity’ sa mga paaralan, kailangan naman na magsilbing ehemplo ang mga guro at sumunod sa ‘vaccination program’ ng pamahalaan. Marami umanong mga magulang ang nag-aalala sa kaligtasan ng kanilang mga batang anak lalo na kung hindi bakunado ang mga makakahalubilo sa mga paaralan. “So importante, we need to mandate vaccination also sa mga teachers, not only for the children,” giit ni Solante. Kailangan umano na magpalabas ng kautusan ang gobyerno para sa pagpapabakuna ng mga tauhan ng mga paaralan habang hinikayat din niya ang lahat ng mahigpit na pagsunod sa ‘minimum public health standards’ lalo na ang palagiang pagsusuot ng face mask, paghuhugas ng kamay at tamang bentilasyon ng mga silid-aralan.",Naniniwala ang infectious disease expert na si Dr. ­Rontgene Solante na kailangan na may mandato sa mga guro para magpabakuna sila laban sa COVID-19 bago magbukas ang ‘face-to-face classes’ sa bansa sa Agosto 22.,"August 18, 2022  12:00am",https://www.philstar.com/pilipino-star-ngayon/bansa/2022/08/18/2203367/mga-guro-dapat-magpabakuna-bago-face-face-classes-expert
Pagbili ng government supplies pinasuspinde ng PS-DBM,"Pinasuspinde ng bagong pamunuan ng Procurement Service of the Department of Budget and Ma­nagement (PS-DBM) ang non-common use supplies and equipment (Non-CSE). Ayon kay PS-DBM Executive Director Dennis Santiago, nagpalabas siya ng direktiba para suspindihin agad ang pagbili ng non-common use supplies and equipment kaya ibig sabihin nito ay hindi sila tatanggap ng anumang request para bumili ng supplies na hindi malimit gamitin sa mga opisina ng gobyerno. Sa halip ay pawang mga common use supplies and equipment (CSE) ang mapoproseso ang procurement. Ang CSE ay mga gamit sa araw-araw na operasyon sa mga tanggapan ng gobyerno tulad ng ballpen, papel, paper clip, stapler, folder at iba pang tulad nito. Nilinaw naman ni Santiago na tatapusin muna ang procurement ng iba pang Non-CSE at kapag nakumpleto na ay wala na silang tatanggapin na kasunod nito. Ang suspensyon sa procurement ng NCSE ay ginawa sa gitna ng panibagong kontrobersiya sa pagbili ng Department of Education (DepEd) ng mga laptop sa mga guro para makatulong sa pagpapatupad ng distance learning sa gitna ng COVID-19 pandemic.",Pinasuspinde ng bagong pamunuan ng Procurement Service of the Department of Budget and Ma­nagement (PS-DBM) ang non-common use supplies and equipment (Non-CSE).,"August 17, 2022  12:00am",https://www.philstar.com/pilipino-star-ngayon/bansa/2022/08/17/2203188/pagbili-ng-government-supplies-pinasuspinde-ng-ps-dbm
"‘Ukay-ukay gawing legal, buwisan!’","Iminungkahi ni Sen. Raffy Tulfo sa Bureau of Customs (BOC) na gawing legal at patawan ng kaukulang buwis ang ukay-ukay mula sa labas ng bansa. Sa pagdinig ng Senate Committee on Ways and Means na pinamumunuan ni Tulfo, sinita niya ang BOC dahil sa patuloy na pagdami ng tindahan ng mga ukay-ukay na mula sa ibang bansa na umano’y ipinagbabawal ng batas. Ito ay dahil ang mga second hand na damit ay pang-donasyon dapat sa mga nasasalanta ng kalamidad at para sa mga mahihirap at hindi dapat itinitinda at dapat diretso ito sa Department of Social Welfare and Development (DSWD) o kaya ay sa mga charitable institution. Sa pagdinig, kinumpirma naman ni Customs Deputy Commissioner Edward Buco na bawal ibenta ang mga second hand na damit at may mga anti-smuggling operations na sila rito, subalit nagi­ging innovative na rin ang mga smuggler. Kaya giit ni Tulfo, ga­wing legal at patawan ng kaukulang buwis ang mga ukay-ukay na mula sa labas ng bansa na mas mabenta pa ngayon dahil sa mga online selling ngayong pandemic. Posibleng hindi umano kayang kontrolin ng BOC ang pagpasok ng ukay-ukay kaya dapat gumawa ng sistema o gawing legal ito dahil sa ilalim ng Republic Act 4653 ay ipinagbabawal ang importasyon ng mga damit para maprotektahan ang mga kalusugan ng publiko. Dapat umanong kausapin ng BOC ang mga mambabatas para baguhin ang batas at ga­wing legal ang ukay-ukay at pagbayarin ng tamang buwis.",Iminungkahi ni Sen. Raffy Tulfo sa Bureau of Customs (BOC) na gawing legal at patawan ng kaukulang buwis ang ukay-ukay mula sa labas ng bansa.,"August 17, 2022  12:00am",https://www.philstar.com/pilipino-star-ngayon/bansa/2022/08/17/2203189/ukay-ukay-gawing-legal-buwisan
"Enrollment, walang extension","Nilinaw ng Department of Education (DepEd) kahapon na hindi pa napag-uusapan ng kagawaran ang pagpapalawig o ekstensiyon ng enrollment period para sa School Year 2022-2023. Ayon kay DepEd spokesperson Michael Poa, sa ngayon ay nananatili pa ring Agosto 22, ang deadline ng pagpapatala para sa pasukan. Hinikayat din naman ni Poa ang mga magulang na i-enroll na ang kanilang mga anak at huwag nang hintayin pa ang deadline. “Sa ngayon po, wala pa po tayong extension na napag-uusapan. Sa ngayon, hanggang August 22 and deadline ng enrollment natin,” dagdag pa niya. Samantala, iniulat din naman ni Poa na hanggang alas-7 ng Agosto 16, ay umaabot na sa 21,272,820 mag-aaral ang nag-enroll para sa pasukan. Ang naturang bilang ay kapos pa ng may pitong milyon mula sa target ng DepEd na 28.6 milyong mag-aaral. Sa kabuuang bilang ng enrollees, 18,722,393 ang nagpa-enroll sa public schools; 2,478,488 sa private schools, 71,939 sa state universities and colleges (SUCs) at local universities and colleges (LUCs). Pinakamarami pa rin ang enrollees sa Region 4A (Calabarzon) na umabot na sa 3,070,451; sumunod ang Region 3 (Central Luzon) na may 2,366,003 at National Capital Region (NCR) na may 2,295,245 habang pinakakaunti ang enrollees sa Cordillera Administrative Region (CAR) na nasa 352,004.",Nilinaw ng Department of Education (DepEd) kahapon na hindi pa napag-uusapan ng kagawaran ang pagpapalawig o ekstensiyon ng enrollment period para sa School Year 2022-2023.,"August 17, 2022  12:00am",https://www.philstar.com/pilipino-star-ngayon/bansa/2022/08/17/2203192/enrollment-walang-extension
"De Lima binanatan 'wasak' na katarungan sa bansa sa ika-2,000 araw sa selda","Umabot na sa 2,000 araw sa pagkakabilanggo si dating Sen. Leila de Lima matapos arestuhin sa patung- dahilan para tawagin niyang ""broken"" ang sistema ng katarungan sa Pilipinas. Kilalang kritiko ng extrajudicial killings at human rights violations sa ilalim ng madugong gera kontra-droga ni Pangulong Rodrigo Duterte, sari-saring grupo't indibidwal na ang nananawagang mapalaya ang dating chairperson ng Commission on Human Rights (CHR). ""Today marks the 2000th day of my unjust detention. My continued detention on the basis of evidently and utterly false cases is yet another reminder to the world that the justice system in our country is broken,"" wika niya, Martes. ""I was detained, and persecuted, because I dared to speak for those who were oppressed against a populist tyrant."" Today marks the 2000th day of my unjust detention. My continued detention on the basis of evidently and utterly false cases is yet another reminder to the world that the justice system in our country is broken.  Pebrero 2021 nang   si De Lima sa isa sa tatlong kaso kaugnay ng iligal na droga. Humaharap pa siya sa dalawa. Dati na kasi siyang itinuturong may kinalaman diumano sa kalakalan ng narcotics sa loob ng New Bilibid Prison. Ngayong 2022 lang nang sunud-sunod bawiin ng self-confessed drug lord na sina  ,   at dating karelasyon at aide ni De Lima na si   ang mga testimonya sa korte at Senado laban sa opposition figure. Una nang   ni dating Justice Secretary Vitaliano Aguirre na pinwersa lang nila si Ragos para idiin si De Lima sa kaso. ""And by fabricating spurious charges against me to deplatform and silence me, the former wannabe dictator only proved my point and solidified his status as an oppressor, demonstrating his vindictiveness,"" dagdag pa niya."" ""I have lived my public life fighting for justice, especially for those who have no means to fight for themselves. Now, I also fight for my own deliverance from injustice and for vindication. And I will persist in doing so in spite of the futile attempts to break me."" I wait for the day when justice returns in our country. 
 
In the meantime,  Mayo 2022 lang nang   (mula sa magkaribal na Democratic at Republican parties) para palayain si De Lima sa dahilang bumaliktad ang maraming tumestigo sa kanya. Pebrero 2019 pa nang manawagan ang   sa dating administrasyong Duterte na palayain na si De Lima.  Bagama't   kamakailan ng Ombudsman ang reklamong panunuhol laban kay De Lima,   ang Department of Justice na hindi nila babawiin ang drug charges laban sa dating senadora. Aniya, korte na raw ang dapat magdesisyon sa kaso.","Umabot na sa 2,000 araw sa pagkakabilanggo si dating Sen. Leila de Lima matapos arestuhin sa patung- dahilan para tawagin niyang ""broken"" ang sistema ng katarungan sa Pilipinas.","August 17, 2022  11:10am",https://www.philstar.com/pilipino-star-ngayon/bansa/2022/08/17/2203279/de-lima-binanatan-wasak-na-katarungan-sa-bansa-sa-ika-2000-araw-sa-selda
NTC umapela sa CA sa prangkisa ng network,"Umapela ang ­National Telecommunications Commission (NTC) sa Court of Appeals (CA) upang baligtarin ang desisyon nito na pumapabor sa petisyon ng News and Entertainment Network Corporation (Newsnet) ukol sa pag-apruba sa prangkisa ng network. Sa petisyon ng NTC na nirerepresenta ng Solicitor General, kinukuwestiyon nito ang utos sa kanila na kilalanin ang inilabas ng Anti-Red Tape Authority’s (ARTA) noong Pebrero 12, 2020 na Declaration of Completeness and Order of Automatic Approval of franchise para sa Newsnet. Iginiit ng OSG na walang pagbabasehan na kautusan ng ARTA dahil binaligtad na nila ito sa pagpapalabas ng bagong kautusan noong Hunyo 17, 2022. Sa naturang kautusan noong Hunyo, sinabi ng ARTA na isinasaisantabi ang nauna nilang pagbibigay ng Declaration of Completeness and Order of Automatic Approval makaraan ang direktiba na inilatag ng kalihim ng Department of Justice na nakapaloob sa Justice Resolution sa OSJ Case No. 01-2020 noong July 9, 2021. Sa naturang desisyon ng DOJ, ikinatwiran na walang awtoridad ang ARTA na mag-isyu ng Declaration of Completeness at hindi rin maaaring pilitin ang NTC na maglabas ng Certificate of Public Convenience (CPC) kabilang ang paggamit ng ‘frequency’ ng network. Ang resolusyon na ito ng DOJ ay naging ‘final and executory’ nang ideklara ng Office of the President (OP) sa isang kautusan. Iginiit ng OSG na napaso na ang ‘legislative franchise’ ng Newsnet noong A­gosto 2021. Ikinokonsi­dera na paso na ang lahat ng ‘se­condary authorities’, mga permits at lisensya ng Newsnet dahil umano sa pagkabigo na ma-renew ang kaniyang prangkisa.",Umapela ang ­National Telecommunications Commission (NTC) sa Court of Appeals (CA) upang baligtarin ang desisyon nito na pumapabor sa petisyon ng News and Entertainment Network Corporation (Newsnet) ukol sa pag-apruba sa prangkisa ng network.,"August 18, 2022  12:00am",https://www.philstar.com/pilipino-star-ngayon/bansa/2022/08/18/2203351/ntc-umapela-sa-ca-sa-prangkisa-ng-network
"SRA chief, nagbitiw na rin","Nagbitiw na rin sa puwesto si Sugar Regulatory Administration (SRA) Administrator Hermenegildo Serafica sa gitna pa rin ng kontrobersiya sa importas­yon ng asukal. Sa isang pahinang liham ni Executive Secretary Vic Rodriguez kay Serafica na may petsang Agosto 15, 2022, nakasaad dito na tinanggap ni Pangulong Ferdinand Marcos Jr. ang kanyang resignation at ito ay “effec­tive immediately”. Kinumpirma naman sa Facebook post ni Press Secretary Trixie Cruz-Angeles na tinanggap ni Pangulong Marcos ang resignation letter nina Serafica gayundin ang pagbibitiw ni Atty. Roland Beltran ng Sugar Regulatory Board. Si Serafica ang ikatlong opisyal ng SRA na nagbitiw sa gitna ng kontrobersyal na pag-iisyu ng Sugar Order No. 4 na nagpapahintulot sa pag-aangkat ng may 300,000 metrikong toneladang asukal. Nauna nang nagbitiw si Agriculture Undersecretary Leocadio Sebastian at Atty. Beltran na kumakatawan sa sugar millers sa Sugar Board. Iginiit ni Angeles na ang SRO-4 ay itinutu­ring na iligal dahil ang inisyu nilang resolusyon ay walang approval ni Pangulong Marcos na siyang tumatayo bilang Agriculture Secretary at siya rin chairperson ng board.",Nagbitiw na rin sa puwesto si Sugar Regulatory Administration (SRA) Administrator Hermenegildo Serafica sa gitna pa rin ng kontrobersiya sa importas­yon ng asukal.,"August 17, 2022  12:00am",https://www.philstar.com/pilipino-star-ngayon/bansa/2022/08/17/2203196/sra-chief-nagbitiw-na-rin
"P1.4 bilyong pondo sa libreng sakay sa EDSA carousel, aprub ng DBM","Aprubado na ng Department of Budget and Ma­nagement (DBM) ang  P1.4 bilyon na Special Allotment Release Order (SRO)  at ang Notice of Cash Allocation (NCA) na karagdagang pondo para sa pinalawig na “Libreng Sakay” program. Ayon kay DBM Secretary Amenah Pangandaman, ang paglalaan ng karagdagang pondo ay suporta sa hangad ni Pangulong Bongbong Marcos na palawigin ang Libreng Sakay ng Department of Transportation (DOTr) at ng Land Transportation Franchising and Regulatory Board (LTFRB) hanggang Disyembre. Sinabi ni Pangandaman, malaking tulong at ginhawa ang nasabing programa sa bulsa ng mga commuter lalo na sa mga estudyante at mga kabilang sa labor force lalo na sa 50 milyong mananakay mula Setyembre 1 hanggang Disyembre 31. Ang nasabing karagdagang pondo ay inilabas umano ng DBM noong Agosto 9 at makikinabang dito ang humigit kumulang 628 unit ng mga  public utility bus sa kahabaan ng Edsa busway route sa Metro Manila. Magugunita na nagpasya si Pangulong Marcos na palawigin pa ang mga libreng sakay sa Edsa Bus Carousel kasama ang libreng sakay para sa mga estudyante sa mga linya ng tren sa Metro Manila.",Aprubado na ng Department of Budget and Ma­nagement (DBM) ang  P1.4 bilyon na Special Allotment Release Order (SRO)  at ang Notice of Cash Allocation (NCA) na karagdagang pondo para sa pinalawig na “Libreng Sakay” program.,"August 17, 2022  12:00am",https://www.philstar.com/pilipino-star-ngayon/bansa/2022/08/17/2203194/p14-bilyong-pondo-sa-libreng-sakay-sa-edsa-carousel-aprub-ng-dbm
"Sugar hoarders, pinatutugis ni Poe","Pinatutugis na ni Sen. Grace Poe ang mga umiipit sa supply ng asukal kaya nagkakaroon ng artificial shortage sa bansa. Ayon kay Poe, chairman ng Senate committee on economic affairs, na dapat ng gamitin ng buong lakas ang batas laban sa mga sugar hoarder na lumilikha ng artificial shortage at nagpapataas sa presyo ng asukal. Sa gagawing imbestigasyon ng Senate Blue Ribbon Committee, kailangan umano na matunton ang mga kumpanya o inbidwal na nabigyan ng import permit na umaangkat ng asukal at maaring umiipit sa supply. Paliwanag ni Poe, maaaring mayroong sindikato na paulit-ulit ang ginagawang ito sa pag-ipit ng supply para may dahilan para makapag-import dagdag pa ang pagpapataas sa presyo nito. Bukod sa kanila dapat din daw tugisin at makasuhan ang mga opisyal at kawani ng gobyerno sa likod ng hindi dapat na importasyon ng asukal. Ginawa ni Poe ang pahayag matapos na ibunyag ni Senate President Juan Miguel Zubiri na may mga nakaimbak sa mga Customs warehouse ng mahigit sa 126,000 imported na asukal na natitira mula sa 172,000 metric tons na dumating noong July 31. Mayroon pa umanong parating na 27,000 metric tons at base pa ito sa sugar order no. 3.",Pinatutugis na ni Sen. Grace Poe ang mga umiipit sa supply ng asukal kaya nagkakaroon ng artificial shortage sa bansa.,"August 17, 2022  12:00am",https://www.philstar.com/pilipino-star-ngayon/bansa/2022/08/17/2203193/sugar-hoarders-pinatutugis-ni-poe
"Mandatory Evacuation Center Bills, muling iginiit ni Bong Go","Muling ipinanawagan ni Senator Christopher “Bong” Go ang pagpapasa ng kanyang panukala na pagtatayo ng evacuation center sa bawat munisipalidad, lungsod at lalawigan sa buong bansa. Sa ambush interview matapos personal na magbigay ng tulong sa mga nasunugan sa Bacoor City, Cavite noong Linggo, sinabi ni Go na isinampa niya muli ang panukalang batas sa 19th Congress bilang isa sa kanyang priority measures na tutugon sa kahinaan ng Pilipinas sa mga epekto ng pagbabago ng klima at iba pang natural o sakuna na dulot ng tao. “Meron na po akong nai-file sa Senado. Itong mandatory evacuation center. Itong Senate Bill 193. Na-i-file ko po noong July. Alam n’yo, kailangan po natin ng maaayos na evacuation center, malilinis na evacuation center sa mga siyudad, probinsya at munisipyo,” ani Go. “Tignan n’yo po nga­yon, eh, kung wala silang maayos na evacuation center, nagagamit po ang eskwelahan. Eh, kung gagamitin na po ito sa pagbubukas ng eskwela, masasakripisyo po ang pag-aaral kung gagamitin po bilang evacuation center,” dagdag niya. Sa ilalim ng “Mandatory Evacuation Center Act of 2022”, ang pagtatayo ng mga evacuation center sa lahat ng lokalidad ay iimplementa ng Department of Public Works and Highways. Ang mga iminungka­hing mandatory evacuation center ay dapat nakadisenyong kakayanin ang mga super typhoon o bilis ng hangin na hindi bababa sa 300 kilometro bawat oras at aktibidad ng seismic na hindi bababa sa 8.0 magnitude. Dapat ding maayos at malinis ang evacuation center kung saan pwedeng makapagpahinga ang mga bata, may sanitation, comfort room, at komportableng higaan bago makauwi sa kanilang tirahan ang mga bakwit. Bukod dito, naghain din si Go ng SBN 188 na nag­lalayong magtatag ng isang Department of Disaster Resilience, isang highly specialized agency na may tungkuling tiyakin ang adaptive, disaster-resilient at ligtas na mga komunidad; at SBN 192 na nagtatadhana para sa pagbuo ng isang programa sa pabahay at panlipunang proteksyon na magbibigay sa mga biktima ng sakuna.","Muling ipinanawagan ni Senator Christopher “Bong” Go ang pagpapasa ng kanyang panukala na pagtatayo ng evacuation center sa bawat munisipalidad, lungsod at lalawigan sa buong bansa.","August 17, 2022  12:00am",https://www.philstar.com/pilipino-star-ngayon/bansa/2022/08/17/2203186/mandatory-evacuation-center-bills-muling-iginiit-ni-bong-go
Komite ng Kamara aprub sa panukalang ipangalan kay Marcos Sr. kolehiyo sa Ilocos,"Sa botong 7-1, inaprubahan sa House Committee on Higher and Technical Education ang panukalang gawing Ferdinand E. Marcos State University (FEMSU) ang pangalan ng Mariano Marcos State University (FEMSU) ito'y kahit diktador at may nakaw na yaman ang dating pangulo. Martes nang pagpulungan ng CHTE ang House Bill 2407 na naglalayong palitan ang pangalan ng isang unibersidad sa Batac, Ilocos Norte, bagay na aamyenda sa Presidential Decree 1279 na dating nagsanib sa Mariano Marcos Memorial College at Northern Luzon State College. Tanging si Rep. Raoul Manuel ng Kabataan party-list ang bumoto tutol sa HB 2407 kanina. ""Bilang kinatawan po ng mga kabataan... kinikilala ng gobyerno 'yung mga abuso ng Batas Militar pero sa kabilang banda ay may mga hakbang tayo para makatulong na linisin ang reputasyon ni Marcos Sr. sa pagpapangalan nitong unibersidad,"" wika ni Manuel kanina sa pagdinig. ""I objected and explained why, but no debate ensued and the committee proceeded to voting,"" dagdag pa niya sa hiwalay na tweet.     With 7-1 vote, House Committee on Higher and Technical Education approved the bill to rename a state university into the Ferdinand E. Marcos State Univ (FEMSU)! 
 
I objected and explained why, but no debate ensued and the committee proceeded to voting. 
 
???????????? Si dating Pangulong Ferdinand Marcos Sr. ay kilalang nagdeklara ng Martial Law noong 1972 hanggang 1981, dahilan para ikulong ang 70,000 katao, i-torture ang 34,000 at patayin ang nasa 3,200 noong panahon ng diktadura, ayon sa  . Kinikilala rin ng Korte Suprema noong  ,   at   na merong nakaw na yaman ang kanilang pamilya, bagay na  . Si Marcos Sr. ay tatay ng kasalukuyang presidente na si Pangulong Ferdinand Marcos Jr. Ngayong Hulyo lang nang ihain ni Ilocos Norte 2nd District Rep. Angelo Marcos Barba, pinsan ni Bongbong, ang HB 2405 sa layuning kilalanin ang ""unparalleled vision and undying legacy"" ni Macoy.  Ilocos Norte 2nd District Rep. Angelo Marcos Barba files House Bill No. 2407 seeking to rename the Mariano Marcos State University to Ferdinand Marcos State University in Batac City.      ""Just to clarify here, there is another university in La Union named after Don Mariano Memorial State University,"" paliwanag ni Baguio City Rep. Mark Go, chairperson ng komite, kanina. ""One of the reasons during our last Congress why they want to change it to Ferdinand Marcos is... right now when it is mentioned... they don't know whether it is in Ilocos or in La Union."" Matatandaang pumasa sa ikatlo at huling pagdinig ng 18th Congress ang kaparehong panukala. Giit tuloy ni Manuel, labis nilang tututulan ang panukala oras na magsimula na ang plenary debates.","Sa botong 7-1, inaprubahan sa House Committee on Higher and Technical Education ang panukalang gawing Ferdinand E. Marcos State University (FEMSU) ang pangalan ng Mariano Marcos State University (FEMSU) ito'y kahit diktador at may nakaw na yaman ang dating pangulo.","August 16, 2022  6:12pm",https://www.philstar.com/pilipino-star-ngayon/bansa/2022/08/16/2203086/komite-ng-kamara-aprub-sa-panukalang-ipangalan-kay-marcos-sr-kolehiyo-sa-ilocos
'Paki-absorb students': DepEd nanawagan dahil sa pagsasara ng QC school,"Nanawagan ngayon ang Department of Education (DepEd) sa ilang paaralan dahil sa biglaang pagsasara ng isang paaralan sa Lungsod ng Quezon dahil sa epekto ng pandemya, bagay na hindi raw naipaalam sa kagawaran bago ginawa. Ika-15 ng Agosto kasi nang   matapos ianunsyo ang biglaang pagsasara dahil sa ""financial instability"" at ""low enrolment"" ito kasabay ng unang araw ng eskwela. Colegio de San Lorenzo announced on Monday that it will end operations due to financial instability and low enrollment.      ""There is already a private school in QC that got in touch with DepEd and informed us that they are willing to absorb students, particularly Grades 11 and 12 at the same tuition rate as that of Colegio de San Lorenzo,"" ayon kay DepEd spokespwerson Michael Poa, Martes. ""We hope more schools would do the same."" Matapos iberipika sa regional director, sinabi ni Poa na ""walang prior communication"" sa DepEd ang eskwelahan tungkol sa closure. Dahil dito, walang pormal na pagpapaabot ang CDSL na may plano silang magsara ng pintuan sa kanilang mga estudyante. Voluntary closure sa ilalim ng Section 43 ng Department 88 s. 2010 aniya ang nangyari. ""As per our protocols, the DepEd will only issue an acknowledgement of closure once we are assured that the transfer credentials of the affected students are processed and released by the school,"" sambit pa ng DepEd official. Una nang sinabi ng CDSL na sinisimulan na nila ang full refunds ng lahat ng tuition fee, uniform expenses, book expenses, etc. na una nang naibayad habang ina-assist ang lahat na makalipat sa ibang paaralan. Nakikipag-ugnayan na rin daw ang CDSL sa ibang mga unibersidad na ""may kapantay na kalibre"" para sa posibilidad ng pagpapalipat ng estudyanteng una nang nag-enrol sa college department ng paaralan. Ayon kay Commission on Higher Education (CHED) chairperson Prospero de Vera III, nakikipoag-usap na ang paaralan sa mga opisyal ng CHED regional office sa Metro Manila patungkol sa isyu. ""Under Sec. 84 of DO 88 s.2010, private schools teachers  who are terminated due to voluntary closure of private schools shall be entitled to separation pay,"" dagdag pa ni Poa. ""As to any form of assistance that the DepEd can provide, we will explore this. But again, I have to emphasize that these are private school teachers."" Ilan sa mga paaralang pumayag na mag-absorb ng CDSL students ang   sa Barangay Sangandaan sa Quezon City. Ibinuhos tuloy online ng mga magulang at estudyante ang pagkabanas dahil sa nangyari, lalo na't libu-libong estudyante't empleyado ang naapektuhan ng pagsasara. Problema ng ilang mga estudyante, tapos na ang admission sa ilang eskwelahan ang unibersidad sa ngayon. ""Nakakaiyak lahat ng hinaing ng students at parents Colegio de San Lorenzo,"" ani Janice Tan sa isang paskil sa Facebook kahapon. ""This is the scenario na wla nmn kami lahat magagawa! We have been a hostage of this selfish school!!!!""     Galit naman ang student council ng naturang paaralan lalo na't ""pinagtaksilan"" daw ng institusyon ang mga estudyante na gustong matapos na ang kanilang pagaaral. ""Ngayon na magsasara ang pangalawang tahanan namin, lahat kami ay naguguluhan at natatakot. Hindi lamang dahil sa nawalang eskwelahan. Kundi sa mga pangarap na biglang natuldukan. Mga pangarap na bigla na lang naglaho at nawala sa aming mga kamay,"" sabi nila.","Nanawagan ngayon ang Department of Education (DepEd) sa ilang paaralan dahil sa biglaang pagsasara ng isang paaralan sa Lungsod ng Quezon dahil sa epekto ng pandemya, bagay na hindi raw naipaalam sa kagawaran bago ginawa.","August 16, 2022  11:16am",https://www.philstar.com/pilipino-star-ngayon/bansa/2022/08/16/2203042/paki-absorb-students-deped-nanawagan-dahil-sa-pagsasara-ng-qc-school
"Nag-resign na DA exec, ‘pakakantahin’ ng Senado sa importasyon ng asukal","Target ng mga senador na “pakantahin” si dating Agriculture Undersecretary Leocadio Sebastian kung sino ang nag-utos sa kanya para lumagda sa umano’y iligal na importasyon ng asukal. Ayon kay Senate President Juan Miguel Zubiri, tiyak nila na ito ang tatanungin kapag nagpatawag ng imbestigasyon ang Senate Blue Ribbon Committee kung saan papaimbitahan si Sebastian na lumagda sa Sugar Order no. 4 kasama ang tatlong opisyal ng Sugar Regulatory Administration (SRA). Tanong naman ni Sen. Risa Hontiveros kung bakit kaya lumagda si Sebastian sa iligal na kautusan at sino ang nag-utos kung mayroon dahil alam dapat ni Sebastian ang patakaran sa pag-iisyu ng sugar order o import permit bilang career official sa DA. Dagdag pa ni Hontiveros, hindi kaya nabigyan si Sebastian ng Executive Secretary ng otoridad para lumagda sa nasabing kautusan o kaya ay importation plan lang ang sugar order, kaya ito ang kanyang tatanungin sa gagawing imbestigasyon. Tiniyak naman ni Zubiri na hindi si Pangulong Ferdinand Marcos Jr. ang nag-utos dahil siya mismo ang nagpakansela sa sugar order habang si Executive Secretary Vic Rodriguez ang nagbuko ng sugar order at nagsumbong sa Pangulo.",Target ng mga senador na “pakantahin” si dating Agriculture Undersecretary Leocadio Sebastian kung sino ang nag-utos sa kanya para lumagda sa umano’y iligal na importasyon ng asukal.,"August 17, 2022  12:00am",https://www.philstar.com/pilipino-star-ngayon/bansa/2022/08/17/2203185/nag-resign-na-da-exec-pakakantahin-ng-senado-sa-importasyon-ng-asukal
Grupo pinalagan datos na P80/araw 'sapat' sa pangangailangan ng Pinoy,"Kalokohan para sa grupong Bagong Alyansang Makabayan (BAYAN) ang sariwang datos ng gobyerno pagdating sa "" "" ng bansa, bagay na nagtatago raw sa totoong sitwasyon ng kahirapan sa Pilipinas. Lunes nang sabihin ng Philippine Statistics Authority (PSA) na   kada buwan para ""matugunan ang basic food/non-food requirements."" Katumbas 'yan ng P80 kada tao sa isang araw. Inilabas ito kasabay ng pahayag ng PSA na  . Katumbas ito ng 18.1% poverty incidence. Mas marami ang nasa below poverty line kaysa sa 17.67 milyon noong 2018.  Pero ayon kay BAYAN secretary general Renato Reyes Jr., maaaring mas marami pa ang tunay na kapos-palad dahil sa baba ng poverty threshold. ""Mababa kasi ang poverty threshold ng PSA na P12,030 para sa isang pamilya ng 5 katao. Lalabas na P400 pesos ang gastos araw-araw o P80 kada tao,"" wika ni Reyes sa isang pahayag, Martes. ""Napakaliit ito, halos imposible na mabuhay sa ganitong halaga. Hindi ito disenteng pamumuhay kung tutuusin. Ang mababang poverty threshold ay nagagamit lang para pagtakpan ang tunay na sitwasyon ng kahirapan sa bansa."" ""Mabubuhay ka ba sa P80 kada araw?""     Sa tuwing mababa ang poverty threshold, hindi rin daw nagiging kagyat ang pangangailangang itaas ang sahod sa pag-aakalang mabubuhay daw ang publiko sa P12,000 kada buwan o P400 araw. Marso 2022 lang nang sabihin ng IBON Foundation na nasa  , o perang kailangan ng pamilyang lima ang miyembro para ""mabuhay nang disente."" Malayo ito sa minimum wage sa Kamaynilaan na hanggang P570. Sa unang State of the Nation Address (SONA) ni Pangulong Ferdinand Marcos Jr. nitong Hulyo, sinabi niyang  . Pero   lang daw ito kung ipagpapatuloy ni Marcos Jr. ang economic policies ni dating Pangulong Rodrigo Duterte, ayon sa Council for People's Development & Governance. ""Ngayon ay 18% ito, o doble ng nais na target. Paano makakamit ang mas mababang tantos ng kahirapan kung magdadagdag pa ng buwis, tumaas ang inflation, napakataas ng presyo ng langis, walang makabuluhang umento sa sahod at sweldo ng kawani, bagsak ang agrikultura at dumami ang walang tabaho (3M ayon sa PSA)?"" dagdag pa ni Reyes. ""Tila mananatiling pangarap ang pagpawi ng kahirapan sa ganitong umiiral na kalakaran."" Agosto lang nang iulat ng Social Weather Stations na nasa  . Halos kalahati ng lahat ng pamilya. Mayo lang nang tumalon sa 6% (katumbas ng 2.9 milyong Pinoy) ang   sa Pilipinas, maliban pa sa mahigit .","Kalokohan para sa grupong Bagong Alyansang Makabayan (BAYAN) ang sariwang datos ng gobyerno pagdating sa ""","August 16, 2022  7:12pm",https://www.philstar.com/pilipino-star-ngayon/bansa/2022/08/16/2203100/grupo-pinalagan-datos-na-p80araw-sapat-sa-pangangailangan-ng-pinoy
"Dengue sa bansa, tumaas pa sa 131%","Patuloy ang pagtaas ng mga kaso ng dengue sa bansa nang maitala na ito sa 102,619 mula Enero 1 hanggang Hulyo 30, ayon sa Department  of Health (DOH). Mas mataas ito ng 131% kumpara sa mga naiulat na kaso sa parehong period noong 2021 na nasa 44,361 lamang noon. Pinakamaraming   kaso ng dengue sa Region III na may 18,664 o 18%, kasunod ang Region VII na may 10,034 o 10% at ikatlo ang National Capital Region na may 8,870 o 9%. Mula nitong Hulyo 3 hanggang Hulyo 30, nadagdag ang nasa 23,414 kaso ng dengue kung saan pinakamataas sa Region 3 (5,838), kasunod ang NCR (2,689) at Calabarzon (2,369). Nabatid rin na siyam sa 17 rehiyon sa bansa ang lumagpas na sa ‘epidemic threshold’ sa nakalipas na apat na linggo. Kabilang dito ang Regions II, III, CALABARZON, MIMAROPA, VI, VII, IX, CAR, at NCR. Ang Mimaropa at Region VI na lamang ang nagpapakita ng tuluy-tuloy na pagtaas ng mga kaso mula Hunyo 26 hanggang Hulyo 23. Sa buong bansa, nakapagtala na ng 368 nasawi sa sakit na may 0.4% case fatality rate.","Patuloy ang pagtaas ng mga kaso ng dengue sa bansa nang maitala na ito sa 102,619 mula Enero 1 hanggang Hulyo 30, ayon sa Department  of Health (DOH).","August 16, 2022  12:00am",https://www.philstar.com/pilipino-star-ngayon/bansa/2022/08/16/2202992/dengue-sa-bansa-tumaas-pa-sa-131
"Pinas, mag-aangkat ng 150K MT asukal sa Oktubre","Bagaman at sapat pa ang suplay ng asukal sa bansa, inilutang ni Pangulong Ferdinand Marcos Jr. ang posibilidad na umangkat ang bansa ng 150,000 metriko tonelada pagdating ng Oktubre. Sa kanyang lingguhang vlog, na ini-upload noong Linggo,  ipinaliwa­nag ng Pangulo na sapat na ang kasalukuyang imbentaryo ng asukal sa bansa at hindi na ka­ilangan pang mag-import sa kasalukuyan. Bago anya mag-import ng panibagong asukal ay dapat ubusin na muna ang kasalukuyang ang suplay. Sa kanyang kalkulasyon, ang suplay ay maaaring lumiit pagsapit ng Oktubre. Pero hindi aniya aabot sa 300,000 MT ang aangkatin. “Pero kakaunti lang hindi kasing dami ng kanilang sinasabi dati na 300,000 tons. Eh siguro marami --- malaki na ‘yung 150,000 tons para sa bu- ong taon na ito,” wika niya. Nauna nang nanawagan ang Malacañang na imbestigahan ang hindi awtorisadong paglagda sa isang resolusyon ng mga miyembro ng Sugar Regulatory Administration na nag-utos sa pag-angkat ng 300,000 metric tons ng asukal. Sinabi ni Press Secretary Trixie Cruz-Angeles na si Marcos, bilang board chairman, ay hindi pinahintulutan ang pag-aangkat at hindi pumirma ng anumang resolusyon o kautusan para payagan ang naturang hakbang. Sinabi pa ni Marcos na maingat na pinag-aaralan at kinakalkula ng administrasyon ang pag-aangkat ng asukal gayundin ang mga seedlings, palay, at feed wheat para matiyak ang food security. Bagama’t hindi aniya maiiwasan ang pag-aangkat, dapat tiyakin ng gobyerno na ito ay sapat lamang.","Bagaman at sapat pa ang suplay ng asukal sa bansa, inilutang ni Pangulong Ferdinand Marcos Jr. ang posibilidad na umangkat ang bansa ng 150,000 metriko tonelada pagdating ng Oktubre.","August 16, 2022  12:00am",https://www.philstar.com/pilipino-star-ngayon/bansa/2022/08/16/2202994/pinas-mag-aangkat-ng-150k-mt-asukal-sa-oktubre
28K bagong kaso ng COVID-19,"Nakapagtala ang Pili-pinas ng 28,008 bagong kaso ng COVID-19 sa loob ng isang linggo, mula Agosto 8 hanggang sa 14, ayon sa Department of Health (DOH) kahapon. Batay sa National COVID-19 case bulletin na inilabas ng DOH nitong Lunes, mayroong average na 4,001 kaso na naitatala kada araw sa nakalipas na linggo. Mas mataas ito ng 3% kumpara sa mga kasong naitala mula Agosto 1 hanggang Agosto 7. Nasa 101 kaso ang nasa ‘severe at critical’ na kundisyon.  Nasa 229 ang bagong nadagdag sa mga nasawi kung saan 98 lamang dito ang nangyari mula Agosto 4 hanggang Agosto 14. Sa healthcare utilization, nakapagtala ng 30.9% ‘non-ICU bed utilization’ kung saan 6,781 sa 21,968 na higaan ang okupado.  Nasa 28% naman ang ‘ICU bed utilization’ kung saan 719 sa 2,571 higaan ang okupado ng mga pasyente. Nakapagtala na rin ng 92.33% ‘coverage ng target population’ ang ‘fully-vaccinated’ na.  Katumbas ito ng 72,107,000 bakunado makaraang madagdagan ng 208,369 na nagpabakuna noong nakalipas na linggo. Nasa 17,015,413 naman ang nakapagpatu- rok ng unang booster shot makaraang madagdagan ng 412,316 nitong nakaraang linggo.","Nakapagtala ang Pili-pinas ng 28,008 bagong kaso ng COVID-19 sa loob ng isang linggo, mula Agosto 8 hanggang sa 14, ayon sa Department of Health (DOH) kahapon.","August 16, 2022  12:00am",https://www.philstar.com/pilipino-star-ngayon/bansa/2022/08/16/2202989/28k-bagong-kaso-ng-covid-19
"19.99 milyong Pinoy, mahirap noong 2021","Umaabot sa 19.99 milyong Pinoy ang nag­sabing sila ay mahirap noong 2021. Sa datos ng Philippine Statistics Authority (PSA), ang naturang bilang ay may pagtaas ng 18.1 percent kumpara sa 16.7 percent  o may 17.67 milyong Pinoy na nagsabing sila ay mahirap noong 2018. “This translates to around 19.99 million Filipinos who lived below the poverty threshold of about P12,030 per month for a fami­ly of five,” ayon kay PSA Under­secretary Dennis Mapa. Sinabi ni Mapa na ang National Capital Region (NCR) ang nakapagtala ng may pinaka mababang poverty incidence sa bansa o 3.5 percent, habang ang Bangsamoro Autonomous Region in Muslim Mindanao ang may pinaka mataas na poverty incidence na 37.2%.  Anya sa kabuuan,10 rehiyon ang may mataas na poverty incidence noong 2021 kumpara noong 2018. Ang  poverty incidence sa mga pamilya ay tumaas ng 13.2% noong 2021 mula sa 12.1% noong 2018. Mataas din ang bilang ng mga pamilyang kulang sa pagkain sa bansa na pumalo sa 1.04 milyon noong 2021, mas mataas sa 840,000 noong 2018.",Umaabot sa 19.99 milyong Pinoy ang nag­sabing sila ay mahirap noong 2021.,"August 16, 2022  12:00am",https://www.philstar.com/pilipino-star-ngayon/bansa/2022/08/16/2202988/1999-milyong-pinoy-mahirap-noong-2021
"BRTTH, napili ng DOH bilang ‘specialized center’","Inanunsyo ng Department of Health (DOH) ang pagkakapili nito sa Bicol Regional Training and Teaching Hospital (BRTTH) bilang isa sa pitong mga specialized medical centers na dapat mabuksan sa Metro Manila sa 2025. Ikinagalak naman ito ni 2nd Distric Albay Rep. Joey Salceda, chairman ng House Committee on Ways and Means na nagsulong ng moderni­sasyon at pagpapalawak sa BRTTH. Una rito, inihayag ni DOH Officer-in-Charge Maria Rosario Vergeire kamakailan ang plano ng ahensya na magtatag ng mga ‘specialized centers’ sa pitong ospital ng gob­yerno sa labas ng Metro Manila sa susunod na tatlong taon na naglalayong matugunan ang mga sakit na ‘neonatal’ at maging ang mga sakit sa baga, atay saka kanser. “Patuloy naming ipag-lalaban ang modernisas-yon at pagpapataas sa ka-lidad ng serbisyo ng BRTTH na kahit kulang at limitado ang pondo nito ay sadyang patuloy namang nagsikap para matugunan ang mga pangangailangang pangkalusugan ng mga  Bikolano, at matupad ang mandato ng DOH na ma-ging ‘Heart, Lung, Kidney at (nitong huli) Cancer Center’ sa rehiyong Bikol,” ani Salceda. Sa ilalim ng Republic Act 11719 na iniakda ni Salceda at nilagdaang maging batas ni dating Pangulong Duterte, ang BRTTH ay kinikilala na bilang “PGH of the South”.",Inanunsyo ng Department of Health (DOH) ang pagkakapili nito sa Bicol Regional Training and Teaching Hospital (BRTTH) bilang isa sa pitong mga specialized medical centers na dapat mabuksan sa Metro Manila sa 2025.,"August 16, 2022  12:00am",https://www.philstar.com/pilipino-star-ngayon/bansa/2022/08/16/2202987/brtth-napili-ng-doh-bilang-specialized-center
"Marcos, itinalaga si Panganiban bilang DA undersecretary","Itinalaga ni Pangulong Ferdinand Marcos Jr. si Domingo Panganiban bilang undersecretary ng Department of Agriculture. Pormal na nanumpa si Panganiban sa kanyang bagong puwesto ni Marcos Jr. sa Palasyo ng Malacañang noong Biyernes, Agosto 12. Sa kanyang post sa Facebook, sinabi ni Marcos na isang karangalan ang makatrabaho niya si Panganiban. “Isang karangalan ang makatrabaho ang ating mga dalubhasa sa pagtugon sa pangangailangan ng ating bayan lalo na sa sektor ng agrikultura,” ani Marcos. Si Panganiban ay nagsilbi sa sektor ng agrikultura sa iba’t ibang kapasidad mula noong administrasyon ng yumaong pangulong Ferdinand Marcos Sr. Nakilala rin si Panganiban bilang tagapagtagu-yod ng Masagana 99 Rice Program. Ang Masagana 99 ay naghangad na pa­taasin ang produksyon ng bigas sa bansa. Samantala, hinirang ni Marcos si Nelson Java-Celis bilang bagong Comelec commissioner. Pinalitan ni Celis si Commissioner Aimee Torrefranca-Neri. Si Celis ay nagtapos ng Bachelor of Science in Electronics at Communications Engineering sa Don Bosco Technical College at nagtapos ng kanyang Master at Doctor of Business Administration sa De La Salle University.",Itinalaga ni Pangulong Ferdinand Marcos Jr. si Domingo Panganiban bilang undersecretary ng Department of Agriculture.,"August 16, 2022  12:00am",https://www.philstar.com/pilipino-star-ngayon/bansa/2022/08/16/2202990/marcos-itinalaga-si-panganiban-bilang-da-undersecretary
Mga guro na ‘di pa bakunado pwedeng magturo sa F2F classes,"Pinahintulutan na rin ng Department of Education (DepEd) ang mga gurong hindi pa bakunado laban sa COVID-19, na makapagturo na sa nalalapit na pagbabalik ng face-to-face classes sa bansa. Sa isang pulong balitaan nitong Lunes, sinabi ni DepEd Undersecretary Atty. Revsee Escobedo na ang bago nilang polisiya ay payagan na rin ang mga unvaccinated tea-chers na mag-report sa trabaho at magturo. Gayunman, kailangan aniya ng mga itong istriktong tumalima sa umiiral na minimum public health protocols, gaya nang pagsusuot ng face masks. Kailangan din na ang mga silid-aralan na pagtuturuan ng mga ito ay mayroong maayos na bentilasyon. Ang mga guro naman aniya na makikitaan ng mga sintomas ng CO-VID-19 ay pinapayuhang magpasuri at manatili na lamang sa tahanan. Tiniyak ng DepEd na ang mga gurong sasailalim sa quarantine ay magkakaroon ng ‘excused leave with pay.’ Nakikipag-ugnayan  na rin ang DepEd sa Department of Health (DOH) para sa pagdaraos ng mobile COVID-19 vaccinations sa mga paaralan, para sa mga bata at mga gurong nais nang magpabakuna.","Pinahintulutan na rin ng Department of Education (DepEd) ang mga gurong hindi pa bakunado laban sa COVID-19, na makapagturo na sa nalalapit na pagbabalik ng face-to-face classes sa bansa.","August 16, 2022  12:00am",https://www.philstar.com/pilipino-star-ngayon/bansa/2022/08/16/2202993/mga-guro-na-di-pa-bakunado-pwedeng-magturo-sa-f2f-classes
"COVID-19, isa pa rin sa nangungunang sanhi ng pagkamatay sa Pinas – PSA","Nananatiling isa ang COVID-19 sa mga ­nangungunang sanhi ng pagkamatay sa bansa sa unang apat na buwan ng taon, ayon sa Philippine Statistics Authority (PSA). Ang mga rehistradong pagkamatay dahil sa ­COVID-19 ay umabot sa 10,226 o 6.5 porsiyento ng total registered deaths mula Enero hanggang Abril 2022. Batay sa klasipikasyon, ang COVID-19 virus identified at  virus not identified ay parehong kasama sa 15 pangunahing sanhi ng kamatayan. Nasa ika-6 na na­ngungunang sanhi ng pagkamatay sa bansa na may 7,692 kaso o 4.9 porsyento ng kabuuang pagkamatay ang COVID-19 virus identified  habang sa virus not identified ay umabot sa 2,534 o 1.6 porsyento na ika-14 na nangungunang sanhi ng kamatayan. Nasa 3 rehiyon ang nag-uulat ng mahigit isang libong pagkamatay sa COVID-19 na kinabibilangan ng National Capital Region (NCR) na may rehistradong 2,440 deaths or 23.9 porsyento ng total COVID-19 deaths mula Enero hanggang Abril 2022; ikalawa ang Region IV-A (CALABARZON) na may 1,521 deaths (14.9%), habang ang Central Luzonay 1,355 deaths (13.3%). Samantala, lumalabas na ang BARMM ang ­na­­g-ulat ng pinakamababa o 20 lamang na registered COVID-19 deaths. Ang tatlong nangungunang sanhi ng pagkamatay sa bansa mula Enero hanggang Abril ng 2022 ay ischemic heart disease, cerebrovascular disease, at neoplasms, ayon pa rin sa ulat ni Dennis Mapa ng PSA. Lumalabas na ito rin ang nangungunang sanhi ng pagkamatay sa parehong panahon noong 2021. Mula Enero hanggang Abril ng 2022, ang ischemic heart disease ang nangungunang sanhi ng kamatayan na may 29,442 kabuuang pagkamatay sa bansa. Pumangalawa ang mga cerebrovascular disease; neoplasma, na karaniwang kilala bilang “kanser”; diabetes mellitus at hypertensive disease.","Nananatiling isa ang COVID-19 sa mga ­nangungunang sanhi ng pagkamatay sa bansa sa unang apat na buwan ng taon, ayon sa Philippine Statistics Authority (PSA).","August 15, 2022  12:00am",https://www.philstar.com/pilipino-star-ngayon/bansa/2022/08/15/2202674/covid-19-isa-pa-rin-sa-nangungunang-sanhi-ng-pagkamatay-sa-pinas-psa
"Halos P6 milyong jackpot sa Lotto 6/42, naiuwi ng taga-Quezony","Isang taga-Quezon ang nakapag-uwi ng halos P6 milyong jackpot prize ng Lotto 6/42 na binola ng Philippine Charity Sweepstakes Office (PCSO) nitong Sabado ng gabi. Ayon sa PCSO, matagumpay na nahulaan ng lucky bettor ang winning combination na 26-12-20-24-39-41 na may katumbas na P5,940,000. Nabili umano ng masuwerteng mananaya ang kanyang lucky ticket mula sa Candelaria, Quezon. Anang PCSO, maaaring kubrahin ng lotto winner ang kanyang premyo sa PCSO main office sa Mandaluyong City. Kinakailangan lamang nitong magprisinta ng winning ticket at dalawang ID cards. Hinikayat din ng PCSO ang publiko na patuloy na tangkilikin ang kanilang mga palaro upang magkaroon ng tiyansang maging susunod na milyonaryo at makatulong pa sa kawanggawa. Ang Lotto 6/42 ay binobola tuwing Martes, Huwebes at Sabado.",Isang taga-Quezon ang nakapag-uwi ng halos P6 milyong jackpot prize ng Lotto 6/42 na binola ng Philippine Charity Sweepstakes Office (PCSO) nitong Sabado ng gabi.,"August 15, 2022  12:00am",https://www.philstar.com/pilipino-star-ngayon/bansa/2022/08/15/2202673/halos-p6-milyong-jackpot-sa-lotto-642-naiuwi-ng-taga-quezony
"Press Sec. Angeles, may COVID-19","Nagpositibo sa CO-VID-19 si Press Secretary Trixie Cruz-Angeles. “Kahapon nagpa-Covid swab test ako, RT-PCR at lumabas ang resulta kaninang umaga. Ako po ay positive sa Co-vid. Kung kaya’t sa bahay muna ako magtatrabaho habang ako ay naka isolation,” ani Cruz-Angeles. Wala anya siyang anumang sintomas, ngunit ihihiwalay siya bilang pag-iingat hanggang sa matapos ang kanyang isolation period. Sinabi rin ni Cruz-Angeles na hindi niya na­kahalubilo si Pangulong Ferdinand Marcos Jr. Hinikayat din niya ang publiko na magpa-Covid booster shots na upang mapanatili ang proteksyon laban sa sakit. Si Cruz-Angeles ang namumuno sa Office of the Press Secretary at nangangasiwa sa operasyon ng state-run TV stations na PTV-4 at IBC-13, radio station Radyo Pilipinas, at Philippine News Agency.",Nagpositibo sa CO-VID-19 si Press Secretary Trixie Cruz-Angeles.,"August 16, 2022  12:00am",https://www.philstar.com/pilipino-star-ngayon/bansa/2022/08/16/2202986/press-sec-angeles-may-covid-19
"SRA officials sa pag-angkat ng asukal, pinagbibitiw lahat","Pinagbibitiw ni Se­nate President Juan Miguel Zubiri ang mga opisyal ng Sugar Regulatory ­Administration (SRA) na sangkot sa pagpirma sa illigal na importation order para sa may 300,000 me­trikong tolenada ng asukal. Ayon kay Zubiri, kung mayroong delicadeza ang mga taga SRA ay dapat mag-resign na sila lalo at laman sila ng lahat ng balita dahil sa illegal Sugar order No. 4. Ang panawagan ay ginawa ng Senador matapos sabihin ni Press Secretary Trixie Cruz-Angeles na nagbitiw si Undersecretary Leocadio Sebastian sa kanyang puwesto bilang undersecretary for operations at chief of staff ng Secretary of Agriculture, isang pwesto na hawak din ni Pangulong Ferdinand Marcos Jr. Paliwanag ni Cruz-Angeles, humingi ng paumanhin si Sebastian kay Marcos sa paglagda sa Sugar Order No. 4 nang walang pag-apruba ng Pangulo na siyang tumatayong kalihim ng DA, at chairman din ng Sugar Regulatory Board. Bukod umano sa pagbibitiw, dapat pa rin sampahan sila ng kaso dahil ipinamahak ng mga opisyal ng SRA si Pangulong Marcos, kaya dapat silang turuan ng leksyon. Isang kasinungalingan din umano ang sinasabi ng mga opisyal ng SRA na wala ng asukal, kaya ­hihilingin din umano ni Zubiri na imbestigahan ang tangkang pag-aangkat. Matatandaan na sinabi ni Agriculture Undersecretary Kristine Evangelista na kailangan ng Pilipinas na mag-import ng 300,000 metric tons ng asukal upang patatagin ang ­presyo ng mga bilihin sa merkado.","Pinagbibitiw ni Se­nate President Juan Miguel Zubiri ang mga opisyal ng Sugar Regulatory ­Administration (SRA) na sangkot sa pagpirma sa illigal na importation order para sa may 300,000 me­trikong tolenada ng asukal.","August 15, 2022  12:00am",https://www.philstar.com/pilipino-star-ngayon/bansa/2022/08/15/2202677/sra-officials-sa-pag-angkat-ng-asukal-pinagbibitiw-lahat
"20.6 milyong COVID-19 vaccines, nasayang - DOH","Mahigit sa 20 milyon na donasyon at nabi-ling COVID-19 vaccines doses sa Pilipinas ang nasayang. Sinabi ni Health Under­secretary Carol Tanio sa pagdinig ng Senate committee on Health demography ni Senador Bong Go, na kabuuang 20,660,354 bakuna kontra COVID ang nasayang hanggang nitong Agosto 12. Paliwanag ni Tanio, 6% nito ang donasyong bakuna, 22% ay binili ng local governments at 40% naman ay binili ng pribadong sektor na na-expired. Nilinaw naman ni Department of Health (DOH) officer-in-charge Undersecretary Maria Rosario Vergeire na ang 134 million vaccine doses na binili ng national government ay hindi nasayang. Anya, umabot lang sa 8.42 porsiyento ng mga bakuna kontra COVID-19 na dumating sa bansa ang nasayang subalit nasa loob pa rin umano ito ng standard rate na 10% o mas mababa sa itinakda ng World Health Organization. Dahil dito nanga-ngamba naman si Sen. Risa Hontiveros na pagdating ng Oktubre ay baka lumampas na ito sa threshold ng WHO para sa acceptable wastage kaya dapat ay bilisan ang pagbabakuna sa mga tao. Nilinaw naman ni Vergeire na ang mga pa­ngunahing dahilan ng pagkasayang umano ng bakuna ay ang expiration at operational issues tulad ng nabuksang bote ng bakuna subalit hindi nagamit, natapon ang bakuna, basag ang bote, may backflow o umapaw, may natira dahil sa under dose, may nasayang din dahil sa national disasters tulad ng bagyong Odette, nagkasunog, lindol, nabago ang temperatura at discoloration. Paliwanag pa ni Vergeire, dahil nakiusap ang Pilipinas ay papalitan ang lahat ng na-expired na bakuna binili man ng gob­yerno o pribadong sektor at pinaigting din ng gob­yerno ang vaccination program nito.",Mahigit sa 20 milyon na donasyon at nabi-ling COVID-19 vaccines doses sa Pilipinas ang nasayang.,"August 16, 2022  12:00am",https://www.philstar.com/pilipino-star-ngayon/bansa/2022/08/16/2202995/206-milyong-covid-19-vaccines-nasayang-doh
"50 milyon National ID cards, target tapusin ng PSA ngayong 2022","Target ng Philippine Statistics Authority (PSA) na makapagpalabas ng may 50 milyong national ID cards hanggang matapos ang taong 2022. Ayon kay PSA Deputy National Statistician Fred Sollesta na simula sa buwan ng Oktubre ay pabibilisin na ng ahensiya katulong ang Bangko Sentral ng Pilipinas (BSP) ang card production. Mula 80,000 ID kada araw ay target nila na mula sa Oktubre ay aabot na sa 133,000 kada araw ang maipalalabas na ID sa mamamayan. Sinabi ni Sollesta na magro-roll out sila ng printable at digital versions ng National IDs upang maabot ang target na 50 milyong IDs sa pagtatapos ng 2022. Dinagdag ni Sollesta na ang printable at digital versions ng National ID ay magkakaroon ng katulad na features ng physical cards, kagaya ng unique QR code na mai-scan para sa authentication. Anya, ipalalabas ang printable at digital versions sa mga hindi pa nakatatanggap ng physical cards at valid pa bilang patunay ng pagkakakilanlan. Inanunsyo rin nito na sa unang semester ng 2023, may 92 milyong combinations ng physical, printable, at mobile IDs ang maipalalabas ng PSA.",Target ng Philippine Statistics Authority (PSA) na makapagpalabas ng may 50 milyong national ID cards hanggang matapos ang taong 2022.,"August 14, 2022  12:00am",https://www.philstar.com/pilipino-star-ngayon/bansa/2022/08/14/2202533/50-milyon-national-id-cards-target-tapusin-ng-psa-ngayong-2022
Bong Go tinukuran ni Robin sa DDR Bill,"Nakuha ni Senator Christopher “Bong” Go ang suporta ng kapwa senador na si Robin Padilla sa kanyang pagsisikap na itulak ang pagpasa ng panukala niyang batas na magtatag ng isang Department of Disaster Resilience. Sa isang ambush interview pagkatapos ng personal na pagbibigay ng tulong sa mga naghihirap na residente sa Maasin City, Leyte, nangako si Go na susuportahan ang lahat ng pagsisikap at mga hakbang na naglalayong i-rehabilitate ang mga lugar sa Southern Leyte na pinakamatinding tinamaan ng Bagyong Odette noong Disyembre ng nakaraang taon. “Kami naman po ni Robin, susuportahan po namin bilang senador kung ano ang makakatulong, bilang mambabatas, ‘yung makakatulong sa rehabilitation dito sa Maasin.  Not only sa airport ninyo, kundi sa buong probinsya,” sabi ni Go. Muling nanawagan si Go para sa pagpasa ng Senate Bill No. 199 na naglalayong itatag ang DDR. Ang nasabing panukala ay naglalayong lumikha ng isang highly specialized na ahensya na may tungkuling tiyakin ang adaptive, disaster-resilient at ligtas na mga komunidad. “Ako po ay hindi titigil sa Senado na isulong ang Department of Disaster Resilience.  Kasi, tignan n’yo po, kung meron tayong departamento na nakatutok kapag may bagyo, hindi na po tayo kailangan mag-create ng task force para dito,” anang senador. Pagsasama-samahin ng DDR ang lahat ng mahahalagang tungkulin at mandato na kasalukuyang nakakalat sa iba’t ibang ahensyang may kinalaman sa kalamidad.  Kapag naitatag na, ito ang pangunahing responsable sa pagpapatupad ng mga programa, proyekto at aktibidad na magtitiyak na ang mga komunidad ay disaster-resilient, adaptive at ligtas. Ang panukala ay nagbibigay din para sa paglikha ng isang Integrated Disaster Resilience Information System (IDRIS) na magsisilbing database ng lahat ng nauugnay na impormasyon sa pagbabawas ng panganib sa kalamidad at pagbabago ng klima.",Nakuha ni Senator Christopher “Bong” Go ang suporta ng kapwa senador na si Robin Padilla sa kanyang pagsisikap na itulak ang pagpasa ng panukala niyang batas na magtatag ng isang Department of Disaster Resilience.,"August 15, 2022  12:00am",https://www.philstar.com/pilipino-star-ngayon/bansa/2022/08/15/2202669/bong-go-tinukuran-ni-robin-sa-ddr-bill
"Para matawag na ‘fully vaccinated’, dapat may booster shot","Pabor si dating National Task Force Against COVID-19 special adviser Dr. Ted Herbosa na isama sa depinisyon ng ‘fully vaccinated’ ang pagpapabakuna ng unang ‘booster shot’. Sinabi ni Herbosa na maraming bakuna ang nangangailangan talaga ng tatlong ­doses, kabilang na ang mga bakuna para sa polio, hepatitis, at MMR (measles, mumps, at rubella). “In the beginning, we don’t really know yet the required number of doses for one to be called fully vaccinated,” katwiran ni Herbosa. “This is the reason why I fully support the proposal to make the definition of fully vaccinated as three doses so that many people will be given protection especially now that students are set to go back in school this August,” paliwanag niya. Kung mababago ang depinisyon ng ‘fully-vaccinated individual’, mas marami na umano ang makukumbinsi na magpaturok na ng ‘booster shot’ at hindi na maghintay sa paglabas ng tinatawag na ‘new generation vaccines’ na ginawa laban sa Omicron subvariants. Habang hindi pa nailalabas ang natu­rang uri ng bakuna, hinikayat niya ang publiko na magpabakuna na ng available na mga bakuna na nagbibigay rin naman ng proteksyon laban sa mga bagong variants ng COVID-19. Sa datos ng Department of Health (DOH), nasa 72 milyong indibidwal na ang ‘fully-vaccinated’ sa bansa nitong Agosto 11 ngunit nasa 16.8 milyon pa lamang ang may unang booster dose at mas mababang 1.7 milyon ang may ikalawang booster shot.",Pabor si dating National Task Force Against COVID-19 special adviser Dr. Ted Herbosa na isama sa depinisyon ng ‘fully vaccinated’ ang pagpapabakuna ng unang ‘booster shot’.,"August 14, 2022  12:00am",https://www.philstar.com/pilipino-star-ngayon/bansa/2022/08/14/2202534/para-matawag-na-fully-vaccinated-dapat-may-booster-shot
Pag-uusap ng Pinas at China sa transport projects sisimulan muli,"Nagkasundo sina Department of Transportation (DOTr) Secretary Jaime Bautista at Chinese Ambassador Huang Xilian na simulang muli ang negosasyon para sa major transport projects ng Pilipinas. Sa isang pahayag ng DOTr nitong Linggo sa kanilang Facebook account, ang kasunduan ay nabuo sa unang opisyal na pagpupulong ng dalawa sa Chinese Embassy sa Makati City noong Agosto 11, 2022. Tinalakay umano ang pagpapatuloy ng pag-uusap para sa major China-funded railway projects gaya ng Philippine National Railways (PNR) South Long Haul Project (North-South Commuter Railway), Subic-Clark Railway at Mindanao Railway (Tagum-Davao-Digos). Anang DOTr, ang funding support ng Chinese government para sa mga naturang proyekto ay magpapalakas sa bila­teral relations at magpapahusay sa partnership ng Pilipinas at China. Una nang sinabi ni Transportation Undersecretary for Railways Cesar Chavez na hindi inaksiyunan ng Chinese government ang kahilingan ng administrasyong Duterte para sa loan financing ng naturang tatlong major railway projects. Dahil dito, ikinukonsidera na aniya itong ‘withdrawn’ at kailangang muling i-negotiate ng mga kasalukuyang pamahalaan.",Nagkasundo sina Department of Transportation (DOTr) Secretary Jaime Bautista at Chinese Ambassador Huang Xilian na simulang muli ang negosasyon para sa major transport projects ng Pilipinas.,"August 15, 2022  12:00am",https://www.philstar.com/pilipino-star-ngayon/bansa/2022/08/15/2202672/pag-uusap-ng-pinas-china-sa-transport-projects-sisimulan-muli
"Iligal na importasyon ng puting sibuyas, ibinisto","Matapos ang illegal na resolusyon na nag-aawtorisa sa importasyon ng 300,000 metriko to­nelada ng asukal sa bansa, ibinunyag naman ni Sen. Imee Marcos ang iligal na importasyon ng puting sibuyas. Ang pagbubunyag ay ginawa ni Marcos matapos na masabat ng Bureau of Customs (BOC) ang P36 milyong halaga ng sibuyas sa Misamis Oriental na idineklara bilang “spring roll patti” at “plain churros”. Hindi naman naniniwala si Marcos na may kakapusan sa puting sibuyas dahil walang naiprisintang mga imbentaryo nito sa pagtatanim at sa panahon ng anihan. Hinikayat na rin umano niya ang DA na i-assess kung  may kakapusan ng puting sibuyas gayundin sa asukal at porcine PAP (processed animal protein) subalit wala na naman sa datos ng ahensya at ‘wala talagang laman ang mga bodegang ­ininspeksyon nila. Binalaan naman ni Imee ang mga sangkot sa nasabing iligal na aktibidad. “Let this serve as a fair warning to all concerned, we are aware of the modus operandi going on. It’s the same old story. Paulit-ulit na lang, eh ” babala pa ni Marcos.","Matapos ang illegal na resolusyon na nag-aawtorisa sa importasyon ng 300,000 metriko to­nelada ng asukal sa bansa, ibinunyag naman ni Sen. Imee Marcos ang iligal na importasyon ng puting sibuyas.","August 15, 2022  12:00am",https://www.philstar.com/pilipino-star-ngayon/bansa/2022/08/15/2202676/iligal-na-importasyon-ng-puting-sibuyas-ibinisto
"Pinas, palakasin pa ang immunity para maalis na ang COVID restrictions – DOH","Kailangan munang palakasin ng Pilipinas ang immunity para unti-­unting alisin ang ­COVID-19 ­restrictions, tulad ng ginagawa sa Estados Unidos, ayon sa Department of Health (DOH). Sinabi ni DOH officer-in-charge Undersecretary Maria Rosario Vergeire na ang bansa ay tumatahak sa parehong direksyon tulad ng US, kung saan ang healthcare system ay magpoprotekta lamang sa mga pinaka-mahina o vulnerable. Nauna nang inirerekomenda ng US ­Centers for Disease Control and Prevention (CDC) ang pagtanggal sa mga sumusunod na paghihigpit: physical distancing, ­quarantine, at testing para sa mga asymptomatic na pasyente na walang exposure. Inirerekomenda rin nitong limitahan ang contact tracing sa mga healthcare personnel at iba pang setting na may mataas na peligro. Sinabi ng CDC na ang Estados Unidos ay nasa mas mabuting kalagayan na ngayon upang maprotektahan ang publiko mula sa matinding impeksyon sa COVID-19. Bagama’t ang pagluwag ng mga paghihigpit ay hindi nangangahulugan na tapos na ang pandemya, layunin nitong tulungan ang publiko na bumalik sa kanilang normal na buhay nang hindi na kailangang mag-alala tungkol sa coronavirus. Para naman kay Vergeire, kailangan ng bansa na palakasin pa ang immunity bago alisin ang mga restriction. Sa pinakahuling ulat tala ng DOH, nasa 72 milyong Pinoy ang fully vaccinated na laban sa COVID-19, kung saan 17 milyon  ang nakatanggap na ng booster shots.","Kailangan munang palakasin ng Pilipinas ang immunity para unti-­unting alisin ang ­COVID-19 ­restrictions, tulad ng ginagawa sa Estados Unidos, ayon sa Department of Health (DOH).","August 15, 2022  12:00am",https://www.philstar.com/pilipino-star-ngayon/bansa/2022/08/15/2202670/pinas-palakasin-pa-ang-immunity-para-maalis-na-ang-covid-restrictions-doh
PS-DBM pinabubuwag sa Senado,"Pabor si Senate Mino­rity Leader Aquilino “Koko” Pimentel III na buwagin ang Procurement Service of the Department of Budget and Management (PS-DBM) na sangkot sa pagbili ng P2.4 bilyon na umano’y maanomalyang laptops noong 20221. Sinabi ni Pimentel, na ang PS-DBM ay tagong departamento ng DBM at ang kanilang pinuno ay hindi dumaraan sa kumpirmasyon ng Commission on Appointments (CA). Kaya dapat umanong ikonsidera ng mga mambabatas na buwagin ito lalo pa at ang pondong ginagamit sa procurement dito ay mas malaki pa ang budget sa ibang departamento ng gobyerno. Maliban pa sa nakatago ay nakahugas kamay din umano ang kalihim nito at ikinakaila ang tao niya na may kasalanan kahit nasa departamento niya ito. Idinagdag pa ni Pimentel na dapat ay mayroong ahensiya ng gobyerno ang magpa-publish ng researched prices ng materials online para sa benepisyo ng lahat ng ahensiya na gustong bumili sa pamamagitan ng bidding process o iba pang uri ng procurement. Nauna nang naghain ng resolusyon ang Senador para imbestigahan ng Blue Ribbon Committee ang pagbili ng Department of Educations (DepEd)  ng laptop na gagamitin ng mga guro sa implementasyon ng distance learning sa pamamagitan ng PS-DBM. Ang PS-DBM ay sangkot din sa P8.6 bilyon pagbili ng overpriced face masks, face shields at PPEs mula sa Pharmally Pharmaceutical Corporation.",Pabor si Senate Mino­rity Leader Aquilino “Koko” Pimentel III na buwagin ang Procurement Service of the Department of Budget and Management (PS-DBM) na sangkot sa pagbili ng P2.4 bilyon na umano’y maanomalyang laptops noong 20221.,"August 15, 2022  12:00am",https://www.philstar.com/pilipino-star-ngayon/bansa/2022/08/15/2202675/ps-dbm-pinabubuwag-sa-senado
"SRA official pa, nagbitiw!","Nagbitiw na sa kanyang posisyon ang isa sa mga opisyal ng Sugar Regulatory Administration (SRA) na umano’y pumirma sa ‘di awtorisadong pag-aangkat ng asukal. Ikinatwiran ni SRA board Roland Beltran sa kanyang pagbibitiw ang kanyang kalusugan.  Sa kanyang sulat kay Executive Secretary Vic Rodriguez noong August 14, sinabi ni Beltran na ang kanyang pagbibitiw bilang millers’ representative sa  Sugar Regulatory Board ay walang kinikilingan sa anumang imbestigasyong may kinalaman sa Sugar importation order. Si Beltran ay isa sa lumagda sa naturang order na pumapayag na makapag-import ang Pilipinas ng 300,000 metric tons ng asukal sa ikatlong quarter ng taon. “In any event, let me interject at the outset that my vote therein was conditional ‘subject to compliance of the provisions of laws, rules and regulations, and the internal processes of SRA. The action is thus withdrawn and negated due to non-compliance of the conditions set forth therein,” paliwanag ni Beltran. Una rito, nagbitiw din sa posisyon si Agriculture Undersecretary Leocadio Sebastian na sinasabing lumagda rin sa naturang importation order. Ayon sa mga samahan ng sugar farmers hindi kailangang mag-angkat ng asukal dahil kaya pa nilang punuan ang demand dahil mag-aanihan na ng tubo sa susunod na buwan.",Nagbitiw na sa kanyang posisyon ang isa sa mga opisyal ng Sugar Regulatory Administration (SRA) na umano’y pumirma sa ‘di awtorisadong pag-aangkat ng asukal.,"August 16, 2022  12:00am",https://www.philstar.com/pilipino-star-ngayon/bansa/2022/08/16/2202991/sra-official-pa-nagbitiw
‘Wag magbababa ng face mask – DOH,"Mahigpit ang bilin ng Department of Health (DOH) sa mga mag-aaral na magbabalik sa mga paaralan sa ‘face-to-face classes’ na huwag tatanggalin ang suot ng face mask kasunod ng pag-amin ng departamento na mahihirapan na magpatupad ng ‘social distancing’ sa mga klase. Sinabi ni Health ­officer-in-charge, Undersecretary Maria Rosario Vergeire na kailangan nang mamuhay ang mga Pilipino na kasama ang virus kaya mas kinakailangan ngayon ang ‘commitment’ ng bawat isa na proteksyunan ang mga sarili. Bukod dito, kailangan din na mahigpit na ipatutupad ng mga paaralan ang palagiang paghuhugas ng kamay ng mga estudyante, pagsa-sanitize ng alcohol at pagkuha ng kanilang mga temparatura. Kasunod nito, hinikayat ni Vergeire ang mga estudyante at maging mga magulang nila na magpabakuna na laban sa COVID-19, maging ang mga guro at iba pang empleyado ng mga paaralan. Kailangan din na magtalaga at magsanay ang mga paaralan ng kanilang ‘safety officers’ na siyang may responsibilidad sa pagsunod ng lahat sa health protocols. Una nang sinabi ng OCTA Research Group na hindi maiiwasan ang COVID outbreak sa mga paaralan sa pagbabalik ng ‘face-to-face classes’.",Mahigpit ang bilin ng Department of Health (DOH) sa mga mag-aaral na magbabalik sa mga paaralan sa ‘face-to-face classes’ na huwag tatanggalin ang suot ng face mask kasunod ng pag-amin ng departamento na mahihirapan na magpatupad ng ‘social distancing’ sa mga klase.,"August 14, 2022  12:00am",https://www.philstar.com/pilipino-star-ngayon/bansa/2022/08/14/2202531/wag-magbababa-ng-face-mask-doh
"225 kaso pa ng Omicron subvariants, nadagdag","Nakapagtala muli kahapon ng 225 karagdagang kaso ng Omicron subvariants ang Department of Health (DOH) sa ikinasang genome sequencing. Sa naturang bilang, nasa 190 ang bagong mga kaso ng BA.5, 34 kaso ng BA.4 at isang bagong kaso ng BA2.12.1. Sa mga kaso ng BA.5, nasa 175 ang nakarekober na sa sakit habang pito ang kasalukuyang nasa isolation pa rin.  Bineberepika pa naman ang istatus ng walo pang pasyente. Sa BA.4, 33 ang nakarekober na habang ­inaalam pa ang kalagayan ng isa pang pasyente. Isang pasyente mula sa Davao region ang nagpositibo sa BA.2.12.1 variant ngunit nakarekober na rin.",Nakapagtala muli kahapon ng 225 karagdagang kaso ng Omicron subvariants ang Department of Health (DOH) sa ikinasang genome sequencing.,"August 13, 2022  12:00am",https://www.philstar.com/pilipino-star-ngayon/bansa/2022/08/13/2202346/225-kaso-pa-ng-omicron-subvariants-nadagdag
"Bulkang Taal, nagluwa ng higit 13K toneladang asupre","Nagluwa ang main crater ng Bulkang Taal ng may 13,572 toneladang volcanic sulfur dioxide dahilan para magkaroon ng volcanic smog o vog sa buong Taal Caldera. Ayon kay Philippine Institute of Volcanology and Seismology (Phivolcs) director Renato Solidum, ang vog ay naitala mula alas-9 ng umaga hanggang alas-2 ng hapon ng Huwebes habang ang sulfurous stench ay naiulat ng mga residente ng Banyaga, Agoncillo; Poblacion 5, Boso-boso, Gulod, Laurel; at Poblacion sa Talisay, Batangas. Ang Caldera ay isang cauldron-like hallow na nabuo makaraan ang isang volcanic eruption. Bukod sa pagluwa ng bulkan ng sulfur ­dioxide may naitala ring degassing activity sa bulkan. “SO2 flux since 15 July 2022 has averaged 7,818 tons/day, an increase from the average of 1,289 tons/day between May and mid-July 2022,” sabi ni Solidum. Inulat din ni Solidum na mula nang pumasok ang August 2022, nagkaroon ng pagtaas sa degassing activity na kinapapalooban ng visible upwelling ng volcanic fluids sa Main Crater Lake at paglabas ng voluminous steam-rich plumes na may 2,800 metro ang taas. Pinapayuhan ni Solidum ang mga residente sa naturang mga lugar na limitahan ang paglabas ng bahay at protektahan ang mga sarili sa pamamagitan ng pagsususot ng N95 mask laban sa vog na may volcanic gas na maaaring makairita sa mata, lalamunan at respiratory tract. Higit na ipinagbabawal na malanghap ang vog ng mga may sakit, matatanda, mga buntis at mga bata. Samantala, binalot na rin ng volcanic smog na nagmumula sa sulfur dioxide ng Taal ang lungsod ng Tagaytay at karatig bayan, simula pa kamakalawa ng umaga. Nabatid na iba ang vog sa karaniwang fog sa Tagaytay dahil maamoy ang asupre nito na masakit sa ilong at mahapdi sa mata, kung kaya pinapayuhan ang publiko na gumamit ng N95 mask kung lalabas ng kani-kanilang tahanan. Ayon sa Office of Civil Defense sa Calabarzon, nagdulot na ang vog ng matinding pinsala sa mga taniman sa mga barangay ng Banyaga at sa bayan ng Agoncillo, Batangas Nagsasagawa na ng assessment ang Municipal Disaster Risk Reduction Council sa pinsala sa agrikultura sa Laurel, habang mino-monitor ng Municipal Health Office ang kalusugan ng mga residente at agad nang namamahagi ng mga N95 mask.","Nagluwa ang main crater ng Bulkang Taal ng may 13,572 toneladang volcanic sulfur dioxide dahilan para magkaroon ng volcanic smog o vog sa buong Taal Caldera.","August 13, 2022  12:00am",https://www.philstar.com/pilipino-star-ngayon/bansa/2022/08/13/2202342/bulkang-taal-nagluwa-ng-higit-13k-toneladang-asupre
"Pinas, nakaabang na sa bakuna vs Omicron","Tiniyak kahapon ng Department of Health (DOH) na isa ang Pilipinas sa mga mauunang bibili ng ‘Omicron adapted vaccines’ na tinawag rin na ‘new generation vaccines’ sa mga bansang nagma-manufacture nito sa oras na maging handa. “We are going to explore that possibility. We are preparing, and we are going to procure if ever it is available already,” pagtitiyak ni DOH officer-in-charge Undersecretary Maria Rosario Vergeire. Ayon umano sa mga vaccine manufacturers, ang kasalukuyang mga bakuna ay ginawa para sa mga dating variants ng COVID-19 at hindi para sa Omicron, kaya nagsasagawa ngayon ng mga bagong formulation. Inaasahan naman na magiging handa na ang naturang uri ng bakuna, partikular ang gawa ng Moderna, pagsapit ng ikaapat na quarter ng kasalukuyang taon. Naghanda na umano sila ng pondo ukol dito para kung magbigay na ng ‘go-signal’ ang mga eksperto ay agad silang makakabili. Agad rin naman umano na magbibigay ng rekomendasyon ang Food and Drugs Administration sa expert panel ng Health Techno­logy Assessment Council (HTAC) para mabilis na mabigyan ang bagong bakuna ng ‘emergency use authorization’.",Tiniyak kahapon ng Department of Health (DOH) na isa ang Pilipinas sa mga mauunang bibili ng ‘Omicron adapted vaccines’ na tinawag rin na ‘new generation vaccines’ sa mga bansang nagma-manufacture nito sa oras na maging handa.,"August 13, 2022  12:00am",https://www.philstar.com/pilipino-star-ngayon/bansa/2022/08/13/2202349/pinas-nakaabang-na-sa-bakuna-vs-omicron
"Malawakang pagsisiyasat sa SRA, smuggling tiniyak ng Palasyo","Tiniyak kahapon ng Malacañang na magiging malawak ang pagsisiyasat sa Sugar Regulatory Board kung saan posible ring masilip ang isyu ng smuggling. Ayon kay Press Secretary Trixie Cruz-Angeles, hindi lamang ang kontrobersiyal na resolusyon na inilabas ng SRA ang sisilipin kundi ang iba pang isyu. “The investigation will probably cover a more extensive review than simply the resolution that was issued by the Sugar Regulatory Board,” ani Cruz-Angeles. Nauna rito, pinaimbestigahan ni Pangulong Ferdinand Marcos Jr. ang sinasabing “illegal” na resolusyon na umano’y nagpapahintulot sa pag-angkat ng 300,000 metriko tonelada ng asukal sa bansa. Pero nilinaw ni Angeles na sa ngayon ay wala pa silang ilalabas na pahayag tungkol sa imbestigasyon. Nakatitiyak din si Cruz-Angeles na nakara­ting na sa Pangulo ang naging pahayag ng kanyang kapatid na si Sen. Imee Marcos na umano’y pagkakasangkot ng ilang opisyal ng Department of Agriculture (DA) sa smuggling. “I am sure the President has already noted this,” ani Cruz-Angeles. Aalamin din aniya ng Malacañang kung gaano karaming opisyal ang nasasangkot at kung sinu-sino ang mga ito.",Tiniyak kahapon ng Malacañang na magiging malawak ang pagsisiyasat sa Sugar Regulatory Board kung saan posible ring masilip ang isyu ng smuggling.,"August 13, 2022  12:00am",https://www.philstar.com/pilipino-star-ngayon/bansa/2022/08/13/2202348/malawakang-pagsisiyasat-sa-sra-smuggling-tiniyak-ng-palasyo
"PWD ID, isinulong gawing ‘lifetime’","Isinulong ni Senador Sonny Angara ang panukalang batas na naglalayong gawing lifetime ang validity ng identification card ng mga piling persons with disabilities (PWDs). Nais ni Angara na gawing lifetime ang ID ng mga PWD na permanente na ang kapansanan. Dapat anyang pairalin ang “common sense” at hindi na kailangang i-renew ang PWD ID ng mga taong hindi na gagaling sa kanilang kapansanan. Kabilang aniya dito ang mga may kapansanan na makikita naman agad sa kanilang pisikal na paggalaw. Sinabi ni Angara na matagal na niyang itinutulak na gawing panghabangbuhay ang bisa ng PWD IDs lalo na sa mga may kapansanan na permanente. Hindi naman aniya kailangang suriin pa ang kalagayan nila kada taon para i-renew lang ang kanilang mga ID. Sa kasalukuyan, ang mga PWD ay kinakailangang mag-renew ng kanilang mga ID kada limang taon batay sa ilalim ng National Council on Disability Affairs Administrative Order No. 001 series of 2021. Ayon sa senador, ang pagre-renew ay nagdudulot ng malaking hamon sa karamihan ng mga PWD na may mga isyu sa mobility dahil kailangan nilang personal na humarap upang masuri. Marami pa rin aniyang mga opisina at pasilidad ng gobyerno, kabilang ang mga pampublikong transportasyon ang hindi PWD-friendly kahit marami ng batas tungkol dito.",Isinulong ni Senador Sonny Angara ang panukalang batas na naglalayong gawing lifetime ang validity ng identification card ng mga piling persons with disabilities (PWDs).,"August 14, 2022  12:00am",https://www.philstar.com/pilipino-star-ngayon/bansa/2022/08/14/2202524/pwd-id-isinulong-gawing-lifetime
"Graft vs ex-Rep. Pichay, ex-LWUA chief pinagtibay ng Sandiganbayan","Pinagtibay ng Sandiganbayan ang hatol laban kina dating Surigao del Sur Rep. Prospero Pichay Jr., dating Local Water Utilities Administration (LWUA) Chief at dating Deputy acting Administrator Wilfredo Feleo kaugnay ng kasong graft. Ito’y matapos ibasura ng Sandiganbayan ang apela nina Pichay at Feleo na ikonsidera ang desisyon na nag-convict sa kanila sa tatlong kaso ng graft. Sina Pichay at Feleo ay nahatulang mabilanggo ng 18-30 taon. “Courts are not the forum to plead for sympathy. The duty of courts is to apply the law, disregarding their feeling of sympathy or pity for an accused,” pahayag ng anti-graft court. Sa kaniyang inihaing motion for reconsideration, tinukoy ni Pichay ang malaking pagkakaiba ng offense o pagkakasala sanhi ng masamang business decision-making ng isang pampublikong opisyal na pinanagot sa criminal liability. Sa resolusyon ng Sandiganbayan, sinabi dito na walang nakitang anumang katwiran para abandonahin o baguhin ang naunang ruling sa kaso. Sina Pichay at Feleo ay hinatulang makulong ng 18-30 taon dahil sa pagbili ng Express Savings Bank Inc. noong kasalukuyan pa ang mga itong opisyal ng LWUA noong 2009. Ayon sa anti-graft court, si Pichay bilang pinuno ng LWUA Board ay inaprubahan ang pagbili ng ESBI sa kabila ng kawalan ng pag-aapruba ng regulatory mula sa Monetary Board of the Bangko Sentral ng Pilipinas, Department of Finance at Office of the President.","Pinagtibay ng Sandiganbayan ang hatol laban kina dating Surigao del Sur Rep. Prospero Pichay Jr., dating Local Water Utilities Administration (LWUA) Chief at dating Deputy acting Administrator Wilfredo Feleo kaugnay ng kasong graft.","August 13, 2022  12:00am",https://www.philstar.com/pilipino-star-ngayon/bansa/2022/08/13/2202330/graft-vs-ex-rep-pichay-ex-lwua-chief-pinagtibay-ng-sandiganbayan
"Dokumento sa mabilis na election result transmission, isusumite ng Comelec","Tiniyak ng Commission on Elections (Comelec) na kanilang isusumite na sa darating na linggo sa Joint Congressional Oversight Committee ang mga dokumento na nagpapaliwanag sa napakabilis na transmisyon ng May 2022 elections results. Sinabi ni Comelec spokesperson John Rex Laudiangco na nasa tanggapan na ni Commissioner Marlon Casquejo ang mga dokumento. Ito ay makaraang hilingin ng poll watchdog na National Citizens’ Movement for Free Elections (NAMFREL) at ­dating Information and Communications Technology Undersecretary Eliseo Rio Jr., na magpaliwanag ang Comelec kung paano nangyari ang napakabilis na transmisyon ng mga election results. Una nang sinabi ng Comelec na ang mabilis na transmisyon nitong nakaraang Mayo ay dulot ng mahusay nilang preparasyon, pag-upgrade sa kanilang mga kagamitan at bagong electronic system. Iginiit ni Laudiangco na wala silang tinatago sa publiko at dapat na tanggapin muna ng Joint committee ang mga dokumento, suriin bago ihayag sa ibang mga partido. “Wala pong tinatagong datos at ilalabas po lahat ito,” ayon kay Laudiangco. Nagdulot din ng pagdududa sa naganap na halalan nang maganap ang sunog sa IT Division ng Comelec kamakailan ngunit iginiit ng komisyon na walang dokumento ang naapektuhan nito.",Tiniyak ng Commission on Elections (Comelec) na kanilang isusumite na sa darating na linggo sa Joint Congressional Oversight Committee ang mga dokumento na nagpapaliwanag sa napakabilis na transmisyon ng May 2022 elections results.,"August 14, 2022  12:00am",https://www.philstar.com/pilipino-star-ngayon/bansa/2022/08/14/2202523/dokumento-sa-mabilis-na-election-result-transmission-isusumite-ng-comelec
"COVID-19 patients sa ICU, tumataas","Bahagyang tumaas ang bilang ng mga ­pasyenteng may COVID-19 na naa-admit sa intensive care units (ICUs) ng mga pagamutan ngunit tiniyak ng Department of Health (DOH) na nananatiling nasa ‘low risk classification’ pa rin ang bansa. Tumaas ang ICU utilization rate ng bansa sa 28% mula sa dating 26%. “Nationally, nanatili po tayong nasa low risk case classification kahit na me­ron na tayong bahagyang pagtaas sa ating ICU admissions at sa mga severe at critical cases,” saad ni DOH officer-in-charge, Undersecretary Maria Rosario Vergeire. Ipinaliwanag niya na nagsimula ang tuluy-tuloy na pagtaas sa ICU admissions sa pag-uumpisa ng Hulyo. Ang ICU admission at antas ng ‘severe at critical cases’ ngayon ay kapareho na umano ng lebel noong nakaraang Marso. Nitong Agosto 10, nasa 871 severe at critical na kaso na ng COVID-19 ang naitala, katumbas ng 9.27% ng hospital admissions sa bansa. Ang karamihan naman ng hospital admissions ay mga ‘asymptomatic’ na nasa 40.98% at mild cases na nasa 40.77%. Nananatili sa low risk classification ang bansa na may average daily attack rate (ADAR) na 3.51 kada 100,000 populasyon.",Bahagyang tumaas ang bilang ng mga ­pasyenteng may COVID-19 na naa-admit sa intensive care units (ICUs) ng mga pagamutan ngunit tiniyak ng Department of Health (DOH) na nananatiling nasa ‘low risk classification’ pa rin ang bansa.,"August 13, 2022  12:00am",https://www.philstar.com/pilipino-star-ngayon/bansa/2022/08/13/2202337/covid-19-patients-sa-icu-tumataas
ES Rodriguez ‘nilinis’ ng Palasyo sa import ng asukal,"Agad na nilinis kahapon ni Press Secretary Trixie Cruz-Angeles ang pangalan ni Executive Secretary Victor Rodriguez tungkol sa isyu nang naunsyaming importasyon ng asukal. Ipinagtanggol ni Angeles si Rodriguez dahil ito pa aniya ang nakahuli at nagpakita kay Pangulong Ferdinand Marcos Jr. ng resolusyon na pinirmahan ng Sugar Regulatory Board tungkol sa planong pag i-import ng 300,000 metric tons ng asukal. “Actually, siya (Rodriguez) po ‘yung nakahuli nito. Siya po ‘yung nagdala ng issue sa Presidente at ipina­kita iyong resolusyon na pinirmahan ng Board na illegally nag-convene. At si Presidente mismo ang nagsabi, saka hindi raw niya pinayagan itong importation na ito. So doon po lahat nag-umpisa at nakikita natin na it was ES din po ang gumawa,” paliwanag ni Angeles. Sinabi rin ni Angeles na hindi niya alam kung saan nanggagaling ang isyu at pilit na idinidikit ang pangalan ni Rodriguez sa isyu. Ayon pa kay Angeles, may mga prosesong ­pinagdaraanan bago mag-import ng isang produkto. Nauna rito, lumabas ang kopya ng isang memorandum kung saan binigyan ni Rodriguez ng dagdag na kapangyarihan ang nagbitiw na si Department of Agriculture undersecretary at chielf of staff Leocadio Sebastian. Sa memorandum binigyan ni Rodriguez ng kapangyarihan si Sebastian na pumirma ng mga kontrata para sa DA at umaktong pinuno ng procuring entity ng ahensiya. Una rito, nagbitiw na sa kanyang posisyon sa Department of Agriculture (DA) si Undersecretary Leocadio Sebastian kasunod nang hindi awtorisadong paglagda sa isang resolusyon sa pag-import ng asukal, ayon sa Malacañang. Isinumite ni Sebastian ang kanyang liham na may petsang Agosto 11 kung saan inako niya ang pagkakamali at humingi ng paumanhin kay Pangulong Ferdinand Marcos Jr. “I sincerely offer my apologies, Your Excellency, for my having approved Sugar Order no. 4 on your behalf, and through the authority you had vested upon me. It has become clear that the same was not in keeping with your administration’s desired direction for the sugar industry. I take accountability and responsibility for its consequences,” ani Sebastian.",Agad na nilinis kahapon ni Press Secretary Trixie Cruz-Angeles ang pangalan ni Executive Secretary Victor Rodriguez tungkol sa isyu nang naunsyaming importasyon ng asukal.,"August 14, 2022  12:00am",https://www.philstar.com/pilipino-star-ngayon/bansa/2022/08/14/2202527/es-rodriguez-nilinis-ng-palasyo-sa-import-ng-asukal
"Pagpapalawig ng COVID-19 state of calamity, nakadepende sa DOH","Nakasalalay sa rekomendasyon ng Department of Health kung palalawigin pa ang deklarasyon ng COVID-19 state of calamity na nakatakdang magtapos sa Setyembre 12, 2022, ayon sa Malacañang. Nauna nang sinabi ng DOH na magiging valid ang “emergency use authorization” ng COVID-19 vaccines kapag inalis na ang state of calamity na idineklara dahil sa pandemya. Noong nakaraang buwan ay inutusan ni Pangulong Ferdinand Marcos, Jr. ang mga awtoridad na tingnan ang posibleng pagpapalawig ng deklarasyon. Kung tatanggalin na ang state of emergency, mawawala na rin ang kapangyarihan ng mga local government units na ipatupad ang COVID-19 vaccination program at gamitin ang emergency funds para sa health crisis.","Nakasalalay sa rekomendasyon ng Department of Health kung palalawigin pa ang deklarasyon ng COVID-19 state of calamity na nakatakdang magtapos sa Setyembre 12, 2022, ayon sa Malacañang.","August 12, 2022  12:00am",https://www.philstar.com/pilipino-star-ngayon/bansa/2022/08/12/2202100/pagpapalawig-ng-covid-19-state-calamity-nakadepende-sa-doh
"Pangulong Marcos, suportado ang ‘ladderized’ program sa mga nurse","Suportado ni Pangulong Ferdinand Marcos Jr. ang panukalang mag-alok ng “ladderized” program para sa mga nurse. Ang ladderized program ay nabanggit ni Health officer-in-charge Usec. Maria Rosario Vergeire sa pakikipagpulong ni Marcos sa Private Sector Advisory Council (PSAC). Tinalakay sa pulong ang mga hamon na kinakaharap ng sektor ng kalusugan ng Pilipinas, partikular ang paglabas ng mga nurse at iba pang propesyonal sa kalusugan. Naniniwala si Marcos na ang panukala ay makatutulong na palakasin ang sektor ng kalusugan ng bansa at tugunan ang sinasabing “brain drain,” o ang pag-alis ng mga propesyonal para sa mas magandang suweldo o kondisyon ng pamumuhay. Sinabi ni Vergeire na ang UP-Manila at mga piling local government units (LGUs) ay nagpapatupad na ng ladderized program. Sa ilalim ng programa, nag-aalok ang UP Manila ng dalawang taong iskolarship para sa mga midwife na babalik sa komunidad upang maglingkod pagkatapos ng kurso. Kapag nagkaroon sila ng karanasan, bumalik sila sa UP Manila para mag-aral ng nursing sa loob ng dalawang taon. “They are so good everybody wants them, and they are willing to pay for it, and we are not, or we’re not able. So we have to come up with some strategies for that,” ani Marcos.",Suportado ni Pangulong Ferdinand Marcos Jr. ang panukalang mag-alok ng “ladderized” program para sa mga nurse.,"August 13, 2022  12:00am",https://www.philstar.com/pilipino-star-ngayon/bansa/2022/08/13/2202339/pangulong-marcos-suportado-ang-ladderized-program-sa-mga-nurse
"‘Laptop anomaly’ sa DepEd, ‘di palalagpasin","Hindi palalagpasin ng Senado ang umano’y overpriced na mga laptop na binili ng Department of Education (DepEd) bunsod para maghain na ng resolusyon na nananawagan sa Senate Blue Ribbon Committee na magsagawa ng imbestigasyon tungkol dito. Sa Proposed Senate Resolution No. 134, sinabi ni Sen. Alan Peter Cayetano na may kagyat na pangangailangan na maimbestigahan ng Senado ang naturang isyu upang makatulong sa paglikha ng batas at para alamin kung bakit natagalan ang pagbili ng mga laptop gayong dapat napabilis ang proseso sa ilalim ng Bayanihan II. Tinukoy ni Cayetano ang Commission on Audit (COA) report noong July 29, 2022 kung saan ipinunto ng ahensya ang pagiging overpriced ng mga laptop na binili ng Department of Budget and Management Procurement Service (DBM-PS) kumpara sa unit specifications ng mga ito. Binili ang mga laptop gamit ang P4-bilyon pondo na itinalaga para sa implementasyon ng Digital Education, Information Technology (IT) at Digital Infrastructures and Alternative Learning Modalities bilang bahagi ng Bayanihan to Recover As One o Bayanihan II Act. Inaprubahan ang panukala noong September 11, 2020, sa panahon ni Cayetano bilang House Speaker, upang tulungan ang mga guro na makaangkop sa hybrid learning at makapagturo sa mga mag-aaral online. Gayunpaman, nagkaroon ng siyam na buwang pagitan mula sa pag-apruba ng budget at sa mismong pagbili ng mga laptop. Naigawad ang kontratang nagkakahalaga ng P2.4 billion para sa pagbili ng mga laptop noong June 30, 2021, samantalang nasimulan na lamang ang pagbibigay ng laptop sa mga guro noong August 2021, ayon sa DepEd. Iminungkahi rin ni Ca­yetano na usisain ng Senado ang “evident discrepancy” o malaking diperensya sa pagitan ng P4-billion pondo at  P2.4 bilyon na presyo ng kontrata sa umano’y overpriced at malumang mga laptop na ipinamahagi sa mga guro. Una nang naghain ng Senate Resolution 120 si Senate Minority Leader Koko Pimentel na inaatasan ang Committee on Accountability of Public Officers and Investigations na silipin ang ‘overpriced’ at ‘outdated’ na laptops para sa public school teachers.",Hindi palalagpasin ng Senado ang umano’y overpriced na mga laptop na binili ng Department of Education (DepEd) bunsod para maghain na ng resolusyon na nananawagan sa Senate Blue Ribbon Committee na magsagawa ng imbestigasyon tungkol dito.,"August 13, 2022  12:00am",https://www.philstar.com/pilipino-star-ngayon/bansa/2022/08/13/2202332/laptop-anomaly-sa-deped-di-palalagpasin
"Bong Go: Health safety ­officer, italaga sa mga iskul","Iminungkahi ni Senate committee on health chair, Senator Christopher “Bong” Go na magtalaga ng mga health safety officer sa mga paaralan sa sisimulang physical classes upang makatulong na mapangalagaan ang kapakanan ng mga mag-aaral, guro, at tauhan ng paaralan at masugpo ang tumataas na bilang ng mga kaso ng COVID-19 sa bansa. Sa isang ambush interview matapos personal na magbigay ng tulong sa mga naghihirap na residente sa Maasin City, Leyte, sinabi ni Go na bagama’t sang-ayon siya sa pagpapatuloy ng face-to-face classes sa mga piling lugar, dapat unahin ng gobyerno ang kalusugan at kaligtasan ng mga mag-aaral. “Always health and life ang priority natin dahil tumataas na naman ang kaso (ng COVID-19) sa ngayon,” dagdag niya. Pinalutang ni Go ang ideya na magtalaga ng mga opisyal ng kaligtasan sa kalusugan sa mga paaralan upang suriin ang kaligtasan ng mga mag-aaral, guro, at mga tauhan ng paaralan. “Recently, tatlong senador ang nag-positive sa COVID.  Patunay na tumataas na naman ang kaso, kaya doble ingat tayo at pag-aralan natin nang mabuti,” idiniin ni Go. “Dapat mayroon tayong ilagay na… health officer sa eskwelahan… to check na safe ba talaga ang mga bata, safe ang mga teacher, at dapat po magpabakuna ang lahat,” anang senador. Kaugnay ng tumataas na kaso ng COVID-19 sa bansa gayundin ang iba pang umuusbong na banta sa kalusugan tulad ng monkeypox, sinabi ni Go na magsasagawa ng pampublikong pagdinig ang kanyang komite upang talakayin sa mga kinauukulang awtoridad ang mga update sa pagtugon ng gobyerno sa pan­demya ng COVID-19, kabilang ang mga ulat tungkol sa pag-aaksaya ng bakuna, at iba pang alalahanin sa kalusugan tulad ng mga hakbang na itinakda upang maiwasan ang pagkalat ng monkeypox.","Iminungkahi ni Senate committee on health chair, Senator Christopher “Bong” Go na magtalaga ng mga health safety officer sa mga paaralan sa sisimulang physical classes upang makatulong na mapangalagaan ang kapakanan ng mga mag-aaral, guro, at tauhan ng paaralan at masugpo ang tumataas na bilang ng mga kaso ng COVID-19 sa bansa.","August 14, 2022  12:00am",https://www.philstar.com/pilipino-star-ngayon/bansa/2022/08/14/2202520/bong-go-health-safety-officer-italaga-sa-mga-iskul
"Traffic violations, bumaba sa mga lugar sa Quezon City na may NCAP","Bumaba ang bilang ng traffic violations sa mga lugar na sakop ng no-contact apprehension policy (NCAP) sa Quezon City. Ayon kay Assistant City Atty. Carlo Austria, na nangangasiwa ng NCAP sa QC, mayroon silang naitalang 80 percent reduction sa traffic violations sa mga lugar na sakop ng NCAP. “For us, the 80 percent speaks for itself. Our streets became safer… just because of the knowledge of people that they will probably be apprehended if they make a traffic violation,” pahayag ni Austria. Sa tala ng QC LGU, mayroong mahigit 11,000 traffic violations ang kanilang naitala wala pang isang buwan makaraang maipatupad ang NCAP sa QC noong July 1. Karamihan sa paglabag ay disobedience to traffic control signals. Una nang pinahihinto ng Land Transportation Office (LTO) ang NCAP implementation ng mga LGU dahil sa iba umanong pagkakamali sa polisiya. Nirereklamo ng mga car owners sa LTO kung bakit sila ang magbabayad ng NCAP penalty na dapat ay ang driver ng sasakyan. Ayon kay Austria, tuloy at hindi pa ihihinto ng QC LGU ang NCAP implementation sa lungsod hanggang hindi pa nareresolba ng LTO at iba pang LGUs ang bagay na ito.",Bumaba ang bilang ng traffic violations sa mga lugar na sakop ng no-contact apprehension policy (NCAP) sa Quezon City.,"August 14, 2022  12:00am",https://www.philstar.com/pilipino-star-ngayon/bansa/2022/08/14/2202529/traffic-violations-bumaba-sa-mga-lugar-sa-quezon-city-na-may-ncap
Marcos nagbigay pugay kay Lydia de Vega,"Nagbigay pugay si Pangulong Ferdinand Marcos Jr. kay Lydia de Vega-Mercado kasabay ang pagpapahatid ng kanyang pakikiramay sa pamilya at mga nagmamahal sa sports icon. “I join the entire nation in mourning the untimely demise of former Asian sprint queen Lydia de Vega, after a four-year battle with breast cancer. My sincerest condolences to her family and loved ones,” ani Marcos. Kinilala rin ni Marcos si De Vega-Mercados para sa kanyang kontribusyon sa industriya ng palakasan. Inalala ni Marcos ang panalo ni De Vega-Mercado ng 100-meter gold medal noong 1982 at 1986 Asian Games at namuno sa sprint double sa Asian Athletics Championship noong 1983 at 1987. Sinabi rin ni Marcos na minsan nang tinawag si De Vega-Mercado  na fastest woman in Asia at inilagay niya ang Pilipinas sa mapa ng international athletics. “She is also a nine-time Southeast Asian Games gold medalist. All in her favorite event, the 100-meter dash. Lydia was also a two-time Olympian, having represented the Philippines in the 1984 Los Angeles and 1988 Seoul Olympics,” dagdag ni Marcos. Pumanaw si De Vega-Mercado, 56, noong Miyerkules ng gabi. Ang pagpanaw ni De Vega-Mercado ay ini­ha­yag ng kanyang anak na si Stephanie Mercado Koenigswarter sa isang Facebook post. Sinabi rin ni Marcos na tumakbo na si De Vega-Mercado sa kanyang hu­ling karera at natapos nito ang huli niyang laban.",Nagbigay pugay si Pangulong Ferdinand Marcos Jr. kay Lydia de Vega-Mercado kasabay ang pagpapahatid ng kanyang pakikiramay sa pamilya at mga nagmamahal sa sports icon.,"August 12, 2022  12:00am",https://www.philstar.com/pilipino-star-ngayon/bansa/2022/08/12/2202102/marcos-nagbigay-pugay-kay-lydia-de-vega
DOH: Walang bagong kaso ng monkeypox sa Pinas,"Tiniyak kahapon ni Health officer-in-charge Undersecretary Maria Rosario Vergeire na wala pang bagong kaso ng monkeypox virus sa bansa kasunod ng pagsasabi na posibleng sa 2023 pa magkaroon ang bansa ng bakuna kontra dito. Sinabi ni Vergeire na ang 10-close contacts ng nag-iisa pa lamang na kaso ng monkeypox ay kasalukuyang nasa quarantine pa rin at nananatiling mga walang sintomas. Matatandaan na kinumpirma ng DOH noong Hulyo 29 na may isang kaso na ng monkeypox sa bansa, na ngayon ay ganap nang magaling at nakikihalubilo na rin sa ibang tao. Ayon pa sa DOH, naihahawa ang monkeypox sa pamamagitan ng ‘close contact’ kabilang ang sekswal na aktibidad. Maaari rin itong maipasa sa pamamagitan ng direktang kontak sa taong mayroon nito o paghawak sa mga bagay na nahawakan o sa damit na suot ng pasyente. May 16,000 kaso ng monkeypox ang naire-rekord na sa 75 bansa sa mundo ngayong taon, ayon sa World Health Organization.",Tiniyak kahapon ni Health officer-in-charge Undersecretary Maria Rosario Vergeire na wala pang bagong kaso ng monkeypox virus sa bansa kasunod ng pagsasabi na posibleng sa 2023 pa magkaroon ang bansa ng bakuna kontra dito.,"August 12, 2022  12:00am",https://www.philstar.com/pilipino-star-ngayon/bansa/2022/08/12/2202093/doh-walang-bagong-kaso-ng-monkeypox-sa-pinas
"KWF ipina-ban 5 libro sa mga eskwela, library sa pagiging 'subersibo'","Ipinatatanggal ngayon ng Komisyon sa Wikang Filipino (KWF) ang ilang libro sa mga silid-aklatan at mga paaralan dahil sa pagiging ""subersibo"" at ""kontra-gobyerno"" ito kasabay ng Buwan ng Wika ngayong Agosto. Ayon sa isang memorandum na pinetsahang ika-9 ng Agosto, sinabi ng KWF na ito'y para maiwasan ng mga institusyong pang-edukasyon ang kontrobersyal na Republic Act 11479 o Anti-Terrorism Act of 2020. ""Kagyat na iniaatas ang tuluyang PAGPAPATIGIL sa lahat ng aklat na may nilalamang politikal, subersibo at mga malikhaing akdang may subliminal na ideolohiyang nanghihimok at/o nakapag-uudyok na labanan ang pamahalaan at sa lahat ng kauring tekstong inilimbag kasama ang nasa imprenta o pangangalaga ng yunit ng publikasyon ng Komisyon,"" wika ng KWF. ""Pinapayuhan din ang lahat ng SWK Direktor sa pamamagitan ng tagapag-ugnay nito na huwag ipamigay ang mga tukoy na aklat sa ibaba upang hindi tayo managot sa RA 11479 partikular sa seksyiyon 9, Inciting to commit terrorism."" Ilan sa mga binanggit na libro, na pinararatangang ""may lahok na subersibo"" at ""kontra-gobyerno"" ang: As the country commemorates Buwan ng Wika, the Komisyon sa Wikang Filipino has issued a memorandum calling on schools and libraries to pull out the following 
""subversive"" books for being ""anti-government.""      Kaugnay nito, inaatasan ang officer-in-charge (OIC)-director general na maglabas ng liham sa lahat ng nabigyang midya, library at mga paaralan ""upang ipaliwanag ang pagpapatigil sa mga naturang aklat na 'di umaalinsunod sa mandatong nakasaad sa RA 7104."" ""Kagyat na may bisa ang memong ito sa limbag na petsa sa itaas. Mahigpit na tumalima,"" dagdag pa ng memo. Binanatan tuloy ng mga author, akademiko, atbp. ang ginagawang sensura sa mga naturang libro. Ilan sa mga nagbigay ng kanyang pagkundena ay si Rommel Rodriguez, na siyang nagbigay ng kanyang pahayag sa Facebook nitong Miyerkules. ""Hindi na mailalabas ang libro kong ito dahil sa pambabalahura nina Badoy, Celis at Frank ng NTF-ELCAC. Kelan pa kayo naging literary critic?! Puny*m*s! Hirap magsulat, tapos kayo puro chika na walang kuwenta!"" banggit niya. ""Nais kong sabihin at manawagan sa mga kapwa manunulat at artista ng bayan na huwag natin palampasin ang mga kampon na ito ang magdikta sa paglikha natin ng sining! Wala dapat silang lugar sa malayang pagpapahayag! Wala silang karapatan na alisan tayo ng karapatan sa paglikha ng malayang sining!"" Nanawagan din siyang itigil na ang red-tagging at censorship na aniya'y ginagawa ng pamahalaan laban sa mga itinuturo nitong mga kalaban ng gobyerno o rebeldeng komunista. Ang pahayag ni Rodriguez ay kaugnay ng pag-akusa nina Lorraine Marie Badoy, tagapagsalita ng National Task Force to End Local Communist Armed Conflict (NTF-ELCAC), sa KWF bilang ""tagapagmudmod ng terrorist propaganda"" sa palabas na ""Laban Kasama ng Bayan"" sa Sonshine Media Network International. Ang nabanggit ay agad namang binatikos ng Departamento ng Filipino at Panitikan ng Pilipinas ng Unibersidad ng Pilipinas kahapon. Ang lahat ng ito ay nangyayari sa ilalim ni Pangulong Ferdinand Marcos Jr., anak ni Ferdinand Marcos Sr. na nagpataw ng Martial Law sa Pilipinas noong 1972 hanggang Dekada '80. Matatandaang binan din sa ilalim ng Batas Militar ni Marcos ang mga librong  .","Ipinatatanggal ngayon ng Komisyon sa Wikang Filipino (KWF) ang ilang libro sa mga silid-aklatan at mga paaralan dahil sa pagiging ""subersibo"" at ""kontra-gobyerno"" ito kasabay ng Buwan ng Wika ngayong Agosto.","August 11, 2022  6:33pm",https://www.philstar.com/pilipino-star-ngayon/bansa/2022/08/11/2202001/kwf-ipina-ban-5-libro-sa-mga-eskwela-library-sa-pagiging-subersibo
"Bong Go: Seniors tulungan, ‘wag na pakayurin","Sa halip na patuloy na pagtrabahuhin habang tumatanda, hinikayat ni Senador Bong Go ang ­gobyerno na palakasin ang pagprotekta at pagtataguyod sa kapakanan ng mga senior citizens. Ayon kay Go, panahon na rin para sa mga senior citizens na makapagpahinga sila at huwag nang pahirapan pa at pagtrabahuhin pa at kung may maitutulong ang gobyerno sa kanila ay deserve naman nila na makapagpahinga. Ang importante umano ay hindi sila magugutom at may ikakabuhay dahil ang lifespan lang umano ng buhay natin ay 60, 70, 80 at pagkatapos ay pagtatrabahuhin pa. Sinabi  pa ni Go na pagkatapos ng maraming taon ng trabaho, ang mga senior citizen ay dapat magkaroon ng pagkakataong makapagpahinga, at dapat na gawin ng gobyerno ang lahat ng pagsisikap upang mapadali ito. Muli naman iginiit ng senador na hindi siya sang-ayon sa pag-oobliga sa mga senior citizen na magtrabaho upang mabuhay at dapat gawin ng ­gobyerno ang lahat upang maiwasan ang naturang pagpili na maging isang pangangailangan para sa kanila. “Kung kailangang tulungan ng gobyerno, tulungan po natin. Kaya nga tayo mayro’ng mga iba pang programa mula sa DSWD (Department of Social Welfare and Development) para sa ating mga senior citizens,” giit pa ng senador.","Sa halip na patuloy na pagtrabahuhin habang tumatanda, hinikayat ni Senador Bong Go ang ­gobyerno na palakasin ang pagprotekta at pagtataguyod sa kapakanan ng mga senior citizens.","August 12, 2022  12:00am",https://www.philstar.com/pilipino-star-ngayon/bansa/2022/08/12/2202095/bong-go-seniors-tulungan-wag-na-pakayurin
Marcos kinilala ang sakripisyo ng Pinoy health researchers,"Kinilala ni Pangulong Ferdinand “Bongbong” Marcos Jr. ang kahalagahan at sakripisyo ng mga Filipino health researchers sa gitna ng pandemya ng COVID-19. “I always start with a note of gratitude and of thanks for your sacrifice and for the risks that you take, and all that you have been able to do to help us through this pandemic,” ani Marcos sa kanyang talumpati sa 15th Philippine National Health Research System (PNHRS) Week Celebration sa Pampanga. Ang ginawa aniya ng mga health researchers ay nakatulong para manatiling buhay ang milyon-milyong tao. Isa si Marcos sa mga unang nagpositibo sa COVID-19 pagkauwi niya mula sa Europa noong Marso 2020. “Thank you not only from me as a sufferer of COVID, but for all the millions who somehow have reaped the benefit of your hard work,” ani Marcos. Inalala rin ni Marcos ang unang pagkakataon sa karanasan ng bansa na ang mga doktor ay walang kaalam-alam sa mga nangyayari gayundin ang lunas sa novel virus. Nagkaroon aniya ng kakulangan ng impormasyon, ng kaalaman tungkol sa bagong pandemya. Ito aniya ang dahilan kung bakit nagkaroon ng genome sequencing upang masundan at matukoy ang iba’t ibang mga strain ng COVID-19. Binanggit din ni Marcos ang test kits na nagawa ng mga health researchers para sa local community.",Kinilala ni Pangulong Ferdinand “Bongbong” Marcos Jr. ang kahalagahan at sakripisyo ng mga Filipino health researchers sa gitna ng pandemya ng COVID-19.,"August 12, 2022  12:00am",https://www.philstar.com/pilipino-star-ngayon/bansa/2022/08/12/2202096/marcos-kinilala-ang-sakripisyo-ng-pinoyhealth-researchers
Ulo gugulong sa SRA sa pag-angkat ng asukal,"Iniimbestigahan na ng Malacañang ang mga opisyal ng Sugar Regulatory Administration matapos maglabas ng hindi awtorisadong reso­lusyon para mag-import ng 300,000 metriko tonelada ng asukal. Sinabi ni Press Secretary Trixie Cruz-Angeles na nilagdaan ni Agriculture Undersecretary Leocadio Sebastian ang resolusyon na walang pahintulot ni Pangulong Ferdinand Marcos Jr. na tumatayo rin bilang kalihim ng Department of Agriculture. Nilinaw ni Cruz-Angeles na hindi pinahihintulutan ng Pangulo ang pag-import ng asukal. “Yesterday a resolution was uploaded on the website of the SRA purportedly coming from the Sugar Regulatory Board Resolution No. 4 autho­rized the importation of 300,000 MT of sugar on top of what had already been imported in May of this year. This resolution is illegal,” ani Cruz-Angeles. Sinabi ni Cruz-Angeles na sensitibong bagay ang importasyon lalo na ang mga produktong pang agrikultura kaya kailangan itong balansehin. Nilinaw naman ni Cruz-Angeles na ang resolusyon ay plano pa lamang para sa pagsasagawa ng importasyon. Nagpapatuloy aniya ang imbestigasyon para matukoy kung may gumawa ng sariling aksyon na magiging sanhi ng pagkawala ng tiwala ng Pangulo sa kanyang mga opisyal, o kung may nangyaring “malice or negligence.” Ibabase aniya sa resulta ng imbestigasyon kung ilang opisyal ang masisibak sa posisyon.","Iniimbestigahan na ng Malacañang ang mga opisyal ng Sugar Regulatory Administration matapos maglabas ng hindi awtorisadong reso­lusyon para mag-import ng 300,000 metriko tonelada ng asukal.","August 12, 2022  12:00am",https://www.philstar.com/pilipino-star-ngayon/bansa/2022/08/12/2202103/ulo-gugulong-sa-sra-sa-pag-angkat-ng-asukal
Mga grupo binanatan 'KWF ban' vs red-tagged books; anti-terror law ipinababasura,"Kinastigo ng grupo ng mga kabataan at akademiko ang ""state-sanctioned"" red- ito habang idinidiin ang pangangailangang depensahan ang academic freedom. Martes kasi nang   ng Komisyon sa Wikang Filipino (KWF) ang pagpapatigil sa limang libro sa mga eskwelahan at libraries na diumano'y ""subersibo"" at lumalabag sa Anti-Terrorism Act of 2020. Ayon kay Kabataan Rep. Raoul Manuel, hindi dapat magpadaig sa takot ang publiko sa tangka ng gobyernong tatakang ""teroristang gawain"" ang pagbabasa tungkol sa Martial Law at kasaysayan ng pakikibaka ng Pilipinas. ""We must exercise and defend academic freedom in schools and libraries to promote Filipino history, language and literature,"" banggit ni Manuel sa isang pahayag, Biyernes. ""Huwag katakutan ang mga libro! Itigil ang pagtanggal sa mga ito! Dapat pa nga, ang mga libro tungkol sa Filipino history at mga aralin tungkol dito ay ibinabalik sa curriculum ng high school."" Nakikita ng Kabataan party-list ang nabanggit bilang pagpapatuloy daw sa legasiya ng ""book purging"" ni dating Pangulong Rodrigo Duterte sa pamamagitan ng Commission on Higher Education, Department of Education at National Task Force to End Local Communist Armed Conflict (NTF-ELCAC). Dagdag pa ng solon, nagagamit ngayon ng administrasyon ni Pangulong Ferdinand Marcos Jr. ang   para makapaglunsad ng historical distortion kahit walang direktang utos ng Palasyo. ""Anti-Terror Law? More like Anti-Truth Law. Dagdag lamang ito sa mga dahilan upang i-repeal na ng Kongreso ang Terror Law,"" sambit pa ni Manuel. ""Malinaw na papalalain pa ng Terror Law ang disinformation at krisis sa edukasyon para lang makinabang ang pamilya ng diktador na si Marcos Sr."" Una nang naghain ang Makabayan bloc ng panukala para i-repeal ang   para tuluyang maibasura ang kontrobersyal na batas, bagay na matagal nang nababatikos sa diumano'y pagtapak sa mga demokratikong karapatan ng karaniwang tao. Hinikayat din nila ang kabataang Pilipinong tiyakin ang bukas sa pamamagitan ng pagdepensa sa katotohanan ng kahapon sa pamamagitan ng paglaban sa historical revisionism sa mga eskwelahan, komunidad at mga kalsada. Lumagda naman ang nasa 30 language, culture at educational departments at organizations ng unity statement laban sa SMNI hosts at ilang KWF commissioners sa utos na mag-pull out ng 17 libro na binansagang ""subersibo"" at ""anti-gobyerno."" Ika-9 ng Agosto kasi nang i-tag ng tatlong SMNI hosts at ni dating NTF-ELCAC spokesperson Lorraine Badoy at isang uniformed personnel ang mga libro nina Aguila, Rodriguez, Pagusara, Jacob at Cayanes bilang subersibo dahil lang sa nag-cite sila ng references na sinulat ng Communist Party of the Philippines-New People's Army. ""[The] said hosts also redtagged prominent art critic Alice Guillermo and National Artist Bienvenido Lumbera (who died last year) in the same broadcast,"" ayon sa unity statement na inilabas ni Prof. David Michael San Juan, convener ng Tanggol Wika. ""The unity statement signed by various organizations defended authors from redtagging, asserting that ' will certainly cite or quote materials from various references, including those from groups considered by the government as subversive or revolutionary."" ""Such citation should not be treated as agreement or sympathy with the cited material, but rather a part of the typical academic and scholarly process of analyzing various sources."" Press release: Language, culture, and education orgs unite against redtagging of authors and pulling out of KWF books [Full text is also available at:  ]  Kapansin-pansin namang hindi nilagdaan ni Arthur Casanova, chairperson ng KWF, ang memorandum na nagba- at tinawag na ""mapanganib"" ang pinaggagagawa ng mga kasama niya sa komisyon. Dagdag niya, ang mga librong tinatatakang subersibo ay pumasa naman noon sa review process ng KWF. Hindi rin daw totoo ang pinapayagan niya ang pagpapapasok ng mga miyembro ng CPP-NPA sa KWF. ""I did not railroad nor force any publication. Furthermore, the allegations that these books are subversive is a dangerous accusation which may already be stepping on the boundaries of freedom of expression and academic freedom,"" sambit ni Casanova. ""The KWF should be at the forefront of the efforts to enrich our language. Contrary to the misguided allegations, the KWF is not limited to publishing dictionaries and technical linguistic materials. Rather, we are tasked to develop and enrich the Filipino language.""     Dagdag pa niya, hindi totoo ang mga ipinaparatang sa kanya ng mga kinauukulan at ginagawa lang daw ito para ""sirain"" ang kanyang pagkatao at idiskaril ang mga pagsusumikap na palakasin at linisin ang KWF. Nanawagan din siya sa NTF-ELCAC at Anti-Terrorism Council na tignan nang husto ang mga paratang na nagawa laban sa kanya nang sila mismo ang makakitang malisyoso at ""baseless"" ang mga ito.","Kinastigo ng grupo ng mga kabataan at akademiko ang ""state-sanctioned"" red- ito habang idinidiin ang pangangailangang depensahan ang academic freedom.","August 12, 2022  12:15pm",https://www.philstar.com/pilipino-star-ngayon/bansa/2022/08/12/2202218/mga-grupo-binanatan-kwf-ban-vs-red-tagged-books-anti-terror-law-ipinababasura
"Solidum, itinalagang kalihim ng DOST","Itinalaga ni Pangulong Ferdinand Marcos Jr. si Renato Umali Solidum Jr. bilang kalihim ng Department of Science and Technology. Kinumpirma ni Press Secretary Trixie Cruz-Angeles ang ginawang paghirang kay Solidum sa kanyang bagong posisyon. “Siya ay isang geologist na nagtrabaho sa Phivolcs at kasalukuyang Undersecretary ng DOST para sa Disaster Risk Reduction at Climate Change Adaptation,” ani Angeles. Samantala, pinangalanan ni Marcos ang nasa 80 bagong miyembro ng Bangsamoro Transition Authority (BTA). Karamihan sa mga ito ay binubuo ng mga abogado, lawyer-certified public accountant, inhin­yero, guro, doktor, arkitekto, media practitioner, politiko, dating halal na opisyal sa lokal na antas, at mga burukrata ng gobyerno. Sila ang mga kinatawan mula sa mga lalawigan ng Maguindanao, Lanao del Sur, Lanao del Norte, Sulu, Basilan, at Tawi-Tawi, gayundin ang mga miyembro ng komunidad ng Bangsamoro sa North Cotabato, mga katutubo na hindi Moro, Kalagan o Kagan. komunidad sa Davao Oriental, at mga komunidad ng Kristiyano o settler sa Davao City at Cotabato City. Ang BTA ay pinangu­ngunahan ng Moro Islamic Liberation Front na may 41 nominado at 39 mula sa gobyerno.",Itinalaga ni Pangulong Ferdinand Marcos Jr. si Renato Umali Solidum Jr. bilang kalihim ng Department of Science and Technology.,"August 13, 2022  12:00am",https://www.philstar.com/pilipino-star-ngayon/bansa/2022/08/13/2202335/solidum-itinalagang-kalihim-ng-dost
"Shifting ng klase, blended learning plano ng DepEd","Plano ng Department of Education (DepEd) na magpatupad ng blended learning at double o triple shifts ng klase upang masolusyunan ang problema sa shortage ng mga silid-aralan. Sa isang pulong balitaan nitong Miyerkules ay inamin ni DepEd Spokesperson Michael Poa na mayroon pa ring kakulangan ng mga silid-aralan sa National Capital Region (NCR) at Calabarzon bunsod ng malaking bilang ng mga estudyante. “Meron po talaga tayong shortage ngayon, especially in the Calabarzon area and Metro Manila, kasi may mga schools na reported na mga 68 students pa per classroom,” ayon kay Poa. Muli ring sinabi ni Poa na plano nilang magtayo ng mga temporary learning spaces sa mga lugar na tinamaan ng mga kalamidad at nakikipag-ugnayan na sila sa mga local government units (LGUs) upang makahanap ng mga lugar kung saan maaaring magdaos ng klase ang mga estudyante, gaya ng mga covered courts. Inianunsiyo rin ni Poa na maglulunsad sila sa Agosto 15 ng Oplan Balik Eskwela Command Center upang matiyak na magiging maayos ang pagbabalik sa eskwela ng mga bata. “The intention is to have a command center para po…siguro hihingi na rin kami ng tulong sa media, kapag may napansin kayo sa opening of classes na mga problema, concerns, o issues, matatawag ninyo kaagad sa’min ‘yan para matugunan kaagad ng DepEd,” aniya pa.",Plano ng Department of Education (DepEd) na magpatupad ng blended learning at double o triple shifts ng klase upang masolusyunan ang problema sa shortage ng mga silid-aralan.,"August 12, 2022  12:00am",https://www.philstar.com/pilipino-star-ngayon/bansa/2022/08/12/2202099/shifting-ng-klase-blended-learning-plano-ng-deped
10 'close contacts' ng monkeypox case sa Pilipinas naka-quarantine pa rin,"Nananatiling nasa isolation ang 10 katao matapos ma- ito kahit na gumaling na mula sa kinatatakutang virus ang 31-anyos na Pinoy mula abroad. Ito ang ibinahagi ng Department of Health (DOH) sa isang pahayag sa mga reporters. ""The 10 close contacts of the patient are still undergoing the required quarantine period and have remained asymptomatic,"" wika ng kagawaran, Huwebes. ""To date, there has been no new case of Monkeypox in the country."" Una nang sinabi ni DOH deputy spokesperson Beverly Ho na tatlo sa 10 close contacts ay nakatira sa parehong bahay ng na-discharge na monkeypox case. Miyerkules lang nang sabihin ni DOH officer-in-charge Maria Rosario Vergeire na   ay makakuha na ang Pilipinas ng bakuna laban sa sakit na minsana'y nauuwi sa pagkamatay. Ayon sa United Nations health agenda, kumakalat ang sakit sa pamamagitan ng ""close contact"" sa ibang tao na merong monkeypox rash. Sakop nito ang face-to-face, skin-to-skin, mouth-to-mouth o mouth-to-skin contact, pati na ang pakikipagtalik. Ilan sa mga sintomas ng monkeypox ang lagnat, matinding sakit ng ulo, kulani, pananakit ng likod at katawan, panghihina at rashes na makikita sa mukha, kamay, talampakan, mata, bibig, lalamunan, at maseselan na bahagi ng katawan gaya ng pwet at ari. Ang sakit, na unang nakita sa mga tao noong 1970, ay dating nasa mga bansa lang sa Africa ngunit kumalat na rin sa iba't ibang bahagi ng mundo ngayong 2022. Sa kabila ng lahat ng ito, una nang sinabi ni Vergeire na  dahil sa sakit.",Nananatiling nasa isolation ang 10 katao matapos ma- ito kahit na gumaling na mula sa kinatatakutang virus ang 31-anyos na Pinoy mula abroad.,"August 11, 2022  12:47pm",https://www.philstar.com/pilipino-star-ngayon/bansa/2022/08/11/2201965/10-close-contacts-ng-monkeypox-case-sa-pilipinas-naka-quarantine-pa-rin
"'Sanib-pwersa': ABS-CBN, MediaQuest maghahati na sa shares ng TV5","Inanunsyo ng ABS-CBN at TV5 ang isang investment agreement para makuha ng Kapamilya Network ang 34.99% ang total voting at outstanding capital stock ng Kapatid Network sa aggregate subscription price na P2.16 bilyon. Nangyari ang partnership dalawang taon matapos   sa pagkakapaso ng kanilang legislative franchise sa Channel 2. ""After the consummation of this subscription, the MediaQuest group’s equity in TV5 will be reduced to 64.79% of the voting and outstanding capital stock and the MediaQuest group will remain to be the controlling shareholder of TV5,"" ayon sa   na inilabas ng ABS-CBN. ""Simultaneously with the execution of the Investment Agreement, the parties will execute a Convertible Note Agreement pursuant to which ABS-CBN to 
invest in a Convertible Note with a face value of Php1.84Bn to be issued by TV5 (the “Convertible Note”)."" JUST IN: In a disclosure, ABS confirmed signing of deal that sees the broadcast giant enter into a joint venture with MVP's TV5. Details to follow.      Bibigyang kapangyarihan ng convertible note na ito ang ABS-CBN na makakuha ng karagdagang primary common shares sa TV5 matapos ang walong taon mula sa issuance nito. Matapos niyan, lalaki ang equity ng ABS-CBN sa Kapatid Network ng hindi lalagpas sa 49.92% ng outstanding capital stock nito. ""The proceeds of the subscription in the primary common shares and the Convertible Note in the total amount of Php4Bn will fund the capital expenditures and operating expenses of TV5 in pursuing the enhancements of its content and programming and public service offerings,"" dagdag pa ng pahayag. Samantala,   sa mga negosasyon. Pinaplano ng transaksyong ito na patindihin ang kapasidad ng TV5 na maghatid ng content at coverage sa mamamayang Pilipino sa larangan ng entertainment, sports at public service. Inaasahang makukumpleto ang transaksyon ngayong Agosto 2022. Winelcome naman ni Manny V Pangilinan, charperson ng Mediaquest Holdings, ang at pagpasok at investment ng ABS-CBN sa TV5, lalo na't matagal nang leading developer at provider ng Filipino-related entertainment content ang nabanggit hindi lang sa Pilipinas ngunit pati sa ibang bansa. ""Our companies have always had these cherished values of providing top and quality programs in the service of the Filipino people and together we believe we can achieve this in greater measure and success,"" ani Pangilinan. Excited naman na raw si Mark Lopez, chairperson ng ABS-CBN, sa naturang partnership, ngayong nakikita nilang oportunidad ito ng TV5 para lumaki at mapalakas ang free-to-air network nito. Ayon naman kay Carlo Katigbak, presidente at chief executive officer (CEO) ng ABS-CBN, na ang pagsasamang ito ay swak sa strategic intention ng ABS-CBN na mag-evolve bilang isang ""storytelling company"" na may layong maabot ang pinakamalawak na audience. ""In partnership with TV5, we look forward to reaching viewers both on owned platforms and through other broadcast partners, thereby enriching the Philippine creative industry,"" wika ni Katigbak. ""We hope the industry evolves from being highly competitive to increasingly collaborative, which benefits all stakeholders in the long run."" Dumating ang partnership matapos lumaki nang lumaki ang pakikipagtulungan ng ABS-CBN at TV5, kung saan marami sa mga Kapamilya shows ay mapapanood na sa Kapatid Network. Ang dating frequencies ng ABS-CBN sa free TV ay   ni dating Sen. Manny Villar. Ilang beses nang sinusubukan ng ilang mambabatas na i-renew ang prangkisa ng ABS-CBN ngunit hindi pa rin pumapasa sa Konggreso.",Inanunsyo ng ABS-CBN at TV5 ang isang investment agreement para makuha ng Kapamilya Network ang 34.99% ang total voting at outstanding capital stock ng Kapatid Network sa aggregate subscription price na P2.16 bilyon.,"August 11, 2022  11:13am",https://www.philstar.com/pilipino-star-ngayon/bansa/2022/08/11/2201959/sanib-pwersa-abs-cbn-mediaquest-maghahati-na-sa-shares-ng-tv5
SILIPIN: Mga pasok sa Philippines' Richest 2022 list ng Forbes,"Nangunguna ang anim na anak ni Henry Sy Sr. na sina Teresita, Elizabeth, Henry Jr., Hans, Herbert at Harley sa  . Ito ang sinabi ng   kasabay ng pagliit ng pinagsamang kaperahan ng 50 pinakamayayamang Pilipino sa US$72 bilyon (mula sa US$79 bilyon noong 2021) sa kabila ng 8.3% paglago ng ekonomiya sa unang kwarto ng 2022. ""[T]he pressures of inflation, rising commodity and energy prices as well as reduced exports to China dragged the benchmark stock index down 6% from 11 months ago when fortunes were last measured,"" wika ng Forbes. ""The peso also plunged 12% over the same period. As a result, the combined wealth of the country’s 50 richest dropped to $72 billion from $79 billion last year."" Narito ang listahan ng pinakamayamang mga Pilipino kasama ang kanilang net worth: Kalakhan ng net worth ng magkakapatid na Sy ay binubuo ng stakes na hawak ng publicly traded SM Investments at SM Prime ng grupo. ""SM traces its roots to Henry Sr., who sold overrun shoes in 1958 at a store in Manila he aptly called Shoemart,"" dagdag pa ng Forbes. ""Today SM is one of Southeast Asia's largest conglomerates, with interests in department stores, supermarkets, banks, hotels, real estate and mining."" Bagama't hinahawakan ng ""outside professionals"" ang arawang operasyon ng kumpanya, umuupo ang magkakapatid sa boards ng grupo at ginagabayan ang kabuuang stratehiya ng SM. Si Henry Sy Sr. ang pinakamayamang tao sa Pilipinas sa 11 magkakasunod na taon, na merong ineestimang net worth na $18.3 bilyon noong 2018 isang taon bago siya mamatay. Si Villar naman na pumapangalawa sa listahan ay dating senador at kilala ring negosyante. Parehong senador ang kanyang asawang si Cynthia at anak na si Mark. Sa kabila ng pangunguna ng mga Sy sa listahan,  .","Nangunguna ang anim na anak ni Henry Sy Sr. na sina Teresita, Elizabeth, Henry Jr., Hans, Herbert at Harley sa","August 11, 2022  2:37pm",https://www.philstar.com/pilipino-star-ngayon/bansa/2022/08/11/2201972/silipin-mga-pasok-sa-philippines-richest-2022-list-ng-forbes
‘Overpriced’ laptops iimbestigahan ng Senado,"Pinapaimbestigahan ni Senate Minority Leader Aquilino “Koko” Pimentel ang isyu kaugnay sa ‘overpriced’ at ‘outdated’ na laptops na binili ng Department of Education (DepEd) sa pamamagitan ng Procurement Service ng Department of Budget and Management (PS-DBM). Sa Senate Resolution 120 ni Pimentel, ­inaatasan nito ang Committee on Accountability of Public Officers and Investigations na silipin ang ‘overpriced’ at ‘outdated’ na laptops para sa mga public school teachers. Ang nasabing biniling mga laptops ng PS-DBM para sa DepEd teachers ay aabot ng P2.4 billion. Lumalabas sa Agency Procurement Request (APR) ng DepEd na P35,046.50 ang halaga ng kada unit ng laptop pero batay sa sariling market survey na ginawa ng PS-DBM, ang kada unit ng laptop na may kaparehong specifications ay aabot ng P58,300. Bukod sa sobrang mahal na presyo ng laptop ay ‘outdated’ din ito dahil ang processor ng laptop na Intel Celeron ay napakabagal para magamit ng mga guro sa online learning. Bukod dito, ang intended beneficiaries ng mga laptop na 68,500 na mga guro ay nabawasan pa at nasa 39,583 public school teachers na lamang. Ipapatawag sa pagsisiyasat ng blue ribbon committee ang DepEd at PS-DBM para pagpaliwanagin kung bakit ‘overpriced’ ang presyo ng laptop gayong ito ay outdated, napakabagal at nabawasan pa ang bilang ng mga makikinabang na guro.",Pinapaimbestigahan ni Senate Minority Leader Aquilino “Koko” Pimentel ang isyu kaugnay sa ‘overpriced’ at ‘outdated’ na laptops na binili ng Department of Education (DepEd) sa pamamagitan ng Procurement Service ng Department of Budget and Management (PS-DBM).,"August 12, 2022  12:00am",https://www.philstar.com/pilipino-star-ngayon/bansa/2022/08/12/2202098/overpriced-laptops-iimbestigahan-ng-senado
"COVID-19 vaccine sa mga estudyante, ‘di mandatory – DepEd","Hindi pa rin mandatory para sa mga mag-aaral na magpaturok ng COVID-19 primary vaccine series at booster doses kahit nakatakda na silang magbalik sa face-to-face classes sa Nobyembre 2. Ang pahayag ay ginawa ni DepEd spokesperson Michael Poa sa isang pulong balitaan kahapon matapos na matanong hinggil sa vaccination policies na ipatutupad ng kagawaran kasunod ng panawagan ni Pang. Ferdinand “Bongbong” Marcos Jr. sa publiko na magpabakuna na upang magkaroon sila ng proteksiyon laban sa virus. Ayon kay Poa, kaisa sila ng Pangulo sa panawagan na magpabakuna na ang lahat laban sa COVID-19, ngunit ang kagawaran aniya ay tumatalima sa national policy na ang pagpapabakuna ay hindi mandatory. “Of course, we are one with the President in encouraging everyone to get either vaccinated or get their booster shots kung hindi pa sila nakakapagpa-booster. However, as we all know, the government’s vaccination program is not mandatory in nature. Voluntary pa rin po siya. As a matter of national policy, sumusunod din ang DepEd. Hindi po tayo mandatory sa DepEd,” paliwanag pa ni Poa. Tiniyak din ni Poa na hindi idi-discriminate ng DepEd ang mga ­estudyante at mga gurong hindi bakunado. Nkikipag-ugnayan na rin ang DepEd sa Department of Health (DOH) para sa pagro-rollout ng mobile COVID-19 vaccination sa mga paaralan, sakaling may mga estudyante na nais nang magpabakuna laban sa COVID-19, gayundin ng pag-organisa ng counseling sessions sa mga unvaccinated learners. Binigyang-diin din ni Poa ang kahalagahan nang pagtalima sa minimum public health ­standards, bilang tugon sa pahayag ni OCTA Research fellow Dr. Guido David na “very possible” ang pagtaas ng COVID-19 cases sa sandaling mag-face-to-face classes na. Nauna rito, sa kanyang vlog noong Sabado, sinabi ni Pang. Marcos na dapat na tiyakin na ang lahat, lalo na ang mga bata ay nakatanggap na ng primary series at boosters upang mabigyan ng proteksiyon laban sa COVID-19. Sinabi na rin naman ni Vice President at Education Secretary Sara Duterte na wala siyang nakikitang problema kung magkakahalubilo man ang mga mag-aaral na bakunado at hindi bakunado laban sa COVID-19, sa sandaling ibalik na ang face-to-face classes. Paliwanag niya, nagkakahalubilo rin naman ang mga ito sa ibang lugar gaya ng mga malls at iba pang public places.",Hindi pa rin mandatory para sa mga mag-aaral na magpaturok ng COVID-19 primary vaccine series at booster doses kahit nakatakda na silang magbalik sa face-to-face classes sa Nobyembre 2.,"August 11, 2022  12:00am",https://www.philstar.com/pilipino-star-ngayon/bansa/2022/08/11/2201890/covid-19-vaccine-sa-mga-estudyante-di-mandatory-deped
"Expired, mae-expired na COVID-19 vaccines, papalitan ng COVAX","Nangako na umano ang COVAX facility na papalitan nito ang lahat ng expired at mae-expired na COVID-19 vaccine doses sa bansa, kabilang na rito ang mga binili ng pribadong sektor at mga local government units (LGUs), ayon kay Department of Health officer-in-charge Undersecretary Maria Rosario Vergeire. “We had an agreement with the COVAX facility, that these will all be replaced... Even those that have expired from tthe private sector and the local government units, the vaccines, papalitan po ng COVAX facility,” pagtiyak ni Vergeire. Nabatid na aabot sa P5.1 bilyon ang halaga ng bakuna na binili ng mga pribadong sektor ang nasayang umano nang ma-expired na lamang. Ayon kay Vergeire, ang pagpapalit sa mga expired na bakuna ay iiskedyul at isasagawa sa sandaling ang kasalukuyang suplay ng bakuna sa bansa ay magsimula nang maubos. Tiniyak naman ni Vergeire na ang Pilipinas ay may sapat pang suplay ng bakuna sa ngayon. “We are scheduling our replacement doon po sa time na kakailanganin natin itong mga replaced doses na dahil sa ngayon, sufficient pa po ang bakuna natin,” aniya pa. Base sa pinakahuling datos ng DOH, umaabot na sa 71.9 milyong Pinoy ang fully vaccinated na laban sa COVID-19, habang 16.6 milyon naman ang nakatanggap na ng kanilang booster shots.","Nangako na umano ang COVAX facility na papalitan nito ang lahat ng expired at mae-expired na COVID-19 vaccine doses sa bansa, kabilang na rito ang mga binili ng pribadong sektor at mga local government units (LGUs), ayon kay Department of Health officer-in-charge Undersecretary Maria Rosario Vergeire.","August 11, 2022  12:00am",https://www.philstar.com/pilipino-star-ngayon/bansa/2022/08/11/2201888/expired-mae-expired-na-covid-19-vaccines-papalitan-ng-covax
P7-B 'questionable releases' ng CHED agency pinaiimbestigahan ni Hontiveros,"Nananawagan ngayon ng Senate probe si Sen. Risa Hontiveros sa implementawsyon ng Unified Student Financial Assistance System for Tertiary Education (UniFAST), bagay na nakikitaan daw ngayon ng ""anomalya."" Sa inihaing Senate Resolution 128, tinukoy ni Hontiveros ang report ng Commission on Audit na nagkaroon ang UniFAST ng P3.4 bilyong halaga ng delayed at non-submissions  ng billings at dokumento sa state universities and colleges (SUCs) at local universities (LUCs) and colleges.  Ang ilang submissions ay delayed na nang hanggang tatlong taon habang ang iba naman ay walang record ng billing. Inihayag din ng resolusyon na gumawa ang UniFAST ng P824 milyong halaga ng payments sa SUCs at LUCs nang walang opisyal na resibo. ""UniFAST is supposed to be the answer to the gap in education for millions of underprivileged youth. And yet the program is stained with suspicious overpayments and double reimbursements,"" ani Hontiveros ngayong Huwebes sa isang  ""Dapat todo-bantay tayo sa budget natin dito lalo na sa panahon na maraming nahihirapan magbayad ng tuition. This could be just the tip of the iceberg of dubious practices in CHED-UniFAST.""  . Kasama rin sa halos P7-bilyong na-flag ng COA ay ang: Lumabas din sa resolusyon ang diumano'y overpayment ng UniFAST ng P131 milyon sa ilang SUCs at P251 milyon sa nasubsidyuhan nang LUCs na siyang ""paglabag"" daw sa RA 10931. ""Nakaka-alarma na naglabas sila ng ganyang kalaking pera na walang tamang dokumento. Walang kahit anong ebidensya na kailangan ng agency magbayad, at walang ebidensya na binayaran nila. Nakakapagtaka. Surely recklessness at this level of billions of pesos is not acceptable for a government agency,"" saad pa ni Hontiveros. ""Lilinawin natin kung saan at sino ang nagkulang. It is our responsibility in Congress to guard against leakages that waste important resources needed by our schools and students."" Dagdag pa ng senadora, nakagugulat na hindi pinag-ingatan ang bilyung-bilyong perang ito kahit na nalulugmok sa krisis ang sistema ng edukasyon sa Pilipinas. Hinihingian ng   ng pahayag dito sa CHED chairperson Prospero de Vera hinggil sa isyu ngunit hindi pa rin tumutugon hanggang ngayon. Kamakailan lang nang   sa ilalim ng Smart Campus Development Program (SCDP), bagay na layong i-equip ang SUCs ng sapat na teknolohiya para sa pagpapatupad ng flexible learning modalities sa gitna ng COVID-19 pandemic.","Nananawagan ngayon ng Senate probe si Sen. Risa Hontiveros sa implementawsyon ng Unified Student Financial Assistance System for Tertiary Education (UniFAST), bagay na nakikitaan daw ngayon ng ""anomalya.""","August 11, 2022  6:07pm",https://www.philstar.com/pilipino-star-ngayon/bansa/2022/08/11/2201999/p7-b-questionable-releases-ng-ched-agency-pinaiimbestigahan-ni-hontiveros
"Pag-import ng 300K MT ng asukal, tinanggihan ni Pangulong Marcos","Tinanggihan ni ­Pangulong Ferdinand “Bongbong” Marcos Jr. ang panukala na mag-angkat ng karagdagang 300,000 metriko ­tonelada (MT) ng asukal. Ito ang inihayag kahapon Press Secretary Trixie Cruz-Angeles matapos mapaulat ang pahayag ni Sugar Regulatory Administration (SRA) Administrator Hermenegildo Serafica noong nakaraang linggo na plano ng ­gobyerno na mag-import ng nasa 300,000 MT ng asukal. Umaabot na sa P100 ang kilo ng refined sugar sa local market. Ayon kay Cruz-Angeles, ginawa ni Marcos ang desisyon bilang chairman ng Sugar Regulatory Board. “The President rejected the proposal to import an additional 300,000 MT of sugar. He is the chairman of the Sugar Regulatory Board and denied this in no uncertain terms,” ani Cruz-Angeles. Nauna nang sinabi ni Serafica na tinitingnan ng SRA ang pag-import ng asukal mula sa Thailand, Vietnam, Malaysia, at Indonesia dahil ubos na ang stockpile ng asukal sa bansa.","Tinanggihan ni ­Pangulong Ferdinand “Bongbong” Marcos Jr. ang panukala na mag-angkat ng karagdagang 300,000 metriko ­tonelada (MT) ng asukal.","August 11, 2022  12:00am",https://www.philstar.com/pilipino-star-ngayon/bansa/2022/08/11/2201884/pag-import-ng-300k-mt-ng-asukal-tinanggihan-ni-pangulong-marcos
Arnell Ignacio itinalaga bilang OWWA chief,"Itinalaga ni Pangulong Ferdinand Marcos Jr. ang kilalang TV personality na si Arnaldo Arevalo “Arnell” Ignacio bilang pinuno ng Overseas Workers Welfare Administration (OWWA). “We confirm the appointment of Mr. Ignacio as Executive Director Admin. V of the Overseas Workers Welfare Administration,” ani Press Secretary Trixie Cruz-Angeles. Hindi pa naglalabas ang Malacañang ng kopya ng appointment paper ni Ignacio. Matatandaan na itinalaga rin si Ignacio sa OWWA bilang deputy administrator sa ilalim ng administrastyon ni ­dating pangulong Rodrigo Duterte. Unang napunta si Ignacio sa OWWA noong 2018 pero umalis sa kanyang posisyon noong Pebrero 2019, dahil sa “personal na dahilan.” Noong Abril 2019, inihayag ni Ignacio na nagtapos siya ng political science degree sa Unibersidad ng Makati. “He was reappointed in September of last year to the same post and will now occupy the position of Administrator, vice Hans Cacdac who will be serving as Usec (Undersecretary) of DMW (Department of Migrant Workers) on Welfare and Foreign Employment,” ani Cruz-Angeles.",Itinalaga ni Pangulong Ferdinand Marcos Jr. ang kilalang TV personality na si Arnaldo Arevalo “Arnell” Ignacio bilang pinuno ng Overseas Workers Welfare Administration (OWWA).,"August 11, 2022  12:00am",https://www.philstar.com/pilipino-star-ngayon/bansa/2022/08/11/2201886/arnell-ignacio-itinalaga-bilang-owwa-chief
"Monkeypox vaccine, posibleng matanggap ng Pinas sa 2023","Tatagal pa ng taong 2023 bago makatanggap ang Pilipinas ng suplay ng bakuna kontra sa monkeypox virus, ayon sa Department of Health (DOH) kahapon. Ayon kay Department of Health (DOH) officer-in-charge Maria Rosario Vergeire, sa ngayon ay nakikipag-koordinasyon na sila sa pribadong sektor na nagpahayag ng intensiyon na tulungan ang DOH sa pagbili ng mga bakuna para sa nasabing hindi pangkaraniwang sakit. Sa kabila nito, sakaling makabili man sila ng gamot ay maaaring sa taong 2023 pa bago ito maideliber sa Pilipinas. Nakikipagkomunikasyon na rin sila sa iba pang miyembro ng bansa ng Association of Southeast Asian Nations (Asean) para sa pagbili ng bakuna. Matatandaang noong Hulyo 29 ay kinumpirma ng DOH na naitala na nila sa bansa ang kauna-unahang kaso ng monkeypox. Ang naturang pasyente ay nakarekober na at nakatapos na ng kanyang isolation period.","Tatagal pa ng taong 2023 bago makatanggap ang Pilipinas ng suplay ng bakuna kontra sa monkeypox virus, ayon sa Department of Health (DOH) kahapon.","August 11, 2022  12:00am",https://www.philstar.com/pilipino-star-ngayon/bansa/2022/08/11/2201878/monkeypox-vaccine-posibleng-matanggap-ng-pinas-sa-2023
"18.6 milyong estudyante na, nagpa-enroll","Iniulat ng Department of Education (DepEd) kahapon na umaabot na sa mahigit 18.6 milyon ang bilang ng mga estudyanteng nakapagpatala na para sa School Year 2022-2023. Sa pagtaya ni DepEd Spokesperson Michael Poa, ang naturang bilang ay nasa 64%-67% na ng kanilang target na 28.6 milyong enrollees ngayong taon. Kaugnay nito, muli rin namang hinikayat ni Poa ang mga magulang na ipa-enroll ng maaga ang kanilang mga anak upang matulungan ang mga paaralan sa ginagawang paghahanda para sa nalalapit na pasukan. Ipinaliwanag pa niya na ang pagkakaroon ng kon­kretong enrollment figures ay malaking tulong sa DepEd upang makapagpatupad ng mga epektibong istratehiya laban sa COVID-19, dengue, monkeypox at sa North Luzon earthquake. Ang School Year 2022-2023 ay itinakda ng DepEd mula Agosto 22, 2022 hanggang sa Hulyo 7, 2023. Ang limang araw na face-to-face classes naman ay sisimulan sa Nobyembre 2, 2022.",Iniulat ng Department of Education (DepEd) kahapon na umaabot na sa mahigit 18.6 milyon ang bilang ng mga estudyanteng nakapagpatala na para sa School Year 2022-2023.,"August 11, 2022  12:00am",https://www.philstar.com/pilipino-star-ngayon/bansa/2022/08/11/2201883/186-milyong-estudyante-na-nagpa-enroll
"Sablay na sistema ng LTO sa digitalization ng lisensiya, binira","Kinuwestiyon ni House Deputy Minority Leader at Bagong Henerasyon Partylist Rep. Bernadette Herrera ang sablay na sistema ng Land Transportation Office (LTO) na sa halip isulong ang mo­dernisasyon ng tanggapan sa ‘digitalization transformation’ ay bumabalik sa manual o usad pagong sa pagkuha ng lisensya ng mga behikulo. Sinabi ni Herrera na maging si Pangulong Ferdinand Marcos Jr., ay isinusulong ang digitalization­ sa mga ahensya ng gobyerno. Sa panayam kay Herrera matapos ang kaniyang privilege speech, sinabi nito na umagaw ng kaniyang atensyon ang pag­tuligsa ni LTO Chief Teofilo Guadiz sa kasalukuyang IT provider na Dermalog at umabot sa punto na sinabi nito na bukas ang ahensya sa pagbabalik ng dating provider na Stradcom matapos umanong magkaroon ng glitches sa ilan nilang mga regional offices. Kung mayroon uma­nong mga glitches, sinabi ni Herrera na dapat magkaroon ng imbestigasyon kung ang Dermalog ba ang may kagagawan nito. Nakatanggap umano si Herrera ng mga impormasyon na inililipat ng mga tauhan ng LTO sa manual mode ang sistema at ibi­nabalik ang person-to-person transaction. Hindi rin umano magawa ng Dermalog ang lahat ng trabaho nito dahil hindi pa ibinibigay sa kanila ng Stradcom ang kailangan nitong database. Ang mga tauhan umano­ ng Dermalog ay hindi man lang pinapayagan na gu­ma­mit ng upuan o lamesa kapag pumupunta sa satel­lite offices ng LTO dahil pagmamay-ari umano ito ng Stradcom. Dahil dito, nanawagan ang lady solon sa Kamara na gamitin ang oversight power nito upang imbesti­gahan ang nasabing kon­trobersya. Nabatid na iki­natwiran ni Guadiz na walang intensiyon ang LTO na palitan ang Dermalog dahilan sa lilikha lamang ito ng panibagong problema.",Kinuwestiyon ni House Deputy Minority Leader at Bagong Henerasyon Partylist Rep. Bernadette Herrera ang sablay na sistema ng Land Transportation Office (LTO) na sa halip isulong ang mo­dernisasyon ng tanggapan sa ‘digitalization transformation’ ay bumabalik sa manual o usad pagong sa pagkuha ng lisensya ng mga behikulo.,"August 11, 2022  12:00am",https://www.philstar.com/pilipino-star-ngayon/bansa/2022/08/11/2201867/sablay-na-sistema-ng-lto-sa-digitalization-ng-lisensiya-binira
Petisyon sa pagtaas ng presyo ng manufacturers aprub sa DTI,"Nakatakdang aprubahan ng Department of Trade and Industry ang mga petisyon sa pagtaas ng presyo ng mga manufacturer. Ayon kay Trade Undersecretary Ruth Castelo, natapos na ng DTI ang mga pag-aaral sa ilang petisyon sa pagtaas ng presyo na natanggap nito mula sa mga manufacturers. Ipinaliwanag pa ni Castelo na naghain ng petisyon ang mga manufacturers na magtaas ng ­presyo dahil sa mas mataas na halaga ng mga raw materials. Mayroon aniyang mga na-deny pero mayroon ding mga naaprubahan. Dahil tumaas aniya ang presyo ng raw materials sa international market at maging ang logistics at distribution costs kaya may mga papayagan na magtaas ng presyo. Hindi na idinetalye ni Castelo ang mga produktong inaasahang magkakaroon nang pagtaas ng presyo pero sinabing kabilang sa kanilang pinag-aaralan ay ang mga de-lata, instant noodles, kape, gatas, at tinapay. Nabanggit din ni Castelo na habang wala pang inilalabas na bagong suggested retail price (SRP) may bisa pa rin ang umiiral na SRP sa mga groceries at supermarket.",Nakatakdang aprubahan ng Department of Trade and Industry ang mga petisyon sa pagtaas ng presyo ng mga manufacturer.,"August 11, 2022  12:00am",https://www.philstar.com/pilipino-star-ngayon/bansa/2022/08/11/2201872/petisyon-sa-pagtaas-ng-presyo-ng-manufacturers-aprub-sa-dti
Iloilo housewife inuwi P400-milyong jackpot prize sa lotto,"Kinubra na ng 34-anyos na maybahay mula sa probinsya ng Iloilo ang kanyang jackpot prize na P401,186,804.80 mula sa GrandLotto 6/55 draw na ginawa noong ika-9 ng Hulyo matapos ang 16 araw ng paghihintay. Ayon sa pahayag ng Philippine Charity Sweepstakes Office (PCSO), Martes, inuwi ng babae ang kanyang napalanunang limpak-limpak na kwarta noong ika-25 ng Hulyo, 2022. Tinayaan niya ang six-digit winning combination na 02 – 18 – 49 – 07 – 19 – 47. Ang matindi pa riyan, isang beses lang siyang tumaya sa lucky pick (LP) sa halagang P20. ""Sabi po ng asawa ko try ko daw po tumaya ng isa lang na lucky pick para maiba naman, kung swerte ka talaga mananalo ka kahit LP,"" sabi ng babae.  ""Mas nauna po yung kaba at takot ko po kesa sa tuwa dahil naisip ko yung kaligtasan namin mag-asawa kaya po inabot ng 2 weeks bago kami nag-desisyon na kuhanin ang napanalunan naming premyo. For our safety na din po."" Hiniling ng winner na itago nang husto ang mga pribadong detalye sa kanyang pamilya upang matiyak ang kanilang kaligtasan.  Aniya, anim na taon na siyang sumusubok tumaya hanggang sa biglang maging instant multi-millionaire. Nagpasalamat naman siya sa PCSO at sinabing sana'y ""patuloy silang tumulong sa mahihirap"" lalo na sa mga kababayan niya sa Iloilo. ""Kagaya ng ilan, dati hindi po ako naniniwala sa lotto, pero nandito na po ako sa PCSO ngayon kumukubra at hawak ko na ang tseke ng napanalunan ko,"" dagdag pa niya. ""Thank God, sa dami ng mananaya isa po ako sa pinagpala. Kaya para sa mga mananaya ng lotto huwag po kayong susukong tumaya."" Plano raw niyang magtayo ng sariling negosyo sa Iloilo, ibigay sa Simbahan at ilang charity institutions ang bahagi ng kanyang napalanunan para na rin makatulong sa iba pang kapos-palad. Alinsunod sa Republic Act 1169, valid ng isang taon ang mga lotto ticket mula sa araw ng bunutan. Ang mga premyong hindi kukunin matapos ang isang taon ay mapapawalang-bisa. Aabot sa 20% na buwis ang awtomatikong ibinabawas sa mga papremyong lalampas ng P10,000 sa ilalim ng Tax Reform Acceleration and Inclusion (TRAIN) Law. Ipinapalabas ang laro ng GrandLotto 6/55 kada Lunes, Miyerkules at Sabado nang live sa PTV-4, bandang 9 p.m.","Kinubra na ng 34-anyos na maybahay mula sa probinsya ng Iloilo ang kanyang jackpot prize na P401,186,804.80 mula sa GrandLotto 6/55 draw na ginawa noong ika-9 ng Hulyo matapos ang 16 araw ng paghihintay.","August 10, 2022  12:15pm",https://www.philstar.com/pilipino-star-ngayon/bansa/2022/08/10/2201678/iloilo-housewife-inuwi-p400-milyong-jackpot-prize-sa-lotto
"Delisting ng unqualified 4Ps, pinabibilisan ng DSWD","Pinabibilisan ni Social Welfare and Deve­lopment Secretary Erwin Tulfo sa Pantawid Pamilyang Pilipino Program National Program Management Office (NPMO) ang graduation activities at exit process para sa mga bagong identified non-poor list ng Listahan 3 (L3). Ayon kay Tulfo, ang Listahan 3 ay gagamitin sa pagproseso ng delisting ng 4Ps household-beneficiaries na naka­angat na sa buhay. Sinabi pa ni Tulfo na ang mga households na pasok sa Listahan 3 ay ikukunsiderang household-beneficiaries ng 4Ps. Bukod sa pagiging mahirap, maaring makapasok din sa Listahan 3 ang mga pamilya na mag-asawa na may anak na 18-anyos pababa o may buntis sa pamilya. “Dapat siguraduhin natin na ang ilalagay sa 4Ps ay talagang karapat-dapat na maging benepisyaryo ng 4Ps, ­prioritizing the solo parents, farmers, fisher folks, persons with disabilities,” pahayag ni Tulfo. Inatasan din ni Tulfo ang 4Ps NPMO na siguraduhin na lahat ng municipal and city links will ay magsusumite ng case folders ng kanilang assigned household. Dapat ding alamin ­aniya ang living conditions ng mga benepisyaryo.",Pinabibilisan ni Social Welfare and Deve­lopment Secretary Erwin Tulfo sa Pantawid Pamilyang Pilipino Program National Program Management Office (NPMO) ang graduation activities at exit process para sa mga bagong identified non-poor list ng Listahan 3 (L3).,"August 11, 2022  12:00am",https://www.philstar.com/pilipino-star-ngayon/bansa/2022/08/11/2201876/delisting-ng-unqualified-4ps-pinabibilisan-ng-dswd
"Bong Go: Tensyon sa Taiwan, OFWs protektahan","Nababahala si Senator Christopher “Bong” Go para sa overseas Filipino worker sa East Asia sa gitna ng tumitinding tensyon ng iba’t ibang stakeholders sa Taiwan. Dahil dito, nanawagan ang senador sa Department of Migrant Workers na maghanda ng contingency plan sakaling lumala ang sitwasyon sa nasabing bansa. “Lubos akong nababahala para sa kaligtasan at kapakanan ng ating mga OFW na nagtatrabaho sa iba’t ibang bahagi ng Silangang Asya dahil sa pagtaas ng tensyon sa pagitan ng mga stakeholder sa Taiwan,” sabi ni Go sa isang pahayag. Nanawagan din siya sa gobyerno, partikular sa bagong buong DMW, na agad magsagawa ng mga contingency measures sakaling lumala ang sitwasyon. Hinimok ng senador ang DMW na tiyaking nakahanda ang “potential assistance and reintegration programs” ng gobyerno sakaling kailanganin ang mga kinauukulang OFW na makauwi sa Pilipinas. Samantala, binigyang-diin ni Go na umaasa siyang ang mga bansang sangkot ay magpipigil at gagamit ng mga diplomatikong channel para mabawasan ang tensyon at makahanap ng mapayapang solusyon. Tumindi ang tensyon sa Taiwan matapos bumisita sa isla si United States House Speaker Nancy Pelosi noong Agosto 2. Kinondena ng China, na tinitingnan ang Taiwan bilang isang breakaway province, ang pagbisita na nagresulta sa pagsasagawa nito ng mga military drills sa paligid ng isla.",Nababahala si Senator Christopher “Bong” Go para sa overseas Filipino worker sa East Asia sa gitna ng tumitinding tensyon ng iba’t ibang stakeholders sa Taiwan.,"August 11, 2022  12:00am",https://www.philstar.com/pilipino-star-ngayon/bansa/2022/08/11/2201857/bong-go-tensyon-sa-taiwan-ofws-protektahan
DOH: 'Pinas posible makakuha ng bakuna vs monkeypox sa 2023,"Maaaring makakuha na ng bakuna laban sa kinatatakutang monkeypox virus ang Pilipinas sa darating na taon, pagbabahagi ng Department of Health (DOH). Ayon kay Maria Rosario Vergeire, officer-in- na  . ""Some have signified they will be helping us. Unfortunately, doon sa mga pag-uusap, ang pinakamaagang deliveries kung sakaling makabili tayo would still be 2023,"" ani Vergeire sa isang panayam sa ANC. ""So we are still trying to explore that avenue where we can just request at least a minimal [number of vaccines] so that we can give [the jabs] to the health workers first."" Una nang sinabi ni Vergeire kahapon sa isang media briefing na nakapagtukoy na sila ng tatlong manufacturers ng bakuna laban sa monkeypox. Nakikipagtulungan na rin daw ang pamahalaan sa Association of Southeast Asian Nations (ASEAN) para makabili ng mga bakuna para maprotektahan ang mga tao mula sa pagkakahawa nito. Hulyo nang ideklara ng World Health Organization ang outbreak bilang isang global health emergency. Ayon sa United Nations health agendy, kumakalat ang sakit sa pamamagitan ng ""close contact"" sa ibang tao na merong monkeypox rash. Sakop nito ang face-to-face, skin-to-skin, mouth-to-mouth o mouth-to-skin contact, pati na ang pakikipagtalik. Ilan sa mga sintomas ng monkeypox ang lagnat, matinding sakit ng ulo, kulani, pananakit ng likod at katawan, panghihina at rashes na makikita sa mukha, kamay, talampakan, mata, bibig, lalamunan, at maseselan na bahagi ng katawan gaya ng pwet at ari.","Maaaring makakuha na ng bakuna laban sa kinatatakutang monkeypox virus ang Pilipinas sa darating na taon, pagbabahagi ng Department of Health (DOH).","August 10, 2022  5:13pm",https://www.philstar.com/pilipino-star-ngayon/bansa/2022/08/10/2201704/doh-pinas-posible-makakuha-ng-bakuna-vs-monkeypox-sa-2023
"Ekonomiya ng Pinas, bahagyang gumanda – PSA","Bahagyang gumanda ang ekonomiya ng Pilipinas nang makapagtala ng 8.2 percent na paglago sa first quarter ng 2022. Batay sa ulat ng ­Philippine Statistics Autho­rity (PSA), ang bahagyang pagganda ng ekonomiya ng ating bansa ay dahil sa downward adjustments sa sektor ng real estate at ownership na pumalo sa 5.9 percent mula sa 7.9 percent, sa manufacturing na nakapagtala ng 9.8 percent mula sa 10.1 percent gayundin sa wholesale at retail trade, repair ng mga sasakyan na pumalo lamang sa 7 percent mula sa dating 7.3 percent. Ayon sa PSA, ang first-quarter expansion ng ekonomiya ay mas mataas sa 7.8 percent sa huling quarter ng 2021 na mula Oktubre hanggang Disyembre 2021. Tumaas naman ang growth estimate ng ahensiya para sa Net Primary Income (NPI) mula sa World Growth na 103.2% ay tumaas sa 105.4%.",Bahagyang gumanda ang ekonomiya ng Pilipinas nang makapagtala ng 8.2 percent na paglago sa first quarter ng 2022.,"August 10, 2022  12:00am",https://www.philstar.com/pilipino-star-ngayon/bansa/2022/08/10/2201541/ekonomiya-ngpinas-bahagyang-gumanda-psa
"Higit 1K kaso ng leptospirosis, naitala","Nakapagtala na ang Department of Health (DOH) ng higit sa 1,000 kaso ng leptospirosis sa buong bansa dahil sa pagdating ng panahon ng tag-ulan. Batay sa datos, nasa kabuuang 1,078 leptospirosis cases ang naitala mula Enero hanggang Hulyo ng taong ito. Ayon kay DOH Officer-In-Charge (OIC) Maria­ Rosario Vergeire, ang 165 sa naturang bilang ay naitala mula Hunyo 26 hanggang Hulyo 23 lamang. Pinakamaraming­ naitalang kaso sa pana­hong ito sa National Ca­pital Region (NCR), Cagayan Valley at Central Luzon. Umabot naman sa 156 ang nasawi dahil sa leptospirosis mula noong Enero hanggang Hulyo. Kaugnay nito, muling nagpaalala si Vergeire sa publiko na umiwas sa pag­lusong sa baha upang hindi dapuan ng leptos­pi­rosis. Pero kung talagang hindi maiwasan, maa­aring gumamit ng mga protective gears, gaya ng bota. Kung lumusong naman sa baha at may sugat sa paa, agad magpakonsulta sa barangay health center para makakuha ng pro­phylaxis. Kabilang sa sintomas ng leptospirosis ay lagnat, masakit na kasu-kasuan at pananakit ng tiyan.","Nakapagtala na ang Department of Health (DOH) ng higit sa 1,000 kaso ng leptospirosis sa buong bansa dahil sa pagdating ng panahon ng tag-ulan.","August 11, 2022  12:00am",https://www.philstar.com/pilipino-star-ngayon/bansa/2022/08/11/2201869/higit-1k-kaso-ng-leptospirosis-naitala
"Arnell Ignacio, minsanang TV host, itinalagang OWWA administrator","Itinalaga na ni Pangulong Ferdinand Marcos Jr. bilang susunod na tagapamuno ng Overseas Workers Welfare Administration (OWWA) ang aktor, TV host at komedyanteng si Arnell Ignacio. Ang balita ay kinumpirma na ni Press Secretary Trixie Cruz-Angeles sa media, Miyerkules. ""We confirm the appointment of Mr. Ignacio as Executive Director Admininistrator V of the Overseas Workers Welfare Administration,"" ani Angeles sa isang pahayag kanina. Ayon kay Department of Migrant Workers Secretary Susan Ople, nagtrabaho na noon si Ignacio ng isang taon bilang deputy administrator bago umalis para sa mga personal na dahilan. Na-reappoint siya noong Setyembre noong nakaraang taon sa parehong posisyon. ""[R]eading the news... buffering ako halos hindi ako makapaniwala,"" wika niya sa isang   nitong Martes. ""Maraming salamat sa tiwala mr PBBM at aa aking mga kasama sa OWWA amd all the stakeholders."" Nakilala noon si Arnell bilang host ng ""K! The 1 Million Peso Videoke Challenge,"" ""Wowowee,"" ""Singing Bee,"" at umarte rin noon sa Kapuso sitcom na ""Ober Da Bakod"" atbp. Magsisilbi namang Undersecretary for Licensing and Adjudication si Philippine Overseas Employment Administration (POEA) Bernard Olalila, na siya ring magiging officer-in-charge ng POEA hanggang maging ""fully constituted"" na ang departamento sa pagpapasa ng 2023 budget. ""For reintegration, a former OFW for 29 years - Venecio Legaspi, who worked for several years in Jeddah, Saudi Arabia has been appointed. He rose from the ranks to assume the post of vice-president in a prominent Saudi Bank. He has been appointed as Assistant Secretary for Reintegration,"" panapos ni Angeles.","Itinalaga na ni Pangulong Ferdinand Marcos Jr. bilang susunod na tagapamuno ng Overseas Workers Welfare Administration (OWWA) ang aktor, TV host at komedyanteng si Arnell Ignacio.","August 10, 2022  11:27am",https://www.philstar.com/pilipino-star-ngayon/bansa/2022/08/10/2201672/arnell-ignacio-minsanang-tv-host-itinalagang-owwa-administrator
"Lockdown sa Senado, ipapatupad","Magpapatupad ang Senado ng tatlong linggong lockdown sa pagtanggap ng bisita sa gusali matapos na magkakasunod na tamaan ng COVID-19 ang tatlong Senador nitong nakalipas lamang na isang linggo. Ito ang inihayag ni Senate President Juan Miguel Zubiri­ at sinabing sa mga pagdinig ng Senado ay hanggang dalawang resource persons lang ang maaaring dumalo para sa bawat ahensiya na kanilang iimbitahin at hanggang dalawang staff lang ang maaari nilang isama. Paliwanag pa ni Zubiri, kailangan din nilang magpa­kita ng negatibong resulta ng RT-PCR test na kinuha sa loob ng 24-oras bago sila pumunta sa Senado o kaya negatibong antigen test na kinuha sa loob ng 12 oras bago pumunta sa Senado at dapat ay DOH accredited ang kukuha ng test. Para naman sa mga senador, hanggang dalawa lang ang maaari nilang isamang staff sa session hall sa pag­dinig para malimitihan ang tao at hindi na maulit sa mga nakaraang araw na halos puno ang session hall dahil sa kanilang mga staff. Habang sa elevator naman ay balik sa limang tao lang ang sakay kada andar. Sa inilabas din na guidelines, maaaring pisikal na dumalo sa sessions subalit virtual na dadalo sa sesyon kung positibo sa virus, kung may sintomas at may direktang exposure sa nagpositibo. Ayon kay Zubiri, pag-iingat lang ito dahil may mga senador at mga staff ng Senado ang may comorbidities, tinukoy naman niya sina Senators Alan Peter Cayetano, Imee Marcos at Cynthia Villar na sunud-sunod na nagka­COVID-19. Tatlong linggo lamang umano ang safety net dahil may projection ang OCTA Research na tataas ang COVID-19 cases sa loob ng dalawang linggo habang sinabi naman ni Senator Pia Cayetano na siyang naggiit ng mas mahigpit na protocol na pinalilimitahan ang bisita para mas makapagtrabaho sila ng maayos sa Senado.",Magpapatupad ang Senado ng tatlong linggong lockdown sa pagtanggap ng bisita sa gusali matapos na magkakasunod na tamaan ng COVID-19 ang tatlong Senador nitong nakalipas lamang na isang linggo.,"August 11, 2022  12:00am",https://www.philstar.com/pilipino-star-ngayon/bansa/2022/08/11/2201868/lockdown-sa-senado-ipapatupad
"Public service announcements, hiling tagalugin","Para mas maintindihan at makatawag atensyon sa publiko sa tuwing may mga bagyo at iba pang kalamidad, nais ni Senador Jinggoy Estrada na isulat sa Filipino at regional dialects ang mga public service announcements na ilalabas ng pamahalaan. Ayon kay Estrada, chairperson ng Senate Committee on National Defense and Security, Peace, Unification and Reconciliation na mas magiging epektibo ang mensahe kung mas naiintindihan ito ng mas nakararami lalo na sa mga pagkakataon na oras ang kalaban at ang kapakanan ng publiko ang dapat na isaalang-alang. Paliwanag pa ng Senador na mahalagang maasahan at updated ang mga impormasyon na nakukuha ng mga indibidwal na nakatira sa apektadong komunidad kung kailan kritikal ang pagbibigay babala sa publiko. Nakasaad sa Senate Bill No. 680 o Language Accessibility of Public Information on Disasters Act, na atasan ang lahat ng ahensiya ng gobyerno at local government units (LGUs) na isalin sa Filipino o anumang naangkop sa regional dialect ang mga public emergency announcements para madaling maintindihan ang lahat ng impormasyon para sa publiko na may kaugnayan sa kalamidad at mga hindi inaasahang mga pangyayari.","Para mas maintindihan at makatawag atensyon sa publiko sa tuwing may mga bagyo at iba pang kalamidad, nais ni Senador Jinggoy Estrada na isulat sa Filipino at regional dialects ang mga public service announcements na ilalabas ng pamahalaan.","August 10, 2022  12:00am",https://www.philstar.com/pilipino-star-ngayon/bansa/2022/08/10/2201531/public-service-announcements-hiling-tagalugin
LTO hinimok mga LGU itigil 'no contact apprehension policy',"Hinimok ng Land Transportation Office (LTO) ang mga lokal na pamahalaan na suspendehin at suriing muli ang kanilang batas trapiko na ""no contact apprehension policy."" Sa isang pahayag, sinabi ni LTO chief at Transportation Assistant Secretary Teofilo Guadiz III na ang mga operator ng public utility vehicle ay nagrereklamo sa pagbabayad ng mga multa ng mga traffic violation ng kanilang mga drayber. “Ito po ay pinag-aaralan namin ngayon. Tila po may kakulangan sa policy na maaaring kailangang repasuhin upang ang mismong drayber o nagmamaneho ng sasakyan ang dapat na managot sa paglabag,” sambit niya. Ani Guadiz, batay kasi sa naturang polisiya, ang mga rehistradong may-ari ng mga behikulo ay dapat magbayad para sa mga traffic violation na ginawa ng kanilang mga sasakyan dahil sa command responsibility at dahil sa sila rin daw ang nagmamaneho nito. Dagdag pa rito, inabisuhan din ng LTO chief ang mga local government unit (LGU) na makipag-ugnayan sa kanilang ahensya at plantsahin ang mga alituntunin ng no contact apprehension policy. Giit niya, ang mga LGU at MMDA ang nagpapatupad ng naturang batas trapiko at tumutulong lang ang LTO sa pamamagitan ng pagbibigay alarma sa kanila tungkol sa sasakyang nakagawa ng violation. Bukod dito, binigyang-pansin din ng opisyal ang ilang pagkakataon kung saan naibenta na ang sasakyan sa ibang may-ari ngunit hindi pa rehistrado sa LTO ang paglilipat ng ownership. Nito lamang Linggo nang umapela ang Federation of Jeepney Operators and Drivers Association of the Philippines sa Department of Transportation at iba pa nitong opisina na payagan silang ilipat ang ownership ng mga sasakyang hindi na nila pagmamay-ari dahil sa mga naturang isyu.","Hinimok ng Land Transportation Office (LTO) ang mga lokal na pamahalaan na suspendehin at suriing muli ang kanilang batas trapiko na ""no contact apprehension policy.""","August 9, 2022  6:41pm",https://www.philstar.com/pilipino-star-ngayon/bansa/2022/08/09/2201456/lto-hinimok-mga-lgu-itigil-no-contact-apprehension-policy
"LTO, kinuwestiyon ng COA sa pagbabayad sa banyagang IT contractor","Kinuwestiyon ng Commission on Audit (COA) ang Land Transportation Office (LTO) dahil sa pagbabayad nito sa banyagang Information Technology (IT) contractor na Dermalog sa kabila ng mga kakulangan nito kaugnay sa P3.19 billion Road IT Infrastructure project. Iginiit ng COA sa kanilang 2021 Consolidated Annual Audit Report (CAAR) na tinanggap ng LTO ang isinumiteng core applications ng dayuhang IT contractor sa kabila ng mga kakulangan at aberya ng mga ito. Ayon sa COA, ay nakapagdulot ito ng “undue payment” sa contractor at pagka-agrabyado naman sa panig ng gobyerno. Kabilang sa mga core applications na ito ang Driver’s Licensing System (DLS) at Motor Vehicle Inspection and Registration System (MVIRS), na nakapaloob sa Component A ng proyekto na kilala rin sa tawag na Land Transportation Management System (LTMS). Matatandaang sinita na rin ng COA ang LTO sa audit report nito noong 2020 dahil din sa hindi wastong pagbabayad sa dayuhang IT contractor bagama’t makailang beses na in-extend ng LTO ang deadline para mapagbigyan ang Dermalog. Nagdulot ito ng pagkalugi sa pamahalaan at malaking aberya sa publiko. Mismong ang bagong upong LTO chief na si Atty. Teofilo Guadiz ang nagsabi na ang aberya sa LTMS ang dahilan kung bakit nagkakaroon ng pagbabagal sa mga transaksyon sa LTO kaya tututukan ang isyu sa layuning pabilisin at pababain ang presyo ng mga transaksyon sa LTO.",Kinuwestiyon ng Commission on Audit (COA) ang Land Transportation Office (LTO) dahil sa pagbabayad nito sa banyagang Information Technology (IT) contractor na Dermalog sa kabila ng mga kakulangan nito kaugnay sa P3.19 billion Road IT Infrastructure project.,"August 10, 2022  12:00am",https://www.philstar.com/pilipino-star-ngayon/bansa/2022/08/10/2201534/lto-kinuwestiyon-ng-coa-sa-pagbabayad-sa-banyagang-it-contractor
30 PNP officials binalasa,"Nagsimula nang ipatupad ni Philippine National Police chief Gen. Rodolfo Azurin ang ‘rigodon’ kung saan 30 senior officers na miyembro ng command group ang naapektuhan. Kabilang sa mga na-reshuffle sina PNP Deputy Chief for Administration Lt. Gen. Rhodel Sermonia na inilipat bilang commander ng Area Police Command – Visayas at PNP Deputy Chief for Operations Lt. Gen. Vicente Danao Jr. bilang commander ng Area Police Command – Western Mindanao. Papalitan ni Lt. Gen. Chiquito Malayo na Chief of Directoral Staff si Sermonia habang si Maj. Gen Benhamin Dunlao Santos ng Directorate for Comptrollership kay Danao. Si Major General Arthur Bisnar na dating Director ng Directorate for Human Resource and Doctrine Development (DHRDD) ay itatalaga bilang Chief of Directorial Staff, ang ikaapat na pinakamataas na puwesto ng PNP. Ang iba pang senior officers na nalipat sa bagong puwesto epektibo kahapon ay kinabibilangan nina Brig. Gen Jonnel Estomo bilang Regional Director ng NCRPO; Major General Michael John Dubria, dating Directorate for Intelligence at mapupunta bilang bagong Director ng Civil Security Group (CSG); Maj. Gen. Domingo Lucas, National Police Training Institute; Maj. Gen. Alexander Sampaga, ng Philippine National Police Academy (PNPA) sa Office of Chief PNP (OCPNP);  Maj. Gen. Alessandro Abella, APC Northern Luzon sa DRD; Maj. Gen. Jesus Cambay Jr. , CSG sa DC; Maj. Gen. Eliseo Cruz, Director ng Criminal Investigation and Detection Group (CIDG)  bilang hepe ng Directorate for Investigation and Detective Management (DIDM); Maj. Gen. Patrick Villacorte, bilang commander ng Area Police Command Eastern Mindanao; Maj. Gen. Felipe Natividad, bilang Acting commander Area Police Command Northern Luzon at Major General Filmore Escobal, bilang Acting deputy commander Area Police Command Visayas. Papalit naman kay P/Brig. Gen. Remus Medina si Police Col. Jaysen De Guzman bilang QCPD Director; Police Col. Kirby John Kraft sa Southern Police District; Police Col. Wilson Asueta sa Eastern Police District; Police Brig. Gen. Andre Dizon sa Manila Police District kapalit ni Police Brig. Gen. Leo Francisco at Police Col. Ponce Peñones, sa Northern Police District. Ayon sa PNP, ang isinagawang reorgani­sasyon sa kanilang hanay ay bilang pagbibigay ng oportunidad at career growth sa mga opisyal gayundin ang pagpapalakas sa mga tanggapan at units ng kapulisan.",Nagsimula nang ipatupad ni Philippine National Police chief Gen. Rodolfo Azurin ang ‘rigodon’ kung saan 30 senior officers na miyembro ng command group ang naapektuhan.,"August 10, 2022  12:00am",https://www.philstar.com/pilipino-star-ngayon/bansa/2022/08/10/2201536/30-pnp-officials-binalasa
"Facebook live shopping, tatanggalin na simula Oktubre","Tatanggalin na ng Meta ang kanilang “live shopping feature” sa Facebook umpisa sa Oktubre 1. “?Beginning on October 1, 2022, you will no longer be able to host any new or scheduled Live Shopping events on Facebook,” ayon sa Meta. Maaari pa rin naman na makapag-live broadcast ang FB users, pero hindi na sila maaaring makalikha ng “product playlists” o makapag-tag ng mga produkto. Umaasa naman ang mga live sellers na patuloy silang makakapaghanapbuhay gamit ang feature na ito ng Facebook. Kumikita ang mga negosyante sa live selling sa pagpiprisinta ng kanilang produkto at pagma-mine naman ng interesadong buyers. Marami sa mga live sellers na ito ang nawalan ng trabaho dahil sa pandemya at umaasa sa online selling habang iba naman ay sinusuportahan ang kanilang pag-aaral. Sinabi ni Armand Bengco, isang financial expert, na ang pan­demya ang nagtulak sa maraming Pilipino na magnegosyo sa internet dahil sa dami ng taong may account lalo na sa Facebook. Isa sa mas kilalang online selling apps ay kumikita ng US$17 ­bilyon noong 2021 lamang, kaya maging mga kum­panya ay ikinokonsidera na rin ang pag-arkila sa serbisyo ng mahuhusay na live sellers. Isa sa dahilan ng Meta sa pagtanggal sa online shopping ay ang pagbabago sa pre­ference ng mga netizens na mas nais ngayon ang maiigsing mga videos kaya mas tututok sila ngayon sa Reels sa ­Facebook at Instagram.",Tatanggalin na ng Meta ang kanilang “live shopping feature” sa Facebook umpisa sa Oktubre 1.,"August 10, 2022  12:00am",https://www.philstar.com/pilipino-star-ngayon/bansa/2022/08/10/2201543/facebook-live-shopping-tatanggalin-na-simula-oktubre
VP Duterte itinangging siya nasa likod ng pagpapakulong kay Walden Bello,"Dumistansya si Bise Presidente Sara Duterte sa mga akusasyon ng grupong Laban ng Masa na ang ikalawang pangulo talaga ang pasimuno sa kasong kinakaharap ng aktibista at dating VP candidate na si Walden Bello. Lunes kasi nang   ng Quezon City police si Bello para sa kasong cyber libel na inihain ni Jefrey Tupas, na isang empleyado ng Office of the Vice President. Una nang sinabi ng Laban ng Masa na state-sponsored ""proxy harassment"" talaga ang cyber libel suit galing kay Duterte sa mga kritiko gaya ni Walden. Anila, dummy lang talaga si Tupas. ""I have never filed a libel case in my life,"" wika ni Inday Sara sa isang pahayag, Martes. ""Instead of deflecting blame, playing the victim of an imaginary case of political persecution, and dragging me into his legal woes, I suggest that Mr. Bello be reminded of the fact that a civilized and democratic society does not respect hubris."" ""The right to freedom of speech and expression does not protect anyone from defiling the name and reputation of other."" READ | Vice President Sara Duterte’s statement on Walden Bello’s accusations after he was arrested over a cyber-libel complaint filed by a former Davao City information official.      Nagmula ang reklamo ni Tupas sa   ni Bello na gumagamit at tulak ng droga ang una. Matatandaang   si Tupas ni noo'y Davao City Mayor Sara Duterte matapos um-attend ng isang party kung saan P1.5 milyong halaga ng droga ang nakumpiska. Nangyari ito habang naglulunsad si dating Pangulong Rodrigo Duterte ng ""madugong war on drugs."" Si Digong ay tatay ni Sara Duterte. ""That he calls the charge against him 'silly' speaks volumes of Mr. Bello' it was clearly derision of and an insult to the Prosecutors and the time and effort they put in to uphold the rule of law,"" dagdag pa ni VP Duterte. "" and stop blaming me for his fall from grace."" Si Bello ay kilalang intelektwal, guro at human rights activist. Nagsilbi rin siyang kinatawan ng Akbayan party-list noon sa Kamara. Agad namang tumugon si Walden sa pahayag ng bise presidente, na ngayo'y kalihim din ng Department of Education (DepEd). Aniya, kahit na anong sabihin ay may kamay daw si Inday Sara sa paglabag sa kanyang freedom of speech. ""The cyberlibel charge against me was a vindictive response to questions I raised about Vice President Duterte's performance as mayor of Davao that she was expected to answer as a candidate for higher office,"" ani Bello kanina. ""Instead of engaging in democratic exchange, her camp weaponized the law by filing a cyberlibel case against me, declared me persona non grata in Davao, and branded me a narcopolitician."" Matatandaang inilabas ni Bello ang pahayag tungkol kay Tupas noong paulit-ulit na hindi dumadalo si Duterte sa VP debates para humarap sa mga isyu. Magkalaban sila sa parehong posisyon nitong Mayo 2022. Dagdag pa ni Bello, hindi ito gawain ng mga democratic personalities ngunit ng mga taong maliit ang respeto sa freedom of speech. Hindi rin daw maitatago sa ""mabubulaklak"" na retorika ang atake sa mga demokratikong karapatan. ""She should act in a manner that befits a vice president and cease disgracing herself and her office by her futile defense of an  indefensible act,"" dagdag pa niya. Matagal nang inilalaban ng mga journalists at press freedom advocates ang decriminalization ng libel at maging civil case na lamang upang hindi magamit sa pangha-harass ng mga taong nagpapahayag. Inaasahang maghahain ng kanyang piyansa ngayong araw si Bello para sa kanyang pansamantalang kalayaan.",Dumistansya si Bise Presidente Sara Duterte sa mga akusasyon ng grupong Laban ng Masa na ang ikalawang pangulo talaga ang pasimuno sa kasong kinakaharap ng aktibista at dating VP candidate na si Walden Bello.,"August 9, 2022  2:25pm",https://www.philstar.com/pilipino-star-ngayon/bansa/2022/08/09/2201422/vp-duterte-itinangging-siya-nasa-likod-ng-pagpapakulong-kay-walden-bello
"Mga labi ni Fidel V. Ramos, inilagak na sa Libingan ng mga Bayani","Inilagak na ang mga labi ni dating Pangulong Fidel V. Ramos sa Libingan ng mga Bayani sa Taguig City kahapon ng umaga at kabilang si Pangulong Ferdinand Marcos Jr. sa mga dumalo sa kanyang libing. Si Ramos, na nagsilbing ika-12 Pangulo ng Pilipinas at nanilbihan mula 1992 hanggang 1998, ay pinagkalooban ng state funeral na may full military honors. Bago tuluyang inihatid sa kanyang huling hantungan, isang misa ang idinaos para sa da­ting pangulo sa Heritage Park sa Taguig City. Nagkaroon din ng funeral procession patungo sa presidential grave site at saka nagsagawa ng isang burial ceremony bago tuluyang inihimlay ang mga abo ng dating pangulo sa Section A ng Libingan ng mga Bayani, dakong alas-11:43 ng umaga. Inilagak si Ramos katabi ng libingan ng dati ring pangulo ng bansa na si Elpidio Quirino. Ang paboritong musika ni Ramos na “Alerta, Katipunan” at Maalaala Mo Kaya” ang pinatugtog habang isinasagawa ang isang burial rites para sa kanya. Nagkaroon rin ng 21-gun salute para kay FVR na sinundan ng turnover ng Philippine flag sa pamilya Ramos. Mismong si Pang. Marcos naman ang nag-turnover ng watawat sa biyuda ni FVR na si da­ting First Lady Amelita “Ming” Martinez-Ramos. Sa isang maikling mensahe naman, nagpasalamat si Martinez-Ramos sa mga taong nakiramay at nakidalamhati sa kanila sa pagpanaw ng kanyang asawa.",Inilagak na ang mga labi ni dating Pangulong Fidel V. Ramos sa Libingan ng mga Bayani sa Taguig City kahapon ng umaga at kabilang si Pangulong Ferdinand Marcos Jr. sa mga dumalo sa kanyang libing.,"August 10, 2022  12:00am",https://www.philstar.com/pilipino-star-ngayon/bansa/2022/08/10/2201538/mga-labi-ni-fidel-v-ramos-inilagak-na-sa-libingan-ng-mga-bayani
Imburnal testing?: DOH ilalarga COVID-19 'waste water' tests vs pandemya,"Kung karaniwang pagtusok sa ilong at lalamunan ng pasyente ang ginagawa para ma-detect ang COVID-19, may bagong pakulo ang Department of Health (DOH) testing ng maruruming tubig. Ayon kay DOH officer-in-charge Maria Rosario Vergeire, Martes, malaki raw ang maitutulong nito lalo na't   nang nagkaroon ng outbreak nito sa Pilipinas taong 2019. ""For COVID-19, nag-uumpisa na po tayong mag-set up with [Research Institute for Tropical Medicine] of course. How important is this? Malaking tulong ba ito? Yes, it is very important,"" ani Vergeire sa isang media briefing kanina. ""If you remember during the time that we were having our polio outbreak, we were able to detect cases because of this waste water testing."" ""Nakita natin kung saan ang sources of infection natin, we were able to immediately determine kung anong areas 'yung high risk sa atin because of testing of this waste water."" Marso 2022 lang nang sabihin ng   na plano nilang magtayo ng laboratoryo para sa COVID-19 waste water surveillance. Huwebes lang nang maiulat ang 4,439 karagdagang COVID-19 cases sa Pilipinas, ang  . ""So ganoon din po sa COVID-19. It's going to be part of our regular surveillance kung saan we will be testing waste water so that we can identify areas who are really at risk of having this cluster of infections of COVID-19,"" dagdag pa ni Vergeire. Sa kabila nito, wala pa naman daw inisyatiba ang kahgawan para sa waste water testing ng kinatatakutang monkeypox, na nakapasok na ng Pilipinas kamakailan. Banggit pa ng DOH official, marami pang kailangang paghandaan para roon. Sa huling taya ng DOH nitong Linggo, aabot na sa 3.8 milyon ang nahahawaan ng COVID-19 sa Pilipinas. Sa bilang na 'yan, patay na ang 60,837 katao.","Kung karaniwang pagtusok sa ilong at lalamunan ng pasyente ang ginagawa para ma-detect ang COVID-19, may bagong pakulo ang Department of Health (DOH) testing ng maruruming tubig.","August 9, 2022  4:45pm",https://www.philstar.com/pilipino-star-ngayon/bansa/2022/08/09/2201442/imburnal-testing-doh-ilalarga-covid-19-waste-water-tests-vs-pandemya
DBM naglabas ng P1.58 bilyon para sa 150K biktima ni ‘Odette’,"Naglabas ng nasa P1.58 bilyon special allotment ang Department of Budget and Management (DBM) upang matulungan ang mahigit 150,000 pamilyang nasalanta ng Bagyong Odette noong nakaraang taon. Sa isang pahayag nitong Miyerkules, sinabi ng DBM na inilabas ang pondo noong Lunes sa pamamahagi ng emergency shelter assistance na nagkakahalaga ng P10,000 para sa bawat apektadong pamilya. Nauna rito, inaprubahan ni Budget Secretary Amenah Pangandaman ang kahilingan ng Department of Social Welfare and Development (DSWD) na magbigay ng emergency shelter assistance para sa pagsasaayos ng nasa 153,410 na kabahayan sa Western Visayas, Central VIsayas, Northern Mindanao, at Caraga. Kasunod ng rekomendasyon ng DSWD, inaprubahan ni Pangandaman ang isang special allotment na nagkakahalaga ng P1,580,123. Ang Bagyong Odette ay nanalasa sa bansa noong  Disyembre 2021 na nakaapekto sa Mimaropa, Western Visayas, Central Visayas, Eastern Visayas, Northern Mindanao, at Caraga.","Naglabas ng nasa P1.58 bilyon special allotment ang Department of Budget and Management (DBM) upang matulungan ang mahigit 150,000 pamilyang nasalanta ng Bagyong Odette noong nakaraang taon.","August 11, 2022  12:00am",https://www.philstar.com/pilipino-star-ngayon/bansa/2022/08/11/2201866/dbm-naglabas-ng-p158-bilyon-para-sa-150k-biktima-ni-odette
"Seaoil, Potentia Holdings Inc., magkasangga sa itatayong electric vehicle charging stations","Lumagda ang mga nagsusulong ng electric vehicle at charging stations sa Memorandum of Agreement noong Hunyo 22, 2022 para sa hangaring pasiglahin ang electric vehicle at iba pang related project partikular ang pagtutok sa mga charging station sa bansa. Kabilang sa lumagda sa kasunduan ay ang locally based petroleum company na Seaoil Philippines Inc., na kinatawan ni Mr. Mark Anthony Yu, Chief Financial Officer at President for Retail partnering with Potentia Holdings­ Inc. (PHI), na nirepresenta ni Chairman Mr. Louie Kaw. PHI’s consortium, kabilang ang GM Energy Cons­truction Philippines Inc. (GM), Malayan Pacific Power Holdings Corp. (MPPH) at Amsteel Structures Inc., na kasama rin sa pagbuo ng kasunduan. Ang mga nabanggit na kompanya ay ni-represent ng kanilang mga signatories na sina Mr. Ariel Nepomuceno (MPPH), Mr. James Shin (GM) at Mr. Louie Kaw (Amsteel). Ang bawat panig ay nagkasundo na pangasiwaan ang pagpapalakas sa mga electric vehicle supercharger facilities bilang paghahanda sa sumisiglang electric vehicle sa local market. Plano ng Seaoil na may mahaba nang karanasan sa petroleum distribution industry bilang partner ng PHI na ipakilala at i-develop ang mga EV charging station sa bansa.","Lumagda ang mga nagsusulong ng electric vehicle at charging stations sa Memorandum of Agreement noong Hunyo 22, 2022 para sa hangaring pasiglahin ang electric vehicle at iba pang related project partikular ang pagtutok sa mga charging station sa bansa.","August 11, 2022  12:00am",https://www.philstar.com/pilipino-star-ngayon/bansa/2022/08/11/2201862/seaoil-potentia-holdings-inc-magkasangga-sa-itatayong-electric-vehicle-charging-stations
"924 bagong Omicron subvariants, nadagdag","Nakatukoy ang Department of Health (DOH) ng karagdagang 924 kaso ng mas nakahahawang Omicron subvariants sa pinakahuling genome sequencing. Kabilang dito ang 906 kaso ng BA.5, 11 bagong kaso ng BA.4, at pitong BA2.12.1. Ayon kay DOH officer-in-charge Maria Rosario Vergeire, umakyat na ang kabuuang kaso ng BA.5 sa 4,013, ang BA.2.12.1 ay nasa 181at 115 ang BA.4. Inaalam pa ng DOH ang exposure at travel history ng lahat ng pasyente. Wala namang nadagdag sa unang 2 kaso ng BA.2.75 o Centaurus subvariant. Sa mga bagong kaso ng BA.5, nasa 682 sa kanila ay fully-vaccinated na ngunit dinapuan pa rin ng virus, 14 ang partially vaccinated habang 210 ang bineberipika pa. Nasa 814 sa kanila ang nakarekober, 49 ang nasa isolation pa habang inaalam ang estado ng 43 pang iba.",Nakatukoy ang Department of Health (DOH) ng karagdagang 924 kaso ng mas nakahahawang Omicron subvariants sa pinakahuling genome sequencing.,"August 10, 2022  12:00am",https://www.philstar.com/pilipino-star-ngayon/bansa/2022/08/10/2201539/924-bagong-omicron-subvariants-nadagdag
"37 ‘Friends Rescued’ ng Philippines Army, nagtapos ng pag-aaral","Nagtapos na sa Alternative Learning System (ALS) ng Department of Education (DepEd) ang nasa 37 mga tinatawag na “Friends Rescued (Frs) na nailigtas ng Philippine Army sa ilalim ng kanilang Project Good Life. Tinanggap ng “FRs alumni” ng PA 53rd Infantry “Matapat” Battalion, ang kanilang mga diploma sa graduation ceremony noong Hulyo 29 sa San Miguel Municipal Gymnasium sa San Miguel, Zamboanga del Sur. Ang ALS ay isang “parallel learning system” sa bansa na nagbibigay ng oportunidad sa mga “out-of-school youths and adults (OSYA)” na matapos kahit ang “basic education” ng DepEd. Kabilang sa natutunan nila ang pangunahing kaalaman at pagkakaroon ng daan para makumpleto ang mas mataas na edukasyon. Sinabi ni 53IB Commanding Officer Lt. Col. Jo-ar Herrera na ang pagtatapos ang hudyat ng bagong pagsisimula sa buhay ng mga FRs. “Congratulations to all of you [FRs]. This is another milestone in your lives. Remember what you have learned and be responsible and proactive citizens of our society,” ayon kay Herrera. “With this, you are now more ready and more equipped to hurdle the challenges that lie ahead of you,” dagdag niya. Ang “ALS for FRs” ay naisagawa dahil sa kolaborasyon ng 53IB at ng DepEd sa implementasyon ng Project Good Life.  Layon nito na maibalik muli sa sistema ng komunidad ang mga FRs sa pamamagitan ng kanilang “community extension service”.",Nagtapos na sa Alternative Learning System (ALS) ng Department of Education (DepEd) ang nasa 37 mga tinatawag na “Friends Rescued (Frs) na nailigtas ng Philippine Army sa ilalim ng kanilang Project Good Life.,"August 10, 2022  12:00am",https://www.philstar.com/pilipino-star-ngayon/bansa/2022/08/10/2201535/37-friends-rescued-ng-philippines-army-nagtapos-ng-pag-aaral
P2-B fund para sa mga taong 'nasa sitwasyon ng krisis' ilalabas na,"Inaprubahan ng Department of Budget and Management (DBM) nitong Lunes ang pagbibigay ng P2 bilyon para sa Department of Social Welfare and Development (DSWD) na siyang gagamitin bilang tulong-pinansyal sa mga Pilipinong nasa sitwasyon ng krisis. Sa isang pahayag ng ahensya, sinabing inaprubahan ni DBM Secretary Amenah Pangandaman ang Special Allotment Release Order na nagkakahalaga ng P2 bilyon bilang bahagi ng Assistance to Individuals in Crisis Situation (AICS) ng DSWD na siyang bumubuo sa parte ng Protective Services for Individuals and Families in Difficult Circumstances. “Ang pondo ng taumbayan, dapat [m]apakinabangan rin ng taumbayan lalo na sa oras ng peligro. The release of this fund is a big help to our kababayans who are caught in difficult situation,” saad ni Pangandaman sa isang pahayag, Martes. “Maganda ang timing ng karagdagang pondong ito. Gusto nating tulungan ang DSWD para makapagbigay ng tulong at proteksyon sa mga pamilyang nangangailangan,” pagpapatuloy niya.     Anang ahensya, ang AICS ay isang probisyon ng pinagsama-samang serbisyo na kinabibilangan ng tulong pinansyal para sa transportasyon, medikal, libing, pagkain at iba pang support services na ibinibigay sa mga indibidwal at pamilyang may kinahaharap na krisis. Pagbabahagi pa nila, sa ika-30 ng Hulyo ngayong taon, pumalo na sa 1.5 milyon indibidwal ang naging bahagi na ng AICS program na siyang lampas sa target nilang 1.4 milyon. Anila, may natititra pang 642, 348 kliyente ang mungkahi nilang mapabilang sa naturang programa ngayong taon. “Patunay ito na binibigyan prayoridad ng pamahalaan ang pagtulong sa mga vulnerable at disadvantaged sectors. Hindi lip service and sinabi ng Pangulo na walang Pilipino ang maiiwan,” sambit ni Pangandaman.",Inaprubahan ng Department of Budget and Management (DBM) nitong Lunes ang pagbibigay ng P2 bilyon para sa Department of Social Welfare and Development (DSWD) na siyang gagamitin bilang tulong-pinansyal sa mga Pilipinong nasa sitwasyon ng krisis.,"August 9, 2022  5:18pm",https://www.philstar.com/pilipino-star-ngayon/bansa/2022/08/09/2201447/p2-b-fund-para-sa-mga-taong-nasa-sitwasyon-ng-krisis-ilalabas-na
Pope Francis nagpaabot ng pakikiramay ngayong libing ni ex-president Ramos,"Nagpaabot ng kanyang mensahe ng pakikiramay ang Santo Papa ng Simbahang Katolika sa libing ni dating Pangulong Fidel V. na siyang tumayong head of state sa pinakamalaking Kristyanong bansa sa mundo noong Dekada '90s. Ngayong araw, Martes, kasi   ang mga labi (abo) ng dating presidente sa Libingan ng mga Bayani. Inilibing siya sa dati ni dating Pangulong Elpidio Quirino. ""Upon learning of the death of former President Fidel V. Ramos, I extend to you and to the people of the Philippines heartfelt condolences and the assurance of my prayers,"" sabi ni Pope Francis sa isang pahayag kay Pangulong Ferdinand Marcos na inilathala ng CBCP News, Martes. ""Mindful of the late president's years of service to the nation and his efforts in fostering the values of democracy, peace and the rule of law, I commend his soul to the mercy of Almighty God."" READ: Condolence message of Pope Francis on the death of former President Fidel V. Ramos  Matatandaang  noong kasagsagan ng administrasyong Ramos. Ang pakikidalamhati ni Pope Francis ay ipinadala kay Ramos kahit na siya'y hindi Katoliko. Kilala si ""FVR"" bilang ang unang Protestanteng presidente ng Pilipinas. ""Upon President Ramos' family and all who mourn his passing, I invoke the divine blessing of consolation and peace,"" sabi pa ng Santo papa. Ika-31 ng Hulyo nang ibalita ang  . Bagama't isa sa mga matataas na lider-militar noong panahon ng diktadura ni Ferdinand Marcos Sr. noong Martial Law, tumiwalag siya rito at kinikilalang "" "" ng iba pang nagdaang pangulo.",Nagpaabot ng kanyang mensahe ng pakikiramay ang Santo Papa ng Simbahang Katolika sa libing ni dating Pangulong Fidel V. na siyang tumayong head of state sa pinakamalaking Kristyanong bansa sa mundo noong Dekada '90s.,"August 9, 2022  4:08pm",https://www.philstar.com/pilipino-star-ngayon/bansa/2022/08/09/2201435/pope-francis-nagpaabot-ng-pakikiramay-ngayong-libing-ni-ex-president-ramos
Pinas kinakapos na sa suplay ng dugo,"Nanawagan ang Department of Health (DOH) sa publiko na tumulong at mag-donate ng kanilang dugo para mapanatili na sapat ang suplay nito sa mga blood centers at magkapagpahaba pa ng buhay ng mga pasyenteng nangangailangan nito. Inamin ni Department of Health (DOH) officer-in-charge Maria Rosario Vergeire na naapektuhan ang suplay ng dugo sa bansa dahil maraming tao ang ayaw lumabas ng kanilang tahanan bunsod na rin ng pandemya ng COVID-19. “Nananawagan tayo sa ating mga kababayan, doon sa ating mga volunteer blood donors, kung maaari po makapagbigay tayo para ma-sustena natin ang ating supply ng dugo sa ating bansa,” ayon kay Vergeire, sa panayam sa telebisyon nitong Lunes. Partikular na nakipag-ugnayan na ang DOH sa mga regular donors nila tulad ng mga tauhan ng Armed Forces of the Philippines (AFP), Philippine National Police (PNP) at Bureau of Fire Protection (BFP), na patuloy na mag-donate ng dugo. Pinaigting din aniya nila ang kanilang blood donation campaign at sa ngayon ay unti-unti na ring dumarami muli ang mga blood donors.",Nanawagan ang Department of Health (DOH) sa publiko na tumulong at mag-donate ng kanilang dugo para mapanatili na sapat ang suplay nito sa mga blood centers at magkapagpahaba pa ng buhay ng mga pasyenteng nangangailangan nito.,"August 9, 2022  12:00am",https://www.philstar.com/pilipino-star-ngayon/bansa/2022/08/09/2201355/pinas-kinakapos-na-sa-suplay-ng-dugo
COVID-19 wave sa bansa maaaring tumagal hanggang ‘Ber’ months - OCTA,"Maaaring magtagal pa ang pagtaas ng kaso ng COVID-19 sa bansa hanggang sa paglapit ng Kapaskuhan, ayon kay OCTA Research fellow Guido David nitong Lunes. Pagbibigay-diin ni David, nagtagal kasi nang dalawang buwan ang Omicron BA.4 wave sa South Africa.  ""Nagsimula [dito sa Pilipinas] more or less around June, July to August so dapat naka-two months na tayo,"" wika niya sa Laging Handa Briefing. “Pero hindi pa tayo nasa peak. It’s taking longer. Right now, it’s looking like it will last up to 4 to 5 months, well into the ‘Ber’ months,” pagpapatuloy niya. Ani David, ang mahabang COVID-19 wave sa bansa ay maaaring bunga ng pagdami ng iba pang variant ng virus na siyang nagdudulot ng mas pagkalat pa ng mga impeksyon. Nito lamang Lunes nang sabihin ng Philippine Genome Center (PGC) na  mayorya o 85 porsyento sa resulta ng COVID-19 sample genome sequencing nila ay binubuo ng Omicron BA.5 subvariant. ""In the past month alone, ang BA.5 po talaga is the most predominant sample or variant that we're sequencing in the Philippines, it’s anywhere between above 85% ng ating sequenced samples,"" ani PGC director Cynthia Saloma sa isang press briefing. ""You have to take note medyo meron tayong bias in sampling. Pero based on sequenced samples, about 85 percent of sequenced samples are composed of BA.5,"" dagdag pa niya. Bukod dito, sinabi rin ni David na maaaring napahaba ang COVID-19 wave sa bansa dahil sa immunity ng bakuna na noong nakaraang taon pa naibigay at kakaunting indibidwal na nagpapaturok ng booster shot. “Most of them had their vaccines last year pa and konti lang yung nagpa-booster so nagkakaroon ng waning immunity. Bumababa yung antibody levels natin,"" paliwanag ni David. Sa kasalukuyan, sumirit na sa mahigit 3.8 milyon ang naitalang kaso ng COVID- 37,942 dito ang aktibo at 3,709,377 ang nakarekober na. Samantala, pumalo naman sa 60,837 ang naitalang nasawi dahil sa naturang virus.","Maaaring magtagal pa ang pagtaas ng kaso ng COVID-19 sa bansa hanggang sa paglapit ng Kapaskuhan, ayon kay OCTA Research fellow Guido David nitong Lunes.","August 9, 2022  11:44am",https://www.philstar.com/pilipino-star-ngayon/bansa/2022/08/09/2201408/covid-19-wave-sa-bansa-maaaring-tumagal-hanggang-ber-months-octa
Ex-VP candidate si Walden Bello nagpiyansa nang maaresto sa cyberlibel,"Pansamantalang nakalaya ang aktibista at dating kandidato sa pagkabise presidente na si Walden Bello matapos magbayad ng piyansa nang maaretso ng mga otoridad dahil sa kasong inihain ng empleyadong nasa ilalim ni Bise Presidente Sara Duterte. Lunes nang   ng Quezon City police si Bello kaugnay ng kasong cyberlibel ng dating dating Davao City information officer na si Jefry Tupas, na kasalukuyang nagtratrabaho na sa Office of the Vice President. Nagmula ang   ni Tupas sa paratang ni Bello na gumagamit at tulak ng droga ang una. Matatandaang   si Tupas ni noo'y Davao City Mayor Sara Duterte matapos mag-attend ng isang party kung saan P1.5 milyong halaga ng droga ang nakumpiska. Nangyari ito habang naglulunsad si dating Pangulong Rodrigo Duterte ng ""madugong war on drugs."" Si Digong ay tatay ni Sara Duterte. ""If Davao City is so 'multi-awarded,' why is it that... Mayor Duterte's Press Information Officer Jefry Tupas was nabbed at a beach party where she and her friends were snorting P1.5 million worth of drugs on November 6, 2021?"" wika noon ni Bello dahil sa hindi pagdalo ni Duterte-Carpio sa CNN vice presidential debates. ""That she did not know she was sheltering a drug dealer is not credible.""     Depensa ni Espiritu, na noo'y dating senatorial candidate nina ex-presidential candidate Leody de Guzman at Bello, komentaryo lamang sa drug raid ang binanggit ni Walden. Nabalita kasing ni-release din si Tupas matapos salakayin ang party na kanyang pinuntahan. ""Si Walden ay nagkokomentaryo lamang sa lumabas na report na si Tupas ay isa sa mga nadakip ng PDEA sa isang raid sa Davao de Oro noong Nobyembre 2021 subalit pinakawalan din ng kapulisan,"" wika ni Espiritu kahapon. ""Ang insidenteng ito ay nagbungsod sa tanong na sa kabila ng pinapangalandakan ng ama ni Sara Duterte na siya ay galit sa droga, bakit nasasangkot sa isyung droga ang mismong malapit kay Meyor Sara Duterte at bakit nangyayari ito sa mismong balwarte ng mga Duterte."" Una nang kinundena ng Laban ng Masa, grupo kung saan chairperson si Bello, ang nangyaring pag-aresto. Anila, ""obvious"" namang state-sponsored persecution ito at pangsisikip sa karapatan sa pagpapahayag ng damdamin. Dagdag pa nila, ""proxy harassment"" lang ito kay Bello mismo ni VP Sara Duterte. Humaharap si Bello sa dalawang charges. Ang kanyang piyansa ay nagkakahalaga ng P48,000 kada isa. LOOK: Warrant of Arrest served to Walden Bello. Bail is set to P48,000 per case. 
 
Bello is facing two charges & his team says they plan to post bail. 
 
In his Facebook post on Sunday, Bello said he expects to be served ""the long-awaited warrant of arrest"" this week.    Kanina lang nang  . Nakakuha naman ng suporta mula sa Kilusang Mayo Uno si Bello, kahit na kilalang magkatunggali ang magkabilang panig ng Kaliwa lalo na noong panahon ni dating Pangulong Benigno ""Noynoy"" Aquino III. ""I strongly condemn the arrest of Walden Bello. His arrest is a clear weaponization of the law and a blatant attack against the opposition,"" ani KMU chairperson Elmer ""Ka Bong"" Labog kanina. ""Marcos-Duterte 2.0 continue the legacy of political harassment and  persecution as a way to deal with its critics and dissent.""""All freedom loving Filipino should stand united and fight against all attacks against our democracy. Free Walden Bello! Stop the Attacks!"" Bagama't magkaiba ang suri sa lipunan, parehong kritiko ni Pangulong Ferdinand Marcos Jr. at dating Pangulong Rodrigo Duterte sina Walden at ang KMU. Kaugnay niyan, makailang-ulit nang nagkakasama ang Pambansa-Demokratikong Kaliwa at panig nina Walden sa ilang laban kasama si dating presidential candidate Leody de Guzman.",Pansamantalang nakalaya ang aktibista at dating kandidato sa pagkabise presidente na si Walden Bello matapos magbayad ng piyansa nang maaretso ng mga otoridad dahil sa kasong inihain ng empleyadong nasa ilalim ni Bise Presidente Sara Duterte.,"August 9, 2022  5:12pm",https://www.philstar.com/pilipino-star-ngayon/bansa/2022/08/09/2201401/ex-vp-candidate-si-walden-bello-nagpiyansa-nang-maaresto-sa-cyberlibel
"PBBM sa PNP: Manatiling tapat, ‘wag abusado","Pinaalalahanan ni Pangulong Ferdinand ‘Bongbong’ Marcos, Jr.  lice (PNP) na manatiling tapat at huwag maging abusado sa tungkulin. Sa kanyang pagdalo sa 121st Police Service Anniversary na ginanap sa PNP Multi-Purpose Center sa Camp Crame kahapon, sinabi ni Marcos na dapat na ibigay ng bawat pulis ang kanilang dedikasyon sa pagseserbisyo. Ayon sa Pangulo, ka­ila­ngan ng PNP ang suporta ng publiko upang mapanatili ang peace and order sa bansa kasabay ng pag-unlad.  Aniya, walang imposible kung sama-sama at tulung-tulong upang labanan ang mga nais  gumawa ng gulo. Binigyan diin din ni Marcos na dapat tiyakin ng PNP na makatwiran ang paggamit ng puwersa sa kanilang tungkulin upang maiwasan ang mga kontrobersiya at isyu. Tiwala si Marcos sa pamumuno ni Gen. Rodolfo Azurin bilang PNP chief. Aniya, suportado niya ang mga programa ni Azurin para sa pulis at sa publiko. Samantala, pinangu­nahan din kahapon ni Pangulong Marcos ang Change of Command ng Armed Forces of the Philippines sa AFP General Headquarters sa Camp General Emilio Aguinaldo sa Quezon City. Nakatitiyak si Marcos na tama ang ginawa niyang pagpili sa bagong AFP Chief of Staff Lt. Ge-neral Bartolome Bacarro. 
Tiwala rin si Marcos na mas mapapalakas pa ang AFP sa pamamahala ni Bacarro. Tinawag din ng Pa­ngu-lo si Bacarro na isang “relia­ble partner” na makakatuwang ng Malacañang sa isang bagong republika kung saan inaasahan na mas magiging tahimik, ligtas at maunlad ang bansa.","Pinaalalahanan ni Pangulong Ferdinand ‘Bongbong’ Marcos, Jr.  lice (PNP) na manatiling tapat at huwag maging abusado sa tungkulin.","August 9, 2022  12:00am",https://www.philstar.com/pilipino-star-ngayon/bansa/2022/08/09/2201358/pbbm-sa-pnp-manatiling-tapat-wag-abusado
"Dengue cases, tumaas pa","Tumaas pa sa 92,343 ang naitalang kaso ng dengue sa bansa mula Enero hanggang Hulyo 23 ngayong 2022, ayon sa Department of Health (DOH). Mas mataas ito ng 118% kumpara sa mga naiulat na kaso sa parehong period noong 2021 na nasa 42,294 lamang noon. Pinakamarami sa Region III (15,951), Region VII (9,429) at National Capital Region (7,962). Mula nitong Hunyo 26 hanggang Hulyo 23, nadagdag ang nasa 21,566 kaso ng dengue kung saan pinakamataas sa Region 3 na may 5,186, kasunod ang NCR na may 2,374 at Calabarzon na may 2,178 kaso. Nabatid rin na siyam na lamang mula sa dating 10 rehiyon sa bansa ang lumagpas na sa ‘epidemic threshold’ sa nakalipas na apat na linggo. Ang Mimaropa at NCR na lamang ang nagpapakita ng tuluy-tuloy na pagtaas ng mga kaso mula Hunyo 26 hanggang Hulyo 23. Sa buong bansa, nakapagtala na ng 344 nasawi sa sakit na may 0.4% case fatality rate.","Tumaas pa sa 92,343 ang naitalang kaso ng dengue sa bansa mula Enero hanggang Hulyo 23 ngayong 2022, ayon sa Department of Health (DOH).","August 9, 2022  12:00am",https://www.philstar.com/pilipino-star-ngayon/bansa/2022/08/09/2201357/dengue-cases-tumaas-pa
Omicron wave hanggang ‘ber months’ pa,"May posibilidad na tu-magal pa hanggang “Ber months” ang nararanasang “wave” sa mga kaso ng COVID-19 Omicron na nakikitang idinudulot ng BA.5 subvariant. Sinabi ni OCTA Research fellow Dr. Guido David na mas mahaba na kaysa inaasahan ang nararanasang “wave” na una nilang inakala na tatagal lamang ng dalawang buwan tulad ng naganap sa South Africa. “Right now, it’s looking like it will last up to 4 to 5 months, well into the ‘ber’ months. Pero ‘yung wave natin, it’s possible na prolonged na siya,” ayon kay David. Ayon naman kay Phi-lippine Genome Center (PGC) Executive Director Dr. Cynthia Saloma, maaaring ituro sa Omicron BA.5 ang nararanasang pagtaas ng mga bagong kaso. Binubuo ng BA.5 ang 85% ng mga na-sequence nilang samples ng mga subvariants sa bansa. Sa 1,100 hanggang 1,200 samples na nasi-sequence nila kada linggo, ang BA.5 ang “most predominant variant” na kanilang natutukoy kumpara sa ibang subvariants na BA.4, BA.2.12.1 at BA.2.3.",May posibilidad na tu-magal pa hanggang “Ber months” ang nararanasang “wave” sa mga kaso ng COVID-19 Omicron na nakikitang idinudulot ng BA.5 subvariant.,"August 9, 2022  12:00am",https://www.philstar.com/pilipino-star-ngayon/bansa/2022/08/09/2201359/omicron-wave-hanggang-ber-months-pa
"2.99 milyong Pinoy, jobless noong Hunyo","May 2.99 milyong Pilipino ang walang trabaho nitong Hunyo, ayon sa Philippine Statistics Authority (PSA). Ang naturang bilang ay mas mataas ng 6 percent sa 2.93 milyong jobless Pinoy noong Mayo. Sa kabila nito, mas mababa naman ang unemployment rate ngayong Hunyo 2022 kaysa noong Hunyo 2021 na nasa 7.7 porsyento, katumbas ng 3.77 milyon. Ang underemployment naman o mga manggagawa na naghahanap ng mas maraming trabaho o oras ng trabaho ay may 12.6 porsyento noong Hunyo, katumbas ng 5.89 milyon. Mas mababa naman ang underemployment rate ng Hunyo kumpara sa Mayo na 14.5 porsyento o 6.67 milyon at noong Hunyo 2021 na 14.2 porsyento o may 6.41 milyon.","May 2.99 milyong Pilipino ang walang trabaho nitong Hunyo, ayon sa Philippine Statistics Authority (PSA).","August 9, 2022  12:00am",https://www.philstar.com/pilipino-star-ngayon/bansa/2022/08/09/2201353/299-milyong-pinoy-jobless-noong-hunyo
"Admin tasks ng mga guro, planong alisin ng DepEd","Plano ng Department of Education (DepEd) na tanggalin na ang mga administrative tasks ng mga guro. Ang pahayag ay gi­na­wa ni DepEd Spokesperson Michael Poa, sa gitna ng panawagan ng Teachers’ Dignity Coalition (TDC) na ipagpaliban pa ang pagbubukas ng klase sa kalagitnaan ng Setyembre upang mabigyan ng dagdag na pahinga ang mga guro at dagdag na oras para makapag­handa sa susunod na school year. Ayon kay Poa, ang mga naturang admin tasks ang pabigat sa mga guro kaya’t nais nilang tanggalin na ito upang makapagpokus na lamang sila sa kanilang pagtuturo at magkaroon ng mas maraming oras sa pagpapahinga. Una nang sinabi ni Poa na kukuha sila ng mga non-teaching staff, na siyang mag-aasikaso sa mga administrative tasks. “Kasi ‘yan talaga ‘yong pabigat. Tapos na silang magturo pero mayroon pa silang admin tasks, papeles na kailangang gawin,” aniya pa.",Plano ng Department of Education (DepEd) na tanggalin na ang mga administrative tasks ng mga guro.,"August 9, 2022  12:00am",https://www.philstar.com/pilipino-star-ngayon/bansa/2022/08/09/2201354/admin-tasks-ng-mga-guro-planong-alisin-ng-deped
"Kaso vs IT contractor ng LTO, ibinasura ng DOJ","Ibinasura ng Department of Justice (DOJ) ang kasong kriminal na inihain laban sa information technology provider ng Land Transportation Office (LTO) na Dermalog, dahil sa kawalan ng merito. Kinatigan ng DOJ ang isinampang “petition for review” ng Dermalog ukol sa kasong Qualified Theft na inihain sa mga opisyal nilang sina Gunther Mull, Randolf Sitz, Michel Schutt at Lourilyn Ocampo. Dahil dito, binaligtad ng DOJ ang naunang desisyon ng Quezon City Prosecutors Office na nagsasabing mayroong probable cause sa pagsasampa ng kaso sa mga opisyal ng Dermalog. Nag-ugat ang kaso sa P3.1 Billion IT project na iniward ng LTO noong 2018 sa Dermalog Joint Venture (JV). Kinabibilangan ang JV ng Dermalog (40%) na nakabase sa Germany, Philippine-based company na Holy Family Printing Corporation (30%), Verzontal Builders (25%) at MicroGenesis (5%). Nabigo umano ang Verzontal Builders Inc. na kinakatawan ni Silvestre Natividad, na makatugon sa kanilang deliverables na nakapaloob sa joint venture agreement kaya naman noong Abril 5, 2019 ay nagdesisyon ang Dermalog na umatras na sa joint venture at nagsabing babayaran nito ang anumang nagastos na ng Verzontal na umabot sa P228-M. Bagama’t hindi nakacomply sa kasunduan ay nagsampa ng reklamo ang Verzontal Builder dahil nais nilang 25% ng napagkasunduan sa kontrata ang siyang ibayad sa kanila ng Dermalog. Sa desisyon ng DOJ, sinabi ni Justice Secretary Jesus Crispin Remulla na walang merito ang demand ng Verzontal Builders dahil hindi umano ito pasok sa isang criminal case at walang qualified theft na naganap. Una nang kinuwestiyon ni LTO Chief Teofilo Guadiz ang kakayahan ng Dermalog bilang IT provi-der ng LTO dahil sa nasabing kaso ngunit iginiit ni Dermalog Spokesperson Nikki de Vera na paninira lamang ang isinampang kaso laban sa kanila at mismong ang DoJ ang nagbasura nito.","Ibinasura ng Department of Justice (DOJ) ang kasong kriminal na inihain laban sa information technology provider ng Land Transportation Office (LTO) na Dermalog, dahil sa kawalan ng merito.","August 9, 2022  12:00am",https://www.philstar.com/pilipino-star-ngayon/bansa/2022/08/09/2201350/kaso-vs-it-contractor-ng-lto-ibinasura-ng-doj
Magpa-COVID-19 booster shot bago mag-face to face classes,"Dahil sa nalalapit na pagsisimula ng face-to-face classes, hinikayat ni Pangulong Ferdinand “Bongbong” Marcos Jr., ang mga estudyante na magpa-COVID booster shots na. Sa weekly vlog ng Pangulo, sinabi nito na dapat masiguro na nakapagpa-booster shot na ang lahat lalong-lalo na ang mga kabataan para siguradong handa ang pangangatawan nila sa pagbabalik eskwela. Idinagdag pa niya na mayroong 15.9 milyong Filipino ang nakatanggap na ng COVID-19 booster shot, habang 1.2 milyon ang nakakuha ng second booster dose. Subalit hindi pa umano ito magandang numero kumpara sa target na 100 percent kaya hindi anya siya magsasawa na pakiusapan ang ating mga LGU na maging mas agresibo dito sa kampanyang ito, ayon pa sa Pangulo. Pinapasiguro rin ni Marcos sa public transportation providers na magkakaroon ng minimum health at safety protocols sa darating na pasukan. Kapag naging matagumpay umano ang implementasyon ng in-person classes ay maaring magdulot ito ng matatag na ekonomiya.","Dahil sa nalalapit na pagsisimula ng face-to-face classes, hinikayat ni Pangulong Ferdinand “Bongbong” Marcos Jr., ang mga estudyante na magpa-COVID booster shots na.","August 8, 2022  12:00am",https://www.philstar.com/pilipino-star-ngayon/bansa/2022/08/08/2201078/magpa-covid-19-booster-shot-bago-mag-face-face-classes
Bong Go sa government appointees: Unahin interes ng Pilipino,"Nanawagan si Senator Christopher “Bong” Go sa lahat ng itinalaga at itatalagang opisyal ng gobyerno na laging ilagay sa itaas ang kapakanan ng bansa at sambayanang Pilipino. Sa isang ambush interview matapos personal na manguna sa serye ng relief operations para sa mga nahihirapang residente sa Davao City, sinabi ni Go, na naunang nahalal sa bagong tatag na Commission on Appointments (CA), “Bilang inyong senador, ikinararangal ko na maging bahagi ng Commission on Appointments. I am ho-nored na maging bahagi ng Commission on Appointments at part po ito ng checks and balances ng ating gobyerno.” Ang pahintulot ng CA ay kailangan para sa mga paghirang ng mga pinuno ng mga departamentong tagapagpaganap, mga embahador, iba pang mga pampublikong ministro at konsul, mga opisyal ng sandatahang lakas mula sa ranggo ng koronel o kapitan ng hukbong-dagat, at iba pang mga opisyal na ang mga paghirang ay nakatalaga sa Pangulo ng Pilipinas sa ilalim ng Konstitusyon. Ang mga pagtatala­ga ng tagapangulo at mga komisyoner ng mga komisyong konstitusyonal tulad ng Komisyon sa Serbisyo Sibil, Komisyon sa Halalan, at Komisyon sa Pag-audit, gayundin ang mga regular na miyembro ng Judicial and Bar Council ay nangangailangan din ng pahintulot ng Commission on Appointments.",Nanawagan si Senator Christopher “Bong” Go sa lahat ng itinalaga at itatalagang opisyal ng gobyerno na laging ilagay sa itaas ang kapakanan ng bansa at sambayanang Pilipino.,"August 9, 2022  12:00am",https://www.philstar.com/pilipino-star-ngayon/bansa/2022/08/09/2201348/bong-go-sa-government-appointees-unahin-interes-ng-pilipino
"Vote buying, giit gawing heinous crime na may 20-40 taon kulong","Papatawan ng 20 hanggang 40 taong pagkakakulong ang sinumang masasangkot sa vote bu-ying na idedeklara na bilang isang uri ng ‘heinous crimes’. Ito’y sakaling mapag-tibay bilang batas ang House Bill (HB) 1709 ni Malasakit at Bayanihan Partylist Rep. Anthony Golez Jr. Sinabi ni Golez na ang ‘right to suffrage’ o karapatang bumoto ay mahalaga na may sariling artikulo sa ilalim ng Saligang Batas ng bansa. Sa kabila nito, ayon kay Golez ay patuloy ang talamak na vote buying sa mga nakalipas na eleksiyon na kagagawan ng mandarayang mga pulitiko na siyang sumisira sa isinasaad ng Konstitusyon at integridad ng halalan. Naniniwala si Golez na maghahatid ng malakas na mensahe sa publiko at mga pulitiko ang pagsasabatas ng isang “special penal law” na ituring na heinous crime ang vote buying at magbibigay ng kaparusahan sa mga nagkasala. Iginiit pa ng solon na panahon na upang ma-tuldukan ang vote buying sa bansa. Isinasaad sa HB 1709 ang parusang reclusion perpetua, pagpapataw ng multang hindi bababa sa P5M at ‘perpetual disqualification’ sa paghawak ng anumang posisyon sa gobyerno laban sa sinumang mapapatunayang guilty sa vote buying. Kapag napatunayang tumanggap ng pera o anumang may “value” kapalit ng pagboto sa kandidato, ang parusa ay kulong na 1-6 taon, multa na hindi bababa sa P100,000.",Papatawan ng 20 hanggang 40 taong pagkakakulong ang sinumang masasangkot sa vote bu-ying na idedeklara na bilang isang uri ng ‘heinous crimes’.,"August 9, 2022  12:00am",https://www.philstar.com/pilipino-star-ngayon/bansa/2022/08/09/2201352/vote-buying-giit-gawing-heinous-crime-na-may-20-40-taon-kulong
Marcos titingnan posibilidad ng modular nuclear power plants sa bansa — PH envoy,"Titingnan ni Pangulong Ferdinand ""Bongbong"" Marcos Jr. ang posibilidad ng pagtatayo ng modular nuclear power plants sa bansa, na siyang tinitingnan bilang ""future"" na pagkukunan ng enerhiya, ayon kay Philippine Ambassador to the US Jose Manuel Romualdez ngayong Lunes. Pagbubunyag ni Romualdez, nag-alok ang Estados Unidos ng mga planta ng kuryente sa bansa. “[W]e are seriously going to look into it. I think President Marcos is quite excited about it. As a matter of fact, I think NuScale which is a company developing this technology is now having a partnership with the local energy company here in the Philippines,” anang embahador sa panayam ng ANC. “Hopefully, President Marcos will be able to meet with the NuScale if and when he goes to the United States to do this further,” pagpapatuloy niya. Kaugnay nito, nilinaw naman ni Romuldez na hindi muling pagbuhay sa Bataan Nuclear Power plant ang plano ng pagtatag ng modular nuclear power plants sa Pilipinas. Pagbabahagi niya, mas ligtas din ang mga plantang ito. “No, not at all. [T]he modular nuclear power plants are very small in nature and they say that it’s even easier to install,” sambit niya. “It’s much safer by the way. [I]I’m told by those developing it that it really is quite the way of the future as far as clean energy is concerned."" Matatandaang una nang ipinahayag ni Marcos ang kanyang naising gamitin ang nuclear energy bilang bahagi ng power mix ng bansa. “I believe it is time to re-examine our strategy towards building nuclear power plants in the Philippines,” wika niya sa kanyang unang State of the Nation Address noong ika-25 ng Hulyo.","Titingnan ni Pangulong Ferdinand ""Bongbong"" Marcos Jr. ang posibilidad ng pagtatayo ng modular nuclear power plants sa bansa, na siyang tinitingnan bilang ""future"" na pagkukunan ng enerhiya, ayon kay Philippine Ambassador to the US Jose Manuel Romualdez ngayong Lunes.","August 8, 2022  12:39pm",https://www.philstar.com/pilipino-star-ngayon/bansa/2022/08/08/2201166/marcos-titingnan-posibilidad-ng-modular-nuclear-power-plants-sa-bansa-ph-envoy
"Sa balik-eskwela, mga magulang makakapag-hanapbuhay na - Marcos","May oras at panahon na ang mga magulang na makapag-hanapbuhay sa sandaling magbalik-eskwela na ang kanilang mga anak ngayong darating na Agosto 22. “Marami ring mga magulang ang mas magkakaroon ng oras makapag hanapbuhay kapag nasa eskuwelahan na ang kanilang mga anak kaya madaragdagan ang ating workforce at mas marami rin silang magiging option sa pagpili ng trabaho dahil hindi na sila limitado sa online,” ayon kay Pangulong Ferdinand Marcos Jr. sa kanyang pinakabagong vlog. Kaya sakaling maging matagumpay umano ito ay hindi lang ito balik eskwela kundi balik negosyo, balik hanapbuhay at balik kaunlaran na rin kaya masasabi rin na malaking tulong sa malawakang kilusan natin ang pagbubukas ng ekonomiya. Ang klase para sa basic education ay magsisimula sa Agosto 22, 2022, at magtatapos sa Hulyo 7, 2023 pagdating ng Nobyembre 2, ang lahat ng public at private schools sa bansa ay dapat na magbago o lumipat sa limang araw na “in-person classes.” Kaya magiging kapaki-pakinabang din umano sa ibang sektor ang pagbubukas ng klase dahil maraming estudyante ang magko-commute papuntang eskwela kaya makikinabang naman dito ang sektor ng transportasyon.",May oras at panahon na ang mga magulang na makapag-hanapbuhay sa sandaling magbalik-eskwela na ang kanilang mga anak ngayong darating na Agosto 22.,"August 8, 2022  12:00am",https://www.philstar.com/pilipino-star-ngayon/bansa/2022/08/08/2201069/sa-balik-eskwela-mga-magulang-makakapag-hanapbuhay-na-marcos
"Pinas, posibleng ‘di na makatanggap ng libreng bakuna","May posibilidad umano na hindi na makatanggap ang Pilipinas ng libreng bakuna mula sa COVAX facility kung mapapatunayan na nagkaroon ng pagpapabaya sa mga nasayang na COVID-19 vaccines na nag-expire. Ito ay ayon kay Dr. Maricar Limpin, immediate past president ng Philippine College of Physicians, kasabay ng paghahayag ng suporta sa isinusulong na imbestigasyon ng ilang mambabatas sa pamunuan ng Department of Health (DOH) ukol sa isyu. “’Yong COVAX, sila po ang nagdo-donate tapos malalaman nila na wasted lang ‘yung mga bakuna na ibinigay,” ayon kay Limpin. Kailangan umano na magkaroon ng transpa­rency at pananagutan ang mga opisyal ng pamahalaan kapag napatunayan na nagkaroon ng pagpapabaya. Ang imbestigasyon din ang magbibigay-daan para mabatid pa ang ibang problema na kinakaharap sa vaccination program ng bansa. Nauna nang sinabi ni dating Presidential Adviser for Entrepreneurship Joey Concepcion na na-expire ang P5.1 bilyong halaga ng COVID-19 vaccines na nasa pribadong sektor dahil huli na ang pagpapalabas ng guidelines ng DOH para ipamahagi ang second booster. “Kahit na sabihin na­ting the funds came from the private sector – let us presume – but alam mo ‘yong perang ‘yon, pinaghirapan din ‘yon ng private sector,” ayon naman kay Limpin. Una na ring nagpahayag si DOH officer-in-charge Maria Rosario Vergeire, na handa ang kagawaran na humarap sa imbestigasyon. Pasok din umano sa 10 porsiyentong itinakdang threshold ng World Health Organization ang vaccine wastage ng bansa.",May posibilidad umano na hindi na makatanggap ang Pilipinas ng libreng bakuna mula sa COVAX facility kung mapapatunayan na nagkaroon ng pagpapabaya sa mga nasayang na COVID-19 vaccines na nag-expire.,"August 8, 2022  12:00am",https://www.philstar.com/pilipino-star-ngayon/bansa/2022/08/08/2201082/pinas-posibleng-di-na-makatanggap-ng-libreng-bakuna
P3M na nalikom sa kaarawan ni Angara ibibigay sa PGH foundation,"Mahigit P3 milyon ang ibibigay ni Senador Sonny Angara sa Philippine General Hospital (PGH) Medical Foundation na siyang perang nalikom sa kanyang ika-50 kaarawan. Sa isang Facebook post, nagpasalamat ang senador sa dumalo at nag-organisa ng kanyang party na siyang kinabibilangan nina Pangulong Ferdinand ""Bongbong"" Marcos Jr., First Lady Liza Marcos at Speaker Martin Romualdez. ""Big thanks to: my family for throwing me a 50th bday party with musical numbers from family and friends; thank you to my fellow senators led by SP Senator Migz Zubiri for their impromptu song number, with an epic surprise participation by a very game PBBM, [F]irst Lady Liza Marcos, Speaker Romualdez and a very nice song from the Senate spouses,"" saad niya sa paskil, Linggo. ""[B]est part of the night is that we raised over PhP 3 million for the PGH Foundation- our chosen beneficiary in lieu of gifts,"" pagpapatuloy niya. Kaugnay nito, sinabi rin ng opisyal na dumalo sa kanyang birthday party si PGH director Dr. Gerardo Legaspi. ""I am sure the fantastic emceeing by Congs Rachel ‘Cutie’ Del Mar and Miro Quimbo and the presence of UP-Philippine General Hospital PGH Director Dr. Legaspi helped loosen the purse strings,"" aniya, ""God bless all of you for giving generously, madami po kayong matutulungang mahihirap na pasyente."" Nito lamang Sabado ng gabi ikinasa ang naturang okasyon sa Manila Polo Club. Sa isang video na ibinahagi ni Cavite Representative Lani Mercado-Revilla, makikita ang kanyang mister na si Senador Ramon ""Bong"" Revilla Jr na kumakanta ng “You’ve Lost That Lovin’ Feelin’” kasama si Marcos at ibang senador tulad nina  Raffy Tulfo, JV Ejercito at Win Gatchalian. ""Tao lang naman kami, marunong din dapat kaming mag-relax 'di ba,"" ani Tulfo sa isang panayam nang tanungin tungkol sa mga kritisismo ng publiko na sinasabing nagkakasiyahan lang ang mga nasa pamahalaan habang kinakaharap ng bansa ang problema ng inflation. ""[P]angalawa, it was for a cause din from what I've heard nakapag-ipon ng 3 million pesos [a]t ibibigay 'yon sa PGH. So may naitulong 'yung party na 'yon hindi lang pagsasayaw-sayaw kundi for a good cause,"" giit pa niya.",Mahigit P3 milyon ang ibibigay ni Senador Sonny Angara sa Philippine General Hospital (PGH) Medical Foundation na siyang perang nalikom sa kanyang ika-50 kaarawan.,"August 8, 2022  5:53pm",https://www.philstar.com/pilipino-star-ngayon/bansa/2022/08/08/2201198/p3m-na-nalikom-sa-kaarawan-ni-angara-ibibigay-sa-pgh-foundation
Marcos-Biden meet sa New York pinaplantsa na,"Pinaplantsa na ang gagawing pag-uusap nina Pa­ngulong Ferdinand Marcos Jr.  at US President Joe Biden sa New York. Ayon kay Foreign Affairs Sec. Sinabi ni Enrique Manalo, personal na mag-uusap sina Marcos at Biden sa susunod na buwan kung kailan gagawin ang United Nations General Assembly sa New York. “We agreed to work together over the next couple of months in firming up opportunities for our presidents for a possible meeting on the sidelines of UN General Assembly in New York next month, as well as a possible visit by President Marcos to Washington, DC,” ani Manalo. Ang posibleng meeting ng dalawang Pangulo ay depende aniya sa kanilang iskedyul. Una nang tiniyak ni US Deputy Secretary of State Wendy Sherman na maaaring maglakbay si Marcos sa Estados Unidos nang hindi naaaresto para sa $353-million contempt order laban sa kanyang pamilya kaugnay ng kasong human rights. Kung matutuloy, ang UN General Assembly meeting ang unang pagkakataon na haharap si Marcos sa meeting ng mga pinuno ng bansa buhat nang mahalal siya sa puwesto.",Pinaplantsa na ang gagawing pag-uusap nina Pa­ngulong Ferdinand Marcos Jr.  at US President Joe Biden sa New York.,"August 7, 2022  12:00am",https://www.philstar.com/pilipino-star-ngayon/bansa/2022/08/07/2200863/marcos-biden-meet-sa-new-york-pinaplantsa-na
"Fiscal Plan ni PBBM, makabubuti sa ekonomiya","Nakasunod sa ‘international best practices’ ang panukalang 2022-2028 Medium-Term Fiscal Framework (MTFF) ni Pangulong Marcos na inaprubahan ng Kamara. Sinabi ito ni House Ways and Means chairman, Albay Rep. Joey Sarte Salceda, na siyang nag-sponsor ng ‘House Resolution No. 2’ na tina-lakay sa Kamara. Inilarawan niya itong ‘codification’ ng kasunduan ng pamunuang Marcos at ng bayang Pilipino sa mga pangunahing layunin sa ekonomiya at pananalapi. Ito anya ay tama at magandang hakbang kaugnay sa nalalapit na talakayan sa national budget. Nakapaloob sa MTFF ang mahahalagang layunin sa ekonomiya at pananalapi na magiging gabay sa paglikha ng mga kailangang batas ng Kongreso. Inilalahad nito ang near-term socio-economic agenda na patuloy na magpapatupad ng mga “risk-managed interventions” sa seguridad sa pagkain, enerhiya, transportasyon, pananalapi, kalusugan, proteksiyon ng mga mamamayan at mabisang burukrasiya. Ayon kay Salceda, titiyakin ng MTFF ang patuloy at walang sagabal na mga ayuda sa mga mamamayan, pagpapagaan sa pagtaas ng ‘inflation’ o pag­mahal ng mga bilihin, pagpapabilis sa pagbangon ng ekonomiya at pagtugon sa kaugnay nitong mga hamon. Layunin din nitong magsilbing ‘medium-term socio-economic agenda’ na lilikha ng higit na marami at may kalidad na trabaho para sa mga Pilipino.",Nakasunod sa ‘international best practices’ ang panukalang 2022-2028 Medium-Term Fiscal Framework (MTFF) ni Pangulong Marcos na inaprubahan ng Kamara.,"August 9, 2022  12:00am",https://www.philstar.com/pilipino-star-ngayon/bansa/2022/08/09/2201349/fiscal-plan-ni-pbbm-makabubuti-sa-ekonomiya
"10 pm nationwide curfew sa menor-de-edad, isinulong","Muling inihain sa Kongreso ni Bagong Henerasyon Rep. Bernadette Herrera- Dy ang bill na pagpapatupad ng curfew sa mga menor-de-edad. Sa ilalim House Bill 1016, layong ipagbawal ang paggala ng mga menor-de-edad mula alas-10 ng gabi hanggang alas-5 ng umaga. Ayon kay Herrera-Dy, hindi lamang pagbabawal ito sa mga minors kundi proteksiyon laban sa iba’t ibang kriminalidad. “The bill seeks to mandate and strictly implement a set of hours during night time within which minors are prohibited from remaining outside of the home not only as a means of maintaining public order and safety and preventing the further rise in criminality but also in order to protect minors from potential threat that may arise in the remote environment which may be harmful or detrimental to their development,” ani Herrera-Dy. Nabatid na sa ilalim ng “National Curfew Act”, pinapayagan ang ilang exemptions kabilang na ang palabas ng minor na kasama ang magulang o guardian o during emergency. Hindi rin mapaparusahan ang minors kung siya ay pauwi na galing party, graduation o religious activities kung mapapatunayan na pinayagan. Sa ilalim ng proposed bill ni Herrera Dy, ang menor- de-edad na mahuhuli ay ikokustodiya at kakapkapan ng pulis na pareho ng kanyang kasarian. May parusa na 48-oras na community service at P2,000 sa unang offense habang dadalo naman sa Barangay Council for the Protection of Children ang minor at magulang at pagkakaroon na ng intervention ng local DSWD sa pamamagitan ng counselling sa ikatlong paglabag.",Muling inihain sa Kongreso ni Bagong Henerasyon Rep. Bernadette Herrera- Dy ang bill na pagpapatupad ng curfew sa mga menor-de-edad.,"August 8, 2022  12:00am",https://www.philstar.com/pilipino-star-ngayon/bansa/2022/08/08/2201073/10-pm-nationwide-curfew-sa-menor-de-edad-isinulong
Pinoys sa Taiwan naghahanda na sa paglikas,"Isang grupo ng mga Filipino sa Taiwan ang magpupulong tungkol sa evacuation plans sa gitna ng tumitinding tensiyon sa pagitan ng Amerika at China. Sa panayam ng ABS-CBN TeleRadyo, sinabi ni Mercedita Kuan, secretary-general ng Filcom Taiwan Northern na bagaman normal pa ang sitwasyon sa Taiwan, nananatili pa rin ang kanilang takot. Sinabi ni Kuan na magkakaroon ng virtual meeting sa Linggo ang kanilang grupo at Manila Economic and Cultural Office (MECO) upang talakayin ang mga plano sa paglikas kapag tumindi ang tensiyon. Ang MECO, isang non-profit na entity ay nagsisilbing “unofficial” link sa pagitan ng Pilipinas at Taiwan. Itinayo ang MECO noong 1975 bilang kinatawan ng Pilipinas sa Taiwan. Sinabi ni Kuan na sa gagawing pagpupulong sa Linggo ay lilinawin nila sa MECO kung papaano ililikas ang nasa 8,000 undocumented overseas Filipino workers. Nagpahayag din ng pag-asa si Kuan na hindi na lumala pa ang tensiyon na nagsimula pagkatapos ng pagbisita sa isla ni US House Speaker Nancy Pelosi. Nagsimula na rin ang China na magsagawa ng military exercises malapit sa Taiwan.",Isang grupo ng mga Filipino sa Taiwan ang magpupulong tungkol sa evacuation plans sa gitna ng tumitinding tensiyon sa pagitan ng Amerika at China.,"August 7, 2022  12:00am",https://www.philstar.com/pilipino-star-ngayon/bansa/2022/08/07/2200871/pinoys-sa-taiwan-naghahanda-na-sa-paglikas
Blinken tinawag na ‘angels’ ang Pinoy nurses sa US,"Pinuri ni Secretary of State Antony Blinken ang mga Pilipinong nurses na nagtatrabaho sa Estados Unidos at tinawag silang mga “anghel” na nagmamalasakit sa maraming paraan. Sinabi ni Blinken na walang gaanong mga anghel sa mundo pero mayroong mga anghel sa Estados Unidos, kabilang sa mga anghel ang mga Filipino nurses. “There are not so many angels in the world. But if there are angels in the United States, among the angels are the Filipino nurses who are caring in so many ways all throughout our country for our fellow Americans,” ani Blinken ng mag courtesy call kay Pangulong Ferdinand Marcos Jr. “And I have to tell you, I have felt that in my own family with different experiences in the past. And that, on a most human level, is profoundly touching,” ani Blinken kay Marcos. Sa kanyang bahagi, sinabi ni Marcos na “lubhang ipinagmamalaki” niya ang lahat ng mga healthcare workers na patuloy na lumalaban sa COVID-19 pandemic. “We are so terribly proud of our healthcare workers, the doctors and nurses, the Filipinos who have been working in the United States and the way they performed in the face of COVID,” ani Marcos. Sinabi rin ni Marcos na ang dedikasyon na ipinakita ng mga Filipino healthcare workers ay isang pagpapahalagang dapat ipagmalaki ng bawat Pilipino.",Pinuri ni Secretary of State Antony Blinken ang mga Pilipinong nurses na nagtatrabaho sa Estados Unidos at tinawag silang mga “anghel” na nagmamalasakit sa maraming paraan.,"August 7, 2022  12:00am",https://www.philstar.com/pilipino-star-ngayon/bansa/2022/08/07/2200868/blinken-tinawag-na-angels-ang-pinoy-nurses-sa-us
DOJ kumonsulta sa prison expert sa sistema sa BuCor,"Kumonsulta na si Justice Secretary Jesus Crispin Remulla sa isang international prison reform expert upang bumalangkas ng mga plano para sa reporma ng Bureau of Corrections (BuCor) na una nang tinukoy na isa sa problemadong ahensya ng gobyerno. Nabatid na nakipagpulong na si Remulla kay Prof. Raymund Narag, isang dati ring inmate na nakulong ng pitong taon subalit ngayon ay associate professor na Southern Illinois University. “It is uncertain in what capacity Prof. Narag will come in as but the two shared opinions and compared notes on the changes they seek to make,” pahayag ni Atty Nico Clavano ng Office of the Secretary. Nakikita na tila dagok ito sa liderato ni BuCor chief Gerald Bantag dahil walang nakitang pagbabago sa ahensya sa loob ng panunungkulan nito bagkus ay nasangkot pa sa kabi-kabilang kontrobersya mula nang siya ay maupo na hepe nito noong 2019. Matatandaan na idineklara si Bantag na persona non grata sa Muntinlupa City matapos niyang hara­ngan ng mga pader ang ilang komunidad sa lungsod at isinara sa motorista ang isang kalsada bilang dagdag seguridad umano sa New Bilibid Prison(NBP) ngunit walang permiso mula sa lokal na pamahalaan. Pumasok din siya sa kontrobersyal na Joint Venture Agreement (JVA) sa pagitan ng Agua Tierra Oro Mina Development Corporation (ATOM) para sa paglipat ng prison facilities mula sa National Bilibid Prison (NBP) sa Muntinlupa City sa Nueva Ecija nang walang konsultasyon at bidding process. Ang nasabing kasunduan ay pinasuspinde ng DoJ. Pinakahuling kontrobersya sa BuCor ang magkakasunod na pagkamatay ng walong high-profile inmates dahil umano sa COVID-19 na iniimbestigahan na ngayon ng National Bureau of Investigation (NBI).",Kumonsulta na si Justice Secretary Jesus Crispin Remulla sa isang international prison reform expert upang bumalangkas ng mga plano para sa reporma ng Bureau of Corrections (BuCor) na una nang tinukoy na isa sa problemadong ahensya ng gobyerno.,"August 8, 2022  12:00am",https://www.philstar.com/pilipino-star-ngayon/bansa/2022/08/08/2201066/doj-kumonsulta-sa-prison-expert-sa-sistema-sa-bucor
"Papel ng sekyu sa peace and order, pinuri ni Bong Go","Pinuri ni Senator Chris­topher “Bong” Go ang pagsasabatas sa Private Security Services Industry Act of 2022 na magpapalakas sa regulasyon ng nasabing industriya sa bansa. Si Go ang co-sponsor ng nasabing panukala, na naging Republic Act No. 11917 noong Hulyo 30. Pinawalang-bisa ng bagong batas ang RA No. 5487. Sa ilalim ng batas, ang industriya ng private security services ay dapat palakasin upang matiyak na ang kahusayan ng mga pribadong sekyu at propesyonal ay akma sa pagpapatupad ng batas ng bansa sa pangangalaga ng kaayusan ng publiko. “Alam naman natin kung gaano kahalaga ang ginagampanan ng mga security guards bilang frontliners. Katulad po ng mga pulis at militar, malaki rin ang kontribusyon sa peace and order kahit na sa maliliit na komunidad,” ayon kay Go. Para matiyak ang ma­taas na kalidad ng mga Filipino security guards, ang batas ay nag-uutos sa lahat ng private security agencies (PSA) na 100 porsiyentong pagmamay-ari at kontrolado ng isang mamamayang Pilipino. Higit pa rito, pinapadali nito ang proseso para sa mga gustong mag-aplay para sa trabahong security personnel.  Ang mga aplikante ay dapat nasa legal na edad, physically at mentally fit, na may magandang moralidad at hindi dapat nahatulan ng anumang krimen. Nilalayon din ng batas na pahusayin ang kakayahan ng mga Pilipinong security guard sa pamamagitan ng pagbibigay ng mga kinakailangang programa sa pagsasanay at edukasyon, kabilang ang mga pangunahing kurso sa security guard, mga espesyal na kurso sa security guard, pagsasanay sa mga opisyal ng seguridad, pagsasanay sa tiktik, at mga kursong ahente sa proteksyon ng kandidato. “Hindi po natin dapat minamaliit ang trabaho ng isang security guard.  Sila po ang dahilan kung bakit ligtas ang ating mga establisimyento dahil sila rin po ay nagbubuwis ng kanilang buhay para sa ating mga kababayan,” idiniin ni Go.",Pinuri ni Senator Chris­topher “Bong” Go ang pagsasabatas sa Private Security Services Industry Act of 2022 na magpapalakas sa regulasyon ng nasabing industriya sa bansa.,"August 8, 2022  12:00am",https://www.philstar.com/pilipino-star-ngayon/bansa/2022/08/08/2201065/papel-ng-sekyu-sa-peace-and-order-pinuri-ni-bong-go
Pinas kailangang mag-import ng asukal - DA,"Kailangang mag-import ang Pilipinas ng may 300,000 metric tons ng asukal upang maging stable ang presyuhan nito sa mga pamilihan at mapunan ang kakulangan sa asukal sa bansa. Ayon kay Department of Agriculture (DA) Undersecretary at spokesperson Kristine Evangelista, may kakulangan sa suplay ng asukal sa bansa makaraang salantain ang sugar plantation ng bagyong Odette noong December 2021. “Yung crop natin hindi maganda so merong mga nasira. Napakababa po talaga ng supply ng ating asukal kaya apektado ang presyo sa retail market,” ani Evangelista. Sinabi nito na ang pag-angkat ng asukal ang unang solosyon para punan ang kakulangan sa asukal. Anya, malalaman sa susunod na linggo ang planong importation dahil kailangang umanong may maangkat na asukal sa buwan ng Setyembre, Oktubre at Nobyembre para punan ang demand ng bansa sa asukal at hindi tumaas ang presyo ng naturang produkto. Sinabi rin ni Evagelista na kokonsultahin ang mga stakeholders sa planong pagpapatupad ng suggested retail price (SRP) sa asukal. Malalaman din sa susunod na linggo kung magpapatupad ng SRP sa asukal. Sa ngayon ang presyo ng asukal ay P90 kada kilo pero may ilang palengke at pamilihan ang nagbebenta ng mula P120 hanggang  P150 kada kilo.","Kailangang mag-import ang Pilipinas ng may 300,000 metric tons ng asukal upang maging stable ang presyuhan nito sa mga pamilihan at mapunan ang kakulangan sa asukal sa bansa.","August 7, 2022  12:00am",https://www.philstar.com/pilipino-star-ngayon/bansa/2022/08/07/2200851/pinas-kailangang-mag-import-ng-asukal-da
Walang kontrol na oil price hike sisiyasatin ng Kamara,"Sisiyasatin ng Mababang Kapulungan ng Kongreso ang serye o walang kontrol na pagsirit ng presyo ng langis at iba pang mga produktong petrolyo. Ayon kay 4th District Quezon City Rep. Marvin Rillo, naghain siya ng House Resolution (HR) 153 na nag-aatas sa House Committee on Energy na magsagawa ng imbestigasyon ‘in aid of legislation’ sa walang humpay na pagsirit ng presyo ng fuel products. Ipinasisilip ng Kongresista sa komite ang posibleng overpricing ng mga oil companies at ang pagtaas ng tubo ng mga ito kapalit ng paghihirap ng mga konsyumer. Si Rillo, isang neophyte na Kongresista ay tinukoy ang Consumer Act of 1992 o Republic Act No. 7394 na nagsasaad na tungkulin ng estado na protektahan ang interest ng mga konsyumer, kapakanan ng mga ito at panatilihin ang tamang standards sa mga negosyo. Base sa data, sinabi ni Rillo na mula Enero 3 hanggang Hunyo 21, 2022  ay magkakasunod na nagtaas ng magkakaparehong presyo ang mga oil companies. Ang diesel ay nasa P44.25 kada litro, ang gasolina ay P29.50 at kerosene P39. 65 kada litro. Inihayag ng solon na ang mga lokal na kumpanya ng langis ang nagtatakda ng ‘pricing power’ kung saan nagko-command ang mga ito sa mas mataas na presyo ng mga petroleum pro­ducts kung saan mataas ang margin at malaki ang tubo na dagdag pahirap sa mamamayang Pilipino.",Sisiyasatin ng Mababang Kapulungan ng Kongreso ang serye o walang kontrol na pagsirit ng presyo ng langis at iba pang mga produktong petrolyo.,"August 7, 2022  12:00am",https://www.philstar.com/pilipino-star-ngayon/bansa/2022/08/07/2200852/walang-kontrol-na-oil-price-hike-sisiyasatin-ng-kamara
"Paninira kay ES Rodriguez, black propaganda","Isa umanong ‘power broker” sa Malacañang ang nasa likod ng paninira kay Executive Secretary Vic Rodriguez. Ayon sa isang source na malapit sa Palasyo, isang alyas Noelle na naging tulay umano ng ilang negosyante kay Pangulong Bongbong Marcos noong nakaraang eleksyon ang sinasabing nasa likod ng black propaganda kay Rodriguez. Ibinunyag ito ng source matapos ang mga lumalabas na paninira kay Rodriguez kung saan ang pinakahuli ay ang kumalat na artikulo na nagbitiw ito sa puwesto na malinaw na isang fake news. Ayon sa source, tinuturing ngayon na power broker sa Malacañang ang isang alyas Noelle kung saan ilan sa sinasabing juicy position na nilobby nito ay ang Bureau of Customs (BOC), Bureau of Internal Revenue (BIR) at Land Transportation Office (LTO). Ipinagmamalaki umano nito na naging masipag siya sa pagsosolicit noong nakaraang eleksyon sa mga negosyanteng gustong tumulong sa Uniteam na karamihan ay mga Chinese businessman sa Cavite. Maraming negosyante ang pinangakuan nito na mabibigyan ng malaking projects kapalit ng hininging pera kaya naman para makontrol nito ang pagtatalaga ng mga opisyal sa gobyerno ay tinatarget niyang siraan si Rodriguez na tinuturing na “ little President” sa inilunsad niyang malawakang black propaganda. Sinabi ng source na makasisira sa administrasyon ang patuloy na presensya ni Noelle sa Malacañang dahil kilala ito na malapit sa mga negosyante at opisyal ng gobyerno na nahaharap sa ilang kontrobersiya at kaso.",Isa umanong ‘power broker” sa Malacañang ang nasa likod ng paninira kay Executive Secretary Vic Rodriguez.,"August 8, 2022  12:00am",https://www.philstar.com/pilipino-star-ngayon/bansa/2022/08/08/2201060/paninira-kay-es-rodriguez-black-propaganda
"‘Pangingikil’ ng Customs officer, inilapit sa Kamara","Ibinunyag ni House Assistant Majority Leader at ACT-CIS Party List Rep. Jeffrey Soriano, na may ilang importers ang humingi ng saklolo sa kanya at hiniling na maimbestigahan ang isang Customs officer na anila’y gumagamit ng kanyang posisyon upang makapangikil ng pera mula sa kanila. Ayon kay Soriano, walang magawa ang mga importers at napipilitang magbigay na lang upang mai-release na ang kanilang mga kargamento dahil kung hindi ay maapektuhan lalo ang kanilang negosyo. “Lugi na nga sila dito, dahil minsan umaabot sa 100k ‘yung hinihingi,” anang solon. Tiniyak naman ni Soriano na kaagad siyang maghahain ng House Resolution upang maimbestigahan ang bagay na ito. “We intend to file a House Resolution investigating this matter. Matagal na may ganyan sa Customs, dapat na talagang linisin. Mara­ming negosyante, pati na rin ang mga maliliit na negosyante na umaasa sa mga produkto galing ibang bansa, ang nagsara ng negosyo nga­yong pandemya dahil na rin sa ganitong pang-aabuso ng kapangyarihan sa Customs. Imbes na makaahon sila, lalo pa silang pinapahirapan at nasasadlak na malugi,” pahayag pa ng Assistant Majority Leader. Tinukoy pa ni Soriano ang sinabi ni Pang. Ferdinand Marcos Jr. na ang korapsiyon ay walang puwang sa kanyang administrasyon, partikular na sa Customs. Nagpahayag din siya ng tiwala na maaaksiyunan kaagad ito lalo na at kilala ang bagong Customs Commissioner na si Yogi Filemon Ruiz bilang isang aksiyon man, na galit din sa korapsiyon.","Ibinunyag ni House Assistant Majority Leader at ACT-CIS Party List Rep. Jeffrey Soriano, na may ilang importers ang humingi ng saklolo sa kanya at hiniling na maimbestigahan ang isang Customs officer na anila’y gumagamit ng kanyang posisyon upang makapangikil ng pera mula sa kanila.","August 8, 2022  12:00am",https://www.philstar.com/pilipino-star-ngayon/bansa/2022/08/08/2201075/pangingikil-ng-customs-officer-inilapit-sa-kamara
"DepEd: Enrollees, higit 16 milyon na","Umaabot na sa mahigit 16 milyon ang bilang ng mga mag-aaral na nakapagpa-enroll na para sa susunod na pasukan. Sa huling datos ng Department of Education (DepEd), hanggang alas-7 ng umaga ng Agosto 5, 2022, umaabot na sa 16,029,252 ang mga nagparehistrong mag-aaral para sa School Year 2022-2023. Sa naturang bilang, 1,060,138 ang kindergarten; 7,376,586 elementary; 5,179,673 junior high school at 2,412,855 senior high school. Pinakamarami ang nakapagpatala sa Region IV-A (Calabarzon) na umabot sa 2,367,246 kasunod ang National Capital Region (NCR) na nasa 1,870470, at Region III (Central Luzon) na 1,591,722 habang pinakamababa ang enrollment sa Cordillera Administrative Region (CAR) na 182,370 pa lamang. Ang enrollment period na sinimulan noong Hulyo 25, ay magtatapos sa Agosto 22, 2022, na siyang unang araw ng pasukan. Pinaalalahanan din ng DepEd ang publiko na sa pagpunta sa mga paaralan ay tiyaking napapa­natili ang proteksyon ng bawat isa.",Umaabot na sa mahigit 16 milyon ang bilang ng mga mag-aaral na nakapagpa-enroll na para sa susunod na pasukan.,"August 7, 2022  12:00am",https://www.philstar.com/pilipino-star-ngayon/bansa/2022/08/07/2200855/deped-enrollees-higit-16-milyon-na
"Joint US patrol sa West Philippine Sea, welcome sa Pinas","Malugod na tinanggap ng Pilipinas ang posibilidad na magsagawa ng magkasanib na pagpa-patrol kasama ang Estados Unidos sa West Philippine Sea na binanggit ang Mutual Defense Treaty ng dalawang bansa. Ginawa ni Foreign Affairs Secretary  Enrique Manalo ang pahayag matapos matanong sa isang joint press briefing kasama si US Secretary of State Antony Blinken tungkol sa isyu ng joint patrol sa WPS. “In our view, joint patrols between the Philippines and the United States can take place, they are under the ambits of the MDT, and also within the context of the Mutual Defense Board and Security Engagements Board,” ani Manalo. Noong nakaraang taon ay nanawagan si dating top diplomat Albert del Rosario sa US at Pilipinas na magpakita ng “political will and commitment” na ipatupad ang kasunduan sa konteksto ng South China Sea. Dumating si Blin­ken sa Villamor Airbase noong Biyernes ng gabi, kasunod ng kanyang pag­lahok sa U.S.-ASEAN Ministerial Meeting, sa East Asia Summit Foreign Ministers’ Meeting, at sa ASEAN Regional Forum sa Phnom Penh sa Cambodia noong nakaraang linggo. Nagsagawa ng courtesy call si Blinken kina Pangulong Ferdinand Marcos Jr. at Manalo upang bigyang-diin ang pangako ng Washington sa bilateral na relasyon nito sa Pilipinas. Binanggit din ni Blinken ang pagpapahusay ng ugnayang pang-ekonomiya, renewable energy at agrikultura. Tinalakay ni Manalo sa virtual presser na ang pakikipag-ugnayan ng depensa at seguridad ng Pilipinas sa US ay “patuloy na maging haligi ng ating bilateral na relasyon.” Sa kanyang panig, muling inulit ni Blinken ang “iron-clad commitment” ng Amerika sa MDT. Tiniyak din ni Blin­ken na “an armed attack on the Philippine armed forces, public vessels or aircraft in the South China Sea would invoke [commitments] under that treaty.” Sa isyu ng Taiwan, binigyang-diin ni Blinken na ang Washington ay maninindigan sa mga ka-partner na bansa lalo na sa kasalukuyang sitwasyon sa Taiwan Strait. Ang pagbisita ni Blin­ken sa Maynila ay kasunod ng pagbisita ni US House Speaker Nancy Pelosi sa self-governing island ng Taiwan na nagdulot ng tensiyon mula sa China.",Malugod na tinanggap ng Pilipinas ang posibilidad na magsagawa ng magkasanib na pagpa-patrol kasama ang Estados Unidos sa West Philippine Sea na binanggit ang Mutual Defense Treaty ng dalawang bansa.,"August 7, 2022  12:00am",https://www.philstar.com/pilipino-star-ngayon/bansa/2022/08/07/2200864/joint-us-patrol-sa-west-philippine-sea-welcome-sa-pinas
"Pasyente na may monkeypox, magaling na","Wala pang ibang kasong naitala ang monkeypox habang magaling na ang nag-iisang pasyente na naitala ng Department of Health (DOH). Kinumpirma ni DOH officer-in-charge Maria Rosario Vergeire na natapos na ang huling araw o ika-21 araw ng isolation ng pasyente nitong Agosto 5. Sa ngayon ay magaling na magaling na rin ang mga lesions ng pasyente. Binigyan na rin aniya ng ‘go signal’ ng kanyang mga doktor ang 31-taong gulang na pasyente para makalabas na ng pagamutan nitong Sabado at makipag-interact sa kanyang pamilya at iba pang tao. Sa ngayon aniya ay wala pa silang naitatalang bagong kaso ng monkeypox ngunit patuloy pa rin aniya nilang binabantayan ang mga close contacts ng pasyente. Samantala, sinabi rin ni Vergeire na ang iba pang “suspected” patients ay nasuri na at nag-negatibo sa monkeypox. Matatandaang ang naturang pasyente ay dumating sa bansa noong Hulyo 19 matapos na bumiyahe sa mga bansang nakapagtala na ng kaso ng monkeypox. Kabilang sa mga sintomas ng naturang sakit ay lagnat, pananakit ng ulo, pananakit ng kalamnan, pagkapagal, pagkakaroon ng rashes, pamamaga at pananakit ng mga lymph nodes.",Wala pang ibang kasong naitala ang monkeypox habang magaling na ang nag-iisang pasyente na naitala ng Department of Health (DOH).,"August 7, 2022  12:00am",https://www.philstar.com/pilipino-star-ngayon/bansa/2022/08/07/2200857/pasyente-na-may-monkeypox-magaling-na
Inflation sumirit sa 6.4% nitong Hulyo - PSA,"Bumilis pa ang inflation rate o ang antas ng pagtaas ng presyo ng mga bilihin at serbisyo noong Hulyo 2022. Ayon kay Philippine Statistics Authority (PSA) chief at National Statistician Claire Dennis Mapa, umakyat sa 6.4 percent ang inflation rate nitong July 2022 na mas mataas sa 6.1 percent noong Hunyo 2022 at malaking taas sa 3.7 percent ng kaparehong buwan ng Hulyo 2021. “Ang dahilan ng mataas na antas ng inflation noong Hulyo 2022 ay ang mas mabilis na pagtaas ng presyo ng Food and Non-Alcoholic Beverages. Ito ay may 6.9% inflation at 64% share sa pagtaas ng pangkalahatang inflation sa bansa,” pahayag ni Mapa. Tumaas naman sa 9.2% ang inflation sa ­presyo ng isda at iba pang seafood products mula sa 6.7%, ang karne at iba pang meat products ay nagtala rin ng 9.9% mula sa 8.1% noong Hunyo, ang asukal, confectionary at mga produktong minatamis ay tumaas sa 17.6% mula 10.9% noong June. Ayon kay Mapa, ang ikalawang commodity group na mabilis ang pagtaas ng inflation ay ang Transport index na may 18.1% noong Hulyo mula sa 17.1% noong June. Ang pamasahe sa barko ay tumaas din sa 42.6% mula sa 18.6% habang ang pamasahe sa air transport ay tumaas din sa 33.6% mula sa 16.8%. Ang ikatlong commodity group na nag-ambag sa mas mabilis na July inflation print ay ang Restaurants and Accommodation Services index na may 3.4% mula sa 2.8% at may bahagi na 10.9% sa pagtaas ng kabuuang inflation noong nakaraang buwan.",Bumilis pa ang inflation rate o ang antas ng pagtaas ng presyo ng mga bilihin at serbisyo noong Hulyo 2022.,"August 6, 2022  12:00am",https://www.philstar.com/pilipino-star-ngayon/bansa/2022/08/06/2200643/inflation-sumirit-sa-64-nitong-hulyo-psa
Marcos pinarerebyu ang disaster response,"Nais ni Pangulong Ferdinand “Bongbong” Marcos Jr. na rebyuhin ang mga standard operating procedures (SOPs) upang lumikha ng pare-pareho at magkakaugnay na diskarte sa panahon ng kalamidad. Sinabi ni Marcos sa meeting ng Gabinete kahapon na dapat irebyu ang mga SOPs kapag may warning at kung ano ang mga dapat gagawin kapag mayroong alerto. “I think we have to review our SOPs when there’s a warning. So what do we immediately do when the alert is given to us? How do we preposition the things that we will need?” ani Marcos sa meeting ng Gabinete. Ginawa ni Marcos ang pahayag kasunod ng isang magnitude 7 na lindol na yumanig sa hilagang Luzon noong Hulyo 27. Sinabi ng punong ehekutibo na dapat i-preposition ng gobyerno ang mga satellite phones, generators, tubig at iba pa, kapag nakataas ang alerto. Tinalakay din ang paggamit ng airlift assets para sa disaster response. Binanggit din ni Marcos ang kahalagahan ng mga inhinyero na makakatulong sa mga clearing operations at pagtatayo ng mga pansamantalang istruktura. Sa kanyang pagbisita sa Abra noong Hulyo 28, binigyang-diin ng Pangulo ang pangangailangang makakuha ng mas maraming water purifying system na tutugon sa mga problema sa suplay ng tubig sa panahon ng kalamidad.",Nais ni Pangulong Ferdinand “Bongbong” Marcos Jr. na rebyuhin ang mga standard operating procedures (SOPs) upang lumikha ng pare-pareho at magkakaugnay na diskarte sa panahon ng kalamidad.,"August 6, 2022  12:00am",https://www.philstar.com/pilipino-star-ngayon/bansa/2022/08/06/2200638/marcos-pinarerebyu-ang-disaster-response
"Walang COVID-19 booster, ‘undervaccinated’","Umapela si 1st District Iloilo City Rep. Janet Garin sa Department of Health (DOH) na isaa­yos ang depenisyon ng ‘fully immunized person” dahil maikokonsiderang ‘undervaccinated’ ang mga walang COVID-19 booster shots. Sinabi ni Garin na dating DOH secretary, matagal na niyang panawagan noong panahon pa ni dating Health Secretary Francisco Duque na kailangang baguhin ang depenisyon ng ‘fully immunized person’ lalo na at nagpapatuloy pa ang pandemya at malakas pa ang virus. “So sa ating mga kababayan dapat malaman ninyo na kapag kayo ay walang booster or third dose, you are not fully-protected. You are undervaccinated,” ani Garin. Anya, kailangan ng booster shots para malakas ang panlaban sa virus, mapigilan ang malalang COVID at kamata­yan ng mga indibidwal na maaaring ma-infect ng nasabing peligrosong karamdaman. Samantala ang mga ‘fully immunized’ ay bahagya lamang ang sintomas kapag tinamaan ng COVID-19 at bukod dito ay mapipigilan pa ang transmisyon o pagkahawa sa virus. Nagbabala rin si Garin na ang mga ‘undervaccinated’ ay posibleng manganib ang buhay at ma-admit sa Intensive Care Units (ICU). Sa nangyari umano sa Delta at Omicron, pawang mga sub-variants ng COVID-19 ang pangatlong gamit ng bakuna ay nagkaroon ng balakid at nakumpromiso na mapigilan ang transmisyon ng virus kaya dapat na may booster shot. Umapela rin si Garin sa DOH na magkaloob ng libreng gamot sa COVID tulad ng paxlovid, molnupiravir at remdesivir.",Umapela si 1st District Iloilo City Rep. Janet Garin sa Department of Health (DOH) na isaa­yos ang depenisyon ng ‘fully immunized person” dahil maikokonsiderang ‘undervaccinated’ ang mga walang COVID-19 booster shots.,"August 6, 2022  12:00am",https://www.philstar.com/pilipino-star-ngayon/bansa/2022/08/06/2200631/walang-covid-19-booster-undervaccinated
"Atty. Dimalanta, bagong ERC chairperson","Itinalaga ni Pangulong Ferdinand Marcos Jr. si Atty. Monalisa Carneo Dimalanta bilang bagong chairperson ng Energy Regulatory Commission (ERC). Si Dimalanta na nagtapos sa University of the Philippines ay dating chief legal counsel at compliance Officer ng Aboitiz Power Corporation. Nagsilbi rin si Dimalanta bilang chairperson ng National Renewable Energy Board (NREB) mula 2019 hanggang 2021. Bago sumali sa NREB, nagsilbi si Dimalanta bilang senior partner sa Puyat Jacinto & Santos law firm, kung saan pinamunuan din niya ang energy practice nito hanggang Marso 2019. Si Dimalanta ang pangalawang appointee sa sektor ng enerhiya mula sa Aboitiz Power. Nagsilbi rin si Energy Secretary Raphael Lotilla bilang direktor ng energy firm bago ang kanyang appointment. Pinalitan ni Dimalanta si Agnes Devanadera na nagretiro noong Hulyo 10, 2022.",Itinalaga ni Pangulong Ferdinand Marcos Jr. si Atty. Monalisa Carneo Dimalanta bilang bagong chairperson ng Energy Regulatory Commission (ERC).,"August 6, 2022  12:00am",https://www.philstar.com/pilipino-star-ngayon/bansa/2022/08/06/2200641/atty-dimalanta-bagong-erc-chairperson
"Fixed salary sa bus drivers, konduktor itinulak sa Senado","Muling inihain ni Senator Jinggoy Ejercito Estrada ang panukalang batas na naglalayong magkaroon ng fixed na buwanang sahod at mas magandang kondisyon sa pagtatrabaho ang mga public utility bus drivers at conductors. Ang panukala ni Estrada ay nakapaloob sa Se­nate Bill 2922 at kung magiging batas ay tatawaging “Bus Drivers and Conductor Compensation Act.” Sinabi ni Estrada na sa ilalim ng kasalukuyang “boundary” at “commission-based compensation” palaging nakikipagkumpitensya sa isa’t isa ang mga drivers upang makakuha ng mas maraming pasahero at makapag-uwi ng mas malaking kita sa pamilya. Sa ilalim ng Senate Bill 2922, nais ni Estrada na ang suweldo ng mga bus driver ay hindi dapat mas mababa sa umiiral na minimum wage rate at kaila­ngang may kasamang mga benepisyo at insentibo. Inaatasan din ang mga operators ng public utility bus service na obserbahan ang work scheme ng mga drivers na hindi dapat lumampas sa 8-oras na may kasamang rest period. Dapat ding magkaroon ng two-shift system at isang oras na pahinga sa bawat araw ng trabaho. Ang mga lalabag sa batas ay papatawan ng multang P100,000 hanggang P200,000 at suspensiyon ng prangkisa para makapag-operate.",Muling inihain ni Senator Jinggoy Ejercito Estrada ang panukalang batas na naglalayong magkaroon ng fixed na buwanang sahod at mas magandang kondisyon sa pagtatrabaho ang mga public utility bus drivers at conductors.,"August 7, 2022  12:00am",https://www.philstar.com/pilipino-star-ngayon/bansa/2022/08/07/2200853/fixed-salary-sa-bus-drivers-konduktor-itinulak-sa-senado
"Mabagal na proseso ng lisensiya, inireklamo","Nasa hot water ngayon ang German IT provider ng Land Transportation Office (LTO) bunsod ng sunud-sunod na kapalpakan kabilang ang mabagal na pagproseso ng drivers’ license. Sa ginanap na 1st LTO Regional Directors’ Conference, sinabi ni LTO Assistant Secretary Teofilo Guadiz III na plano nilang palitan ang German IT provider na Dermalog kasunod ng sandamakmak na reklamo na natatanggap ng LTO mula sa mga aplikante kung saan inaabot ng halos isang linggo ang pagkuha ng lisensiya mula sa dating dalawang oras lamang. Bukod pa rito, nakarating kay Guadiz na idinadaan pa ng mga nagrereklamong kliyente ng LTO sa social media ang kanilang pagkadismaya kung kaya’t naisisisi sa pamunuan ng LTO ang kapalpakan ng kanilang foreign IT provider. Lumilitaw na bukod sa drivers license, tungkulin din ng Dermalog ang pag-asikaso ng motor vehicle registration system na kasamang inirereklamo ng mga may-ari ng sasakyan. Samantala, hinihikayat ng LTO ang mga IT provider na gustong pumasok at tumulong sa LTO na lumahok sa bidding ng pagproseso ng lisensiya upang maibsan ang problemang kanilang kinakaharap.",Nasa hot water ngayon ang German IT provider ng Land Transportation Office (LTO) bunsod ng sunud-sunod na kapalpakan kabilang ang mabagal na pagproseso ng drivers’ license.,"August 6, 2022  12:00am",https://www.philstar.com/pilipino-star-ngayon/bansa/2022/08/06/2200628/mabagal-na-proseso-ng-lisensiya-inireklamo
"Weekend, maulan - PAGASA","Makakaranas na ­maulang panahon ngayong weekend sa iba’t ibang bahagi ng bansa lalo na sa Metro Manila. Ayon sa Philippine Atmospheric, Geophysical and Astronomical Services Administration (PAGASA), ang maulang panahon ay dulot ng epekto ng habagat at low pressure area (LPA) na nasa Calauag, Quezon. Partikular na makakaranas ng pag-ulan ang Metro Manila, Central Luzon, Ca­labarzon (Cavite, Laguna, Batangas, Rizal, ­Quezon), Mimaropa (Min­doro, Marinduque, Romblon, Palawan), Pangasinan, Nueva Vizcaya, Quirino, Isabela, Cagayan, Bicol region at buong Visayas gayundin ang Zamboanga Peninsula. “Yung low pressure area po, at yung southwest monsoon, yung po yung mga weather system na nagdadala ng ulan sa ating bansa. Nakikita po natin na especially sa Visayas area, as well as sa Central Luzon, ito yung mga lugar kung saan nakakaranas na ng mo­derate to heavy at kung minsan may intense na pag-ulan,” sabi ni weather specialist Ezra Bulquerin. Gayunman, wala namang gale warning na i­naasahan sa mga bayba­yin dulot ng mga pag-ulan. Samantala, ang bagyo na nasa labas ng Philippine area of responsibility (PAR) ay humina na at ito ay ­naging isang LPA. Hindi naman ito nakakaapekto sa ating bansa.",Makakaranas na ­maulang panahon ngayong weekend sa iba’t ibang bahagi ng bansa lalo na sa Metro Manila.,"August 6, 2022  12:00am",https://www.philstar.com/pilipino-star-ngayon/bansa/2022/08/06/2200634/weekend-maulan-pagasa
Bong Go nagsagawa ng 3-day relief ­effort sa libong mahihirap sa Pampanga,"Patuloy si Senator Christopher “Bong” Go sa pagbibigay ng tulong sa mga komunidad na apektado ng pandemya sa buong bansa, ang huli ay ang tatlong araw na pamamahagi ng ayuda sa San Fernando City, Pampanga mula Agosto 1 hanggang 3. Sa kanyang video message, muling iginiit ni Go na nananatili siyang nakatuon sa pagbibigay ng tulong sa mga mahihinang sektor at pagtataguyod ng kapakanan at interes ng mamamayang Pilipino sa mga mapanghamong panahong ito. “Mga kababayan ko, gagawin ko po ang lahat sa abot ng aking makakaya na makapagbigay ng tulong at makapag-iwan ng ngiti sa oras ng inyong pagdadalamhati. Kung may kailangan po kayo, huwag po kayong mahiyang magsabi dahil ang bisyo ko po talaga ay magserbisyo,” ani Go. Muli ring nanawagan ang senador para sa mas mahigpit na pagsunod at pagbabantay sa mga health preventive measures habang pinaalalahanan niya ang publiko na huwag maging kampante sa gitna ng patuloy na banta ng COVID-19. Ang pangkat ni Senator Go ay namahagi ng mga pagkain at mask sa kabuuang 2,500 mahihirap sa Heroes Hall sa San Fernando City. Bilang karagdagan, namigay sila ng mga bisikleta, computer tablet at sapatos sa mga piling indibidwal. Upang matiyak na natugunan ang kanilang mga medikal na alalahanin, hinikayat ni Go, na patuloy na nagsisilbing tagapangulo ng Senate Committee on Health and Demography, ang mga may isyu sa kalusugan na gamitin ang mga serbisyong makukuha sa Malasakit Centers na matatagpuan sa Jose B. Lingad Memorial Regional Ospital sa lungsod at Rafael Lazatin Memorial Medical Center sa Angeles City. Pinuri ni Go ang mga lokal na opisyal ng lalawigan sa pagbibigay prayoridad sa kapakanan ng kanilang mga nasasakupan, lalo na sa gitna ng pandemya.","Patuloy si Senator Christopher “Bong” Go sa pagbibigay ng tulong sa mga komunidad na apektado ng pandemya sa buong bansa, ang huli ay ang tatlong araw na pamamahagi ng ayuda sa San Fernando City, Pampanga mula Agosto 1 hanggang 3.","August 6, 2022  12:00am",https://www.philstar.com/pilipino-star-ngayon/bansa/2022/08/06/2200625/bong-go-nagsagawa-ng-3-day-relief-effort-sa-libong-mahihirap-sa-pampanga
Pinas nakabantay sa sitwasyon sa Taiwan,"Tiniyak kahapon ng Malacañang na nakabantay ang gobyerno sa mga kaganapan sa Taiwan para na rin sa kapakanan ng Filipino community sa nasabing lugar. Ayon kay Press Secretary Trixie Cruz-Angeles, sa ngayon ay mino-monitor ang sitwasyon at maglalabas lang sila ng pahayag tungkol sa Filipino community sa lugar base sa impormasyon na kanilang makukuha. Hindi rin aniya muna maglalabas ng pahayag si Pangulong Ferdinand Marcos Jr. dahil tinitingnan pa kung ano ang mangyayari. Kinumpirma rin ni Cruz-Angeles na hindi napag-usapan sa Cabinet meeting kahapon ang tensiyon sa pagitan ng Amerika at ng China at walang inilabas na kautusan ang Pangulo. “Hindi po siya kasama sa agenda kanina…kapag tungkol sa international relations parati po tayong nag-iingat. Ngunit suffice it to say, na minu-monitor po ng matindi ang sitwasyon. Wala po tayong reaksiyon o statement ukol doon,” wika ni Angeles. Nauna rito, nagkaroon ng tensyon sa pagitan ng Taiwan at China kasunod nang pagbisita ni US House Speaker Nancy Pelosi sa self-governing island na ikinagalit ng Beijing. Napaulat na plano ng China na paigtingin ang military exercises malapit sa Taiwan na pinangangambahan na magdudulot ng panibagong krisis sa rehiyon.",Tiniyak kahapon ng Malacañang na nakabantay ang gobyerno sa mga kaganapan sa Taiwan para na rin sa kapakanan ng Filipino community sa nasabing lugar.,"August 6, 2022  12:00am",https://www.philstar.com/pilipino-star-ngayon/bansa/2022/08/06/2200629/pinas-nakabantay-sa-sitwasyon-sa-taiwan
"Partylist groups na may konek sa rebelde, terorista pinapa-disqualify","Inihain ni Senador Ronald “Bato” Dela Rosa ang panukalang batas na naglalayong harangin ang kandidatura ng mga partylist group na may kaugnayan sa anumang rebelde at teroristang grupo. Sa Senate Bill No. 201 ni Dela Rosa, ipinadidiskwalipika nito sa Commission on Elections (Comelec) ang partylist na direkta at hindi direktang lumalahok sa mga gawain na nagsusulong ng pagbagsak o paghina ng kapangyarihan ng gobyerno. Gayundin ang mga partylist group na sa anumang paraan ay may kaugnayan sa mga rebeldeng grupo o anumang grupo na itinuturing ng gobyerno na terorista, alinsunod sa umiiral na anti-terrorism law. Maliban dito, pinadi­diskwalipika rin ang mga grupo na nag-uudyok sa mga kabataan at disadvantaged members ng lipunan na gumawa ng karahasan at mga labag sa batas. Ayon kay Dela Rosa na hinangad ng mga gumawa ng konstitusyon na magkaroon ng partylist system para maging malawak ang representasyon ng taumbayan sa kongreso subalit naabuso at sinamantala na ito sa mga nakalipas na taon. Giit ng senador na nakapasok na sa Kamara ang mga partylist group na nagsusulong ng rebolusyon, karahasan at pagkakahati-hati ng taumbayan. Sinabi ni Dela Rosa na naabuso na ng ilang pamilya ng mga politiko ang partylist system, kaya kung siya ang masusunod, tuluyan na niya itong ipatitigil.",Inihain ni Senador Ronald “Bato” Dela Rosa ang panukalang batas na naglalayong harangin ang kandidatura ng mga partylist group na may kaugnayan sa anumang rebelde at teroristang grupo.,"August 6, 2022  12:00am",https://www.philstar.com/pilipino-star-ngayon/bansa/2022/08/06/2200626/partylist-groups-na-may-konek-sa-rebelde-terorista-pinapa-disqualify
Marcos Jr. nagmana ng P12.79 trilyong utang mula sa Duterte admin,"Tinapos ni Pangulong Rodrigo Duterte ang kanyang termino nitong Hunyo na merong P12. ito habang nangangako ang bagong administrasyong uutang nang mas maliit. Ang halagang ito ay mas mataas kumpara sa   na utang na naitala nitong Abril 2022. ""[National Government's] debt portfolio climbed by P296.06 billion or 2.4% in June due to the net issuances of domestic and external loans as well as currency 
adjustments,"" wika ng Bureau of Treasury sa isang  , Biyernes. Kung titilad-tilarin, ganito ang itsura ng pagkakautang ng gobyerno ng Pilipinas sa ngayon: Ang mga pagkakautang sa loob ng bansa ay P101.66 bilyong mas mataas kaysa noong pagtatapos ng Mayo o 1.2% na pagtalon. Umabot naman sa 5.1% (P194.4 bilyon) ang itinaas ng external debt nitong Hunyo. ""For June 2022, the increment in external debt was attributed to the impact of local currency depreciation against the USD amounting to P186.94 billion and the net availment of external financing amounting to P43.18 billion; offsetting the P35.72 billion effect of net depreciation against the US dollar on third-currency denominated obligations,"" dagdag pa ng Treasury. Ika-12 ng Hulyo nang maranasan ng Philippine Peso na  kumpara sa US Dollar, kung saan pumalo sa P56.45 ang katumbas ng $1. Natumbasan niyan ang record-low na naitakda noong ika-14 ng Oktubre taong 2004. Gayunpaman, naka-recover ito noong parehong araw nang mag-close ito sa P56.37. Sa kabila nito, ito ang ""worst performance"" ng piso simula Nobyembre 2004. Ika-30 ng Hunyo nang  , ang huli kilala sa paghiram nang malaking halaga sa gitna ng COVID-19 pandemic at   nito. Kaugnay nito, sinabi ni Secretary Benjamin Diokno sa kanyang post-State of the Nation Address economic briefing na desidido ang administrasyong Bongbong na  , lalo na't may ""fiscal space"" na raw ito para pondohan ang mga ambisyosong proyekto. ""The implication is clear: we do not have to borrow as much as we did during the crisis years,"" wika ni Diokno. ""What we inherited from the Duterte administration is a much better tax system. They did a lot of reforms so that itself will give us additional revenues, plus we have additional measures."" Nagdadalawang-isip pa ngayon ang bagong admin na magpataw ng mga panibagong buwis at sa halip pagtutuunan na lang daw ng pansin ang mas mainam na tax administration para kumita't magamit ito sa pagpondo ng mga programa. Kamakailan lang nang umarangkada ang maniobra nina Marcos Jr. sa pag-""rightsize"" ng gobyerno sa layuning makagampan nang marami habang gumagamit nang mas kakaonting pera.",Tinapos ni Pangulong Rodrigo Duterte ang kanyang termino nitong Hunyo na merong P12. ito habang nangangako ang bagong administrasyong uutang nang mas maliit.,"August 5, 2022  5:50pm",https://www.philstar.com/pilipino-star-ngayon/bansa/2022/08/05/2200547/marcos-jr-nagmana-ng-p1279-trilyong-utang-mula-sa-duterte-admin
Inflation rate umariba sa 6.4% nitong Hulyo sa bilis ng pagtaas ng bilihin,"Nananatiling mabilis ang pagtaas ng presyo ng mga bilihin nitong nakaraang buwan, ito kasabay ng pagtaas ng self-rated poverty ng mga Pilipino sa survey ng Social Weather Stations (SWS). ""The Philippine's annual headline inflation continued its uptrend as it moved up further to 6.4 percent in July 2022, from 6.1 percent in June 2022,"" ayon sa Philippine Statistics Authority (PSA), Biyernes. ""This is the highest recorded inflation since October 2018."" Mas mataas ito kumpara sa 6.1% inflation rate nitong Hunyo, bagay na una nang kwinestyon ni Pangulong Ferdinand Marcos Jr. Dahil dito, aabot na sa 4.7% ang average inflation mula Enero hanggang Hulyo ng taong kasalukuyan. Ang pangunahing dahilan ng pagtaas na ito ay ang annual higher growth rate sa index ng food and non-alcoholic beverages sa 6.9%, mula 6.0% noong nakaraang buwan. Sumunod diyan ang transport index sa 18.1% annual growth, mas mataas kumpara sa 16.1% nitong Hunyo. Nangyayari ang lahat ng ito kasabay ng 48% self-rated poverty sa mga pamilyang Pilipino sa nakaraang SWS survey nitong Hunyo. ""At the national level, food inflation increased further to 7.1 percent in July 2022, from 6.4 percent in June 2022. Food inflation was lower in July 2021 at 4.2 percent,"" sabi pa ng PSA. Matatandaang sinabi ni Marcos Jr. sa kanyang nakaraang State of the Nation Address na layon niyang pababain ang poverty rate sa single-digit o 9%. Mayo lang nang tumalon sa 6% (katumbas ng 2.9 milyong katao) ang unemployment rate sa Pilipinas.","Nananatiling mabilis ang pagtaas ng presyo ng mga bilihin nitong nakaraang buwan, ito kasabay ng pagtaas ng self-rated poverty ng mga Pilipino sa survey ng Social Weather Stations (SWS).","August 5, 2022  11:14am",https://www.philstar.com/pilipino-star-ngayon/bansa/2022/08/05/2200510/inflation-rate-umariba-sa-64-nitong-hulyo-sa-bilis-ng-pagtaas-ng-bilihin
"Mandatory retirement age sa senior workers, giit alisin na  ","Nais ni Senior Citizens Partylist Rep. Rodolfo “Ompong” Ordanes na tanggalin na ang mandatory age sa pagreretiro ng mga manggagawang senior citizens sa private sector. Isinusulong ng kan­yang House Bill (HB) 3220 na i-repeal ang compulsory age na 65 anyos na itinatakda sa Labor Code of the Phi­lippines. Isiningit ni Ordanes sa amyenda ang “An employee who reached the age of 65 years old can choose to continue their employment provided that he qualifies under the bona fide occupational qualification of his job, the burden of prove otherwise is with the employer.” Layon ng panukala ni Ordanes na magpa­tuloy sa pagtatrabaho ang mga senior citizens basta’t may kakayahan at malakas pa ang mga ito. Ang kailangan lamang ay magpakita ang mga senior citizens ng clearance galing sa mga doktor na nagsasaad na ‘fit to work’ pa rin ang mga ito. “Actually itong aking bill, yung mga senior citizens na kaya pang magtrabaho. Halimbawa ito yung ano eh, yung mga, yung magre-retire sa isang kumpanya pero gusto pang magtrabaho,” anang solon na sinabing lalo na kung handa pa ang employer na tanggapin at magpatuloy pa sa pagtatrabaho sa kaniyang kumpanya ang nasabing manggagawa. Karaniwan anya na kapag sumapit sa gulang na 60 o senior citizen ay obligado o compulsory requirements na sa mga manggagawa ang magretiro na sa serbisyo. Sinabi ni Ordanes na maraming senior citizens na kahit 65-anyos na ay malulusog pa, mabibilis mag-isip, malalakas at asset pa rin sa organisasyon.",Nais ni Senior Citizens Partylist Rep. Rodolfo “Ompong” Ordanes na tanggalin na ang mandatory age sa pagreretiro ng mga manggagawang senior citizens sa private sector.,"August 5, 2022  12:00am",https://www.philstar.com/pilipino-star-ngayon/bansa/2022/08/05/2200357/mandatory-retirement-age-sa-senior-workers-giit-alisin-na-
Mga aktibista pinalagan panukalang 'i-ban' radikal na party-lists,"Kinwestyon ng ilang progresibong grupo ang isang panukalang batas na layong i-disqualify ang mga party-list groups na nire-red tag ng estado bilang ""directly"" o ""indirectly"" kumikilos laban sa interes ng gobyerno o 'di kaya'y may kinalaman diumano sa mga rebelde. Sa   kasing inihain ni Sen. Ronald ""Bato"" dela Rosa nitong ika-7 ng Hulyo, gustong i-ban ang mga sumusunod na grupo: Layon ng panukalang amyendahan ang Republic Act 7941 o Party-list System Act, na siyang nagbibigay ng representasyon sa mga marginalized groups at sectors sa Kamara. Ang   at   ay una nang ""dinesignate"" bilang ""terorista"" ng Anti-Terrorism Council. Ang designation ay magti-trigger sa otoridad ng Anti-Money Laundering Council na mag-freeze ng assets na pinaniniwalaang nagpopondo sa terorismo. Sa kabila nito, ligal pa rin ang pagsapi sa CPP-NPA-NDFP dahil sa  . Matatandaang  ""[T]here have been party list groups which have successfully entered the Halls of the House of Representatives which perpetuate radical, and oppressive principles in their platform of governance,"" wika ni Dela Rosa sa explanatory note ng panukala. ""It is time to finally put an end to the exploitation of the Party List System. Let us restore the dignity of this system as originally intended by the framers of the 1987 Constitution."" Walang party-list na direktang pinangalanan si Dela Rosa sa explanatory note ng SB 201. Sa kabila nito, dati nang tinukoy ni Dela Rosa ang Kabataan party-list (na miyembro ng Makabayan bloc) sa inakda niyang   noong 18th Congress bilang isa sa ""legal fronts"" ng CPP-NPA-NDFP. ""Obviously, Senator Dela Rosa is trying to target the Makabayan bloc with his bill as it includes the NTF-ELCAC's script of baseless red-tagging against the progressive party-lists,"" wika ni ACT Teachers Rep. France Castro, Biyernes. ""A legislated red-tagging that will not only affect the Makabayan bloc but all genuine marginalized sectors that should be represented by party-list groups."" Ani Castro, matagal nang ""script"" ito nina Dela Rosa para paratangan silang mga miyembro ng Makabayan bloc kahit na walang kongkretong ebidensya. Aniya, patuloy lang itong pag-atake sa karapatan ng mga Pinoy na maghalal ng mga representanteng kumakatawan sa mga napag-iiwan sa lipunan. Ilang beses na rin daw ibinabasura ng mga korte ang mga gawa-gawang kaso sa mga ligal na aktibista't human rights defenders. ""Ngayon, dahil hindi nila maipaniwala ang korte, gusto na lang nilang iinstitusyunalisa ang red-tagging at busalan ang mamamayan,"" dagdag pa ni Castro. ""This is a desperate attempt of the Marcos-Duterte administration to silence the Makabayan bloc and hide the billions worth of corruption issues of the previous and present administrations. Lies and fake news will never win over the truth and genuine love and desire to serve the people."" ""Gastusin na lang nila ang pera ng bayan at gamitin ang makinarya ng gobyerno para halimbawa sa mga pangangailangan ng teachers, education workers at mga estudyante para sa ligtas na balik-face-to-face classes imbes na sa paninira at pamumulitika."" Kilala ang ACT Teachers party-list sa adbokasiyang makabuluhang dagdag sweldo sa mga guro at kawani ng edukasyon, pagtitiyak ng karapatan ng bawat guro, kawani, bata at ng publiko.  Kinastigo rin ng Bagong Alyansang Makabayan (BAYAN) ang panukalang ito ni Dela Rosa, lalo na't pagsasabatas daw ito ng bara-barang pag-uugnay sa mga kritiko sa mga lihim at armadong rebelde, panggigipit at pasismo. ""As if killing partylist activists is not enough, he wants their complete exclusion. What parameters will be used when one is labeled as having links?"" pagtatanong ni BAYAN secretary general Renato Reyes Jr. sa panayam ng  . ""Is this the same as the parameters for red-tagging used by [National Task Force to End Local Communists Armed Conflict? Or the parameters used by the ATC when it labels so-called 'terrorists?'"" Ilang akademiko't kritiko na ang nagsasabing ang pagtatanggal ng mga progresibong party-list sa gobyerno ay lalo pa ngang maghihikayat sa marami na 'wag na lang lumaban sa ligal at sa halip tumangan ng armas.","Kinwestyon ng ilang progresibong grupo ang isang panukalang batas na layong i-disqualify ang mga party-list groups na nire-red tag ng estado bilang ""directly"" o ""indirectly"" kumikilos laban sa interes ng gobyerno o 'di kaya'y may kinalaman diumano sa mga rebelde.","August 5, 2022  3:20pm",https://www.philstar.com/pilipino-star-ngayon/bansa/2022/08/05/2200529/mga-aktibista-pinalagan-panukalang-i-ban-radikal-na-party-lists
"'He's alive, well': QC Mayor Joy Belmonte nilinaw na hindi pa patay ang kanyang ama","Pinabulaanan ni Quezon City Mayor Joy Belmonte nitong Huwebes ang balitang pumanaw na umano ang kanyang ama na si dating House Speaker Sonny Belmonte. Ito ay matapos kumalat ng ilang art card kung saan nakasaad na yumao na raw ang kanyang 85 anyos na ama na siyang aniya'y buhay at nasa maayos na kalagayan. ""There are false reports circulating online that my father, former Quezon City Mayor and Speaker of the House of Representatives Sonny Sb Belmonte, has passed away. There is absolutely no truth to this alleged 'Breaking News' item. By God's Grace, my father is alive, well, and in good spirits,"" paglilinaw niya sa isang  . ""I would like to thank those who expressed concern, and took the time to verify if the reports were true or not. I can assure everyone that my Dad is perfectly healthy,"" pagpapatuloy niya. Dahil sa mga kumalat na art cards, napaisip umano si Belmonte kung bakit ito naipaskil nang halos sa parehong oras. ""Like other fake news of this nature, I can only speculate its origins, and wonder why several deceptive artcards were posted at approximately the same time,"" aniya. Sa huli, nanawagan ang alkalde sa publiko na iwasan ang pagbabahagi ng naturang maling ulat. ""[I] would like to request all truth-loving netizens to kindly refrain from sharing this false information, and if possible, correct it if they encounter it on their social media feeds."" Taong 1992 hanggang 2001 unang nagsilbi si Sonny sa House of Representatives kung saan tumayo siya bilang Speaker of the House at House Minority Leader. Nagsilbi rin siya bilang alkalde ng QC mula 2001 hanggang 2010. ---",Pinabulaanan ni Quezon City Mayor Joy Belmonte nitong Huwebes ang balitang pumanaw na umano ang kanyang ama na si dating House Speaker Sonny Belmonte.,"August 5, 2022  9:39am",https://www.philstar.com/pilipino-star-ngayon/bansa/2022/08/05/2200503/hes-alive-well-qc-mayor-joy-belmonte-nilinaw-na-hindi-pa-patay-ang-kanyang-ama
"Pangulong Bongbong Marcos, dumalaw sa burol ni Fidel V. Ramos","Binisita kahapon ni Pangulong Ferdinand “Bongbong” Marcos Jr. ang burol ng yumaong dating Pangulong Fidel V. Ramos sa Heritage Park sa Taguig City. Ayon sa Pangulo, nais niyang ipahatid ang kanyang pakikiramay sa pamilya ni Ramos na isa rin niyang kamag-anak kaya bahagi ng family event ang kanyang pagpunta. “Of course, I just came to of course offer my condolences to the family, through the former president’s wife. You also must remember that we are related with FVR and so it is also a family --- it is also part of our --- it is also a family event, the loss of FVR,” ani Marcos. “I just reminded Mrs. Ramos of how FVR, when he became President, was a symbol of stability after all the tumultuous events of 1986,” wika niya. Binanggit din ni Marcos na napakalma ni FVR ang bansa noong ito ay naging Pangulo at tatanawin ng lahat ang naging serbisyo nito bilang isang sundalo at public servant. Isa anyang kawalan sa bansa si Ramos. Samantala, nagtungo rin sa lamay sina Executive Secretary Atty. Victor Rodriguez, Energy Secretary Rafael Lotilla, Labor Secretary Bienvenido Laguesma, Speaker Martin Romualdez, Special Assistant to the President Antonio Lagdameo Jr., Senator Francis Tolentino, Senator Ramon Revilla Jr. at asawang Cavite Rep. Lani Mercado. Bumisita rin kay Ramos sina dating VP Leni Robredo at dating Senate President Vicente Sotto III. Si Ramos, na namatay sa edad na 94, ay bibigyan ng state funeral sa Agosto 9.",Binisita kahapon ni Pangulong Ferdinand “Bongbong” Marcos Jr. ang burol ng yumaong dating Pangulong Fidel V. Ramos sa Heritage Park sa Taguig City.,"August 5, 2022  12:00am",https://www.philstar.com/pilipino-star-ngayon/bansa/2022/08/05/2200354/pangulong-bongbong-marcos-dumalaw-sa-burol-ni-fidel-v-ramos
"Agosto 9, ‘di holiday - Malacañang","Nilinaw kahapon ng Malacañang na hindi special non-working holiday ang Agosto 9, araw ng libing ni dating Pangulong Fidel Ramos. Ginawa ni Press Secretary Trixie Cruz-Angeles ang paglilinaw matapos may lumabas na ulat sa social media na nagsasabing idineklara ni Pangulong Ferdinand Marcos Jr. na holiday ang Agosto 9. Ayon kay Angeles, dapat hindi paniwalaan ang kumakalat na mga post sa Facebook “Huwag po tayo maniwala sa mga kumakalat na post sa Facebook at sa iba pang social media platform na idinedeklarang special non-working holiday ang August 9, 2022. Hindi po ito totoo at walang inilalabas na anunsyo o proklamasyon tungkol dito,” ani Angeles. Pinayuhan din ni Angeles ang publiko na maging mapanuri sa mga nababasa sa social media. Sa Agosto 9 ililibing sa Libingan ng mga Bayani si Ramos kung saan gagawaran siya ng state funeral at full military honors.","Nilinaw kahapon ng Malacañang na hindi special non-working holiday ang Agosto 9, araw ng libing ni dating Pangulong Fidel Ramos.","August 5, 2022  12:00am",https://www.philstar.com/pilipino-star-ngayon/bansa/2022/08/05/2200351/agosto-9-di-holiday-malacaang
"Online transactions, papatawan ng VAT","Isinulong sa Senado Inihain ni Sen. Pia Cayetano ang panukalang patawan ng Value Added Tax (VAT) ang lahat na digital transaction. Sa Senate Bill No. 250 ni Cayetano, papatawan ng VAT ang lahat ng pagbebenta at barter o palitan ng produkto at serbisyo na ginawa digitally o electronically o ginamitan ng internet. Ang mga halimbawa na ginamitan ng internet ay tulad ng online shopping, online video game, social network, online courses at webinars, online news papers at may digital content tulad ng pelikula at musika. Sa ilalim ng panukala, hindi ito paglikha ng bagong buwis kundi paglilinaw at pagpapalakas ng kapangyarihan ng Bureau of Internal Revenue (BIR) na kolektahan ng VAT ang lahat ng digital service provider na nakabase sa loob at sa labas ng bansa. Base rin umano ito sa panukalang batas na iniakyat ng Kamara sa Senado noong 18th Congress kung saan layunin nito na gawing pantay ang trato at pagpapataw ng buwis sa traditional at digital business. Nangangahulugan ito na kung may VAT kapag bumili sa aktwal na department store, dapat may VAT din kapag bumili sa online shopping platform at kailangang makolekta iyon ng BIR mula sa digital service provider. Sinabi pa ni Cayetano, na batay sa international report, ang Pilipinas ang may pinakamabilis na internet economy sa Southeast Asia kung saan nagkaroon ng 12 milyon na bagong digital consumers mula nang magka- COVID-19 pandemic noong 2020.",Isinulong sa Senado Inihain ni Sen. Pia Cayetano ang panukalang patawan ng Value Added Tax (VAT) ang lahat na digital transaction.,"August 5, 2022  12:00am",https://www.philstar.com/pilipino-star-ngayon/bansa/2022/08/05/2200353/online-transactions-papatawan-ng-vat
"Marcos Jr. nagtalaga ng mga bagong opisyal ng PNR, LRTA","Nagtalaga si Pangulong Ferdinand ""Bongbong"" Marcos Jr. nitong Huwebes ng dalawang bagong opisyal sa Philippine National Railways (PNR) at Light Rail Transit Authority (LRTA). Sa isang pahayag, sinabi ng Department of Transportation (DOTr) na hinirang ng pangulo si Jeremy Regino bilang  acting general manager  ng PNR habang inatasan naman si Henry Uri bilang maging acting member ng PNR Board of Directors. Samantala, itinalaga naman ang abogadong si Hernando Cabrera bilang bagong administrador ng LRTA. Pinangunahan ni DOTr Secretary Jaime Bautista ang panunumpa ng tatlong bagong railway official. Ayon sa ahensya, dati nang nagsilbi si Regino bilang LRTA administrator, samantalang si Uri naman ay dating  mamamahayag at miyembro ng Board of Directors under the Bases Conversion and Development Authority. Samantala, umupo naman si Cabrera bilang tagapagsalita ng LRTA bago mauloklok sa kanyang bagong posisyon. Batay sa paskil ng ahensya, kukumpirmahin pa ng kanilang Board of Directors ang mga bagong appointment sa mga naturang transport operator.","Nagtalaga si Pangulong Ferdinand ""Bongbong"" Marcos Jr. nitong Huwebes ng dalawang bagong opisyal sa Philippine National Railways (PNR) at Light Rail Transit Authority (LRTA).","August 5, 2022  3:58pm",https://www.philstar.com/pilipino-star-ngayon/bansa/2022/08/05/2200533/marcos-jr-nagtalaga-ng-mga-bagong-opisyal-ng-pnr-lrta
"Hemodialysis sessions ng PhilHealth, itinaas sa 144","Itinaas na ng Philippine Health Insurance Corporation (PhilHealth) ang hemodialysis sessions nila mula 90 sa 144 para sa kanilang mga miyembro ngayong 2022. Ito ay makaraang ilabas ng PhilHealth ang Circular No. 2022-001 na epektibo kaagad. Ayon sa Department of Health, na ang kalihim ang umuupong Chairperson ng PhilHealth, layon nilang ipatupad ang direktiba ni Pangulong Ferdinand Marcos Jr. sa mas mahusay na healthcare service. Maaari na ngayong magamit ng mga miyembro ng PhilHealth at kanilang dependents na may Chronic Kidney Disease (CKD) Stage 5 at nakarehistro sa PhilHealth Dialysis Database ang maximum na 144 hemodialysis sessions hanggang Dis. 31, 2022. “These dialysis sessions must be prescribed by their attending physicians, and the 91st to 144th sessions shall be exclusively used for outpatient dialysis only,” ayon sa DOH. Ang hindi mauubos na session sa 2022 ay hindi na magagamit sa 2023. Ang mga kuwalipikadong CKD patients na nagamit na ang kanilang ika-91 hanggang 144 sessions ngunit hindi nakakuha ng automatic deductions sa kanilang benepisyo sa medical bills ay maaaring direktang mag-aplay ng kanilang claims sa anumang PhilHealth Regional/Branch Office o Local Health Insurance Offices. Magpapatupad din ng No Balance Billing (NBB) policy, kung saan walang ibang sisingilin na fees o pababayaran sa pasyente.",Itinaas na ng Philippine Health Insurance Corporation (PhilHealth) ang hemodialysis sessions nila mula 90 sa 144 para sa kanilang mga miyembro ngayong 2022.,"August 5, 2022  12:00am",https://www.philstar.com/pilipino-star-ngayon/bansa/2022/08/05/2200350/hemodialysis-sessions-ng-philhealth-itinaas-sa-144
"Free bus rides, palalawakin pa ng OVP","Palalawakin pa ng Office of the Vice President (OVP) ang kanilang Libreng Sakay Program na inilunsad kamakalawa. Ayon kay OVP spokesperson Reynold Munsa­yac, plano nilang magdag­dag pa ng mga bus at magbukas ng maraming ruta para sa naturang programa na nag-aalok ng libreng sakay sa publiko. Sa ngayon aniya ay naghahanap na sila ng partners mula sa pribadong sektor para mapalawak ang programa at mas marami pa silang matulungan. Isa aniya sa mga target nila na mabigyan ng libreng sakay ay ang ruta mula sa Commonwealth hanggang Fairview sa Quezon City hanggang Quiapo sa Maynila. “Marami kaming natanggap na reports na maraming mga pasahero diyan,” aniya. Inilunsad nitong Miyerkules ng OVP, sa pa­ngunguna mismo ni Vice President Sara Duterte, ang kanilang Libreng Sakay program, na may inisyal na limang bus lamang. Dalawa sa mga ito ang bibiyahe sa EDSA Carousel sa Metro Manila habang ang tatlo pa ay ide-deploy naman sa Cebu City, Davao City, at Bacolod City. Bibiyahe ang mga bus ng Lunes hanggang Sabado, mula 4am-10am at 4pm-10pm. Maaari ring mag-accommodate ang libreng sakay ng mga estudyanteng dadalo sa in-person classes na magsisimula na sa Nobyembre 2.",Palalawakin pa ng Office of the Vice President (OVP) ang kanilang Libreng Sakay Program na inilunsad kamakalawa.,"August 5, 2022  12:00am",https://www.philstar.com/pilipino-star-ngayon/bansa/2022/08/05/2200352/free-bus-rides-palalawakin-pa-ng-ovp
"Bong Go: Paigtingin ang bakuna, iwasan ang pag-aaksaya","Hinimok ni Senate committee on health chair, Senator Christopher “Bong” Go ang gobyerno na ipagpatuloy ang pakikipagtulungan sa pribadong sektor at iba pang stakeholder upang matiyak na ang mga bakuna at booster shot laban sa COVID-19 ay makararating sa mga taong kailangan nito at maiwasan ang pagkasayang o pag-aaksaya. “Hinihikayat ko po ang pambansang pamahalaan, kasama ang mga LGU, pinuno ng komunidad at pribadong sektor na paigtingin ang ating pagtutulungang mahimok ang lahat na magpabakuna ng booster upang mapanatiling ligtas ang ating mga komunidad,” ani Go. Hiniling din niya sa publiko na huwag maging kampante sa kabila ng pagpapabuti ng sitwasyon ng pandemya sa pagsasabing ang COVID-19 ay nasa paligid pa rin. “Hanggang nandiyan pa ang COVID-19, huwag ta­yong magkumpiyansa dahil delikado pa. Ang bakuna ang susi para makabalik tayo sa normal na pamumuhay,” paalala ni Go. Samantala, sinabi ni Go na nakahanda ang committee on health na magsagawa ng pagdinig kapag ang Senate Resolution No. 92 na inihain ni Senator Risa Hontiveros ay nai-refer na sa komite. Ang nasabing resolusyon ay naglalayong silipin ang mga ulat na umano’y pag-aaksaya ng bilyun-bilyong pisong halaga ng mga bakuna laban sa COVID-19. “Bilang tagapangulo ng Senate committee on health and demography, kapag nai-refer na sa amin ang resolusyon, agad kaming magsasagawa ng pagdinig sa status ng aming pagtugon sa COVID-19 kasama na ang mga naiulat na expired na bakuna,” ani Go. Alinsunod sa kanyang inihaing resolusyon para tingnan ang kahandaan ng bansa laban sa monkeypox, sinabi ni Go na itatanong din niya sa Department of Health ang mga hakbang na ginagawa nito at ipaalam sa publiko ang mga kinakaila­ngang health protocols lalo’t may naitala nang kaso nito sa bansa.","Hinimok ni Senate committee on health chair, Senator Christopher “Bong” Go ang gobyerno na ipagpatuloy ang pakikipagtulungan sa pribadong sektor at iba pang stakeholder upang matiyak na ang mga bakuna at booster shot laban sa COVID-19 ay makararating sa mga taong kailangan nito at maiwasan ang pagkasayang o pag-aaksaya.","August 5, 2022  12:00am",https://www.philstar.com/pilipino-star-ngayon/bansa/2022/08/05/2200349/bong-go-paigtingin-ang-bakuna-iwasan-ang-pag-aaksaya
"DILG hinimok LGUs palakasin polisiya vs karahasan sa kababaihan, mga bata","Hinimok ng Department of Interior and Local Government (DILG) ang mga lokal na pamahalaan na paigtingin pa ang kanilang mga programa at patakaran sa karahasan laban sa kababaihan at mga bata, gayundin para sa kapakanan ng mga solo parent. Sa isang pahayag, sinabi ni DILG Secretary Benjamin “Benhur” Abalos Jr. na nanawagan si Pangulong Ferdinand “Bongbong” Marcos Jr. sa mga local government unit (LGU)  na tugunan ang isyu ng violence against women and children o VAWC noong kanyang unang State of the Nation Address. “The protection of women and children and welfare of solo parents are issues that the president and his administration will focus on,” ani ng opisyal sa isang pahayag, Huwebes. “We are, therefore, urging our LGUs to respond with fervor and intensify programs and policies addressing these concerns. Protektahan at pangalagaan natin ang kanilang kapakanan,"" pagpapatuloy niya. Ani Abalos, mula kasi Enero hanggang Hulyo ngayong taon ay pumalo na sa 6,383 ang kabuuang bilang ng kasong may kinalaman sa karahasan laban sa kababaihan at 9,677 kaso naman sa karahasan laban sa mga bata. Dahil dito, nanawagan ang opisyal na paigtingin pa ng mga LGU ang kanilang kampanya kontra VAWC sa pamamagitan ng pagpapalakas sa kanilang programa tulad ng counseling at support services lalo pa’t tumaas ang kasong may kinalaman dito ngayong pandemya. “With the rise in VAWC incidents during the pandemic, barangays and local government units must strengthen protective programs, counseling and support services for women who are victims of abuse and solo parents alike because they run to you [LGUs] first when they have concerns and problems,"" saad niya. Samantala, nanawagan rin sa Abalos sa mga LGU na ipatupad na ang Expanded Solo Parents Welfare Act na siyang magbibigay dagdag benepsiyo sa mga solong magulang. “Our LGUs have a role to play in implementing this law, and we will ensure that they will coordinate with the concerned agencies to fast-track its enforcement and swiftly deliver help to our solo parents nationwide,” aniya. Ilan sa benepisyo sa ilalim ng naturang batas ang pagkakaroon ng mge benepisyaryo ng 10% discount  sa gatas, pagkain, gamot, at kagamitang pangsanggol. mula sa isang taon ay naging anim na buwan na lang ito, na silang makatatanggap ng P1,000 monthly cash subsidy basta sila'y kumikita ng minimum wage o mas mababa pa rito.","Hinimok ng Department of Interior and Local Government (DILG) ang mga lokal na pamahalaan na paigtingin pa ang kanilang mga programa at patakaran sa karahasan laban sa kababaihan at mga bata, gayundin para sa kapakanan ng mga solo parent.","August 4, 2022  2:04pm",https://www.philstar.com/pilipino-star-ngayon/bansa/2022/08/04/2200265/dilg-hinimok-lgus-palakasin-polisiya-vs-karahasan-sa-kababaihan-mga-bata
Ika-9 ng Agosto hindi toong 'special non-working holiday' para kay Fidel Ramos,"Inilinaw ng Office of the Press Secretary ngayong Huwbes na hindi idineklara ni Pangulong Ferdinand ""Bongbong"" Marcos Jr. ang ika-9 ng Agosto bilang special non-working holiday para sa yumaong dating presidente na si Fidel V. Ramos (FVR). Ito ay matapos kumalat sa social media na idineklara raw ni Marcos. Jr. na  special non-working holiday ang naturang petsa bilang pag-alala sa ika-12 pangulo ng Pilipinas. ""Huwag po tayo maniwala sa mga kumakalat na post sa Facebook at sa iba pang social media platform na idinedeklarang special non-working holiday ang August 9, 2022,"" giit ni Press Secretary Trixie Cruz-Angeles sa isang paskil. ""Hindi po ito totoo at walang inilalabas na anunsyo o proklamasyon tungkol dito,"" pagbibigay-diin niya. ""Maging mapanuri tayo sa mga nababasa at nakikita na social media."" Tuwing special non-working holiday, ""no work, no pay."" Gayunpaman, bibigyan ng dagdag 30% ng kanilang daily rate ang mga taong pipiliing magtrabaho sa araw na 'yon sa unang walong oras.  Ayon sa Palasyo, nakatakdang bigyan ng state funeral si Ramos sa Martes. Una na rito, nito lamang Huwebes ng umaga nang pumunta si Marcos Jr. sa burol ni FVR sa Heritage Park, Taguig City. ""We clearly have suffered the loss for our country. But, the memories of him will be good because of the good work he did for the Philippines,” pahayag niya sa isang panayam Nito lamang ika-31 ng Hulyo   ang dating pangulo. Matatandaang idineklara bilang "" "" ang ika-31 ng Hulyo hanggang ika-9 ng Agosto para pagpugayan ang pumanaw na dating pangulo na ""naglaan ng kanyang buhay"" sa serbisyo publiko sa bansa. Wala namang ibang detalye pa ang inilabas ng kanyang pamilya tungkol sa kanyang pagpanaw.","Inilinaw ng Office of the Press Secretary ngayong Huwbes na hindi idineklara ni Pangulong Ferdinand ""Bongbong"" Marcos Jr. ang ika-9 ng Agosto bilang special non-working holiday para sa yumaong dating presidente na si Fidel V. Ramos (FVR).","August 4, 2022  4:48pm",https://www.philstar.com/pilipino-star-ngayon/bansa/2022/08/04/2200280/ika-9-ng-agosto-hindi-toong-special-non-working-holiday-para-kay-fidel-ramos
"Hybrid election, ok sa Comelec","Pinaboran ni Commission on Elections (Comelec) Chairman George Erwin Garcia ang mungkahi ng mga mambabatas na magkaroon ang bansa ng “hybrid” na sistema ng eleksyon. Sinabi ni Garcia na sinuportahan na niya noon ang hybrid election at aktibong nakikipag-ugnayan sa Committee on Electoral Reforms ni Sen. Imee Marcos. Ito ay makaraang manawagan si Sen. Koko Pimentel sa Comelec na magpatupad ng totoong reporma kabilang ang hindi pag-asa sa “full automation” at gawin itong hybrid para nalalaman ang bilang ng mga boto sa mga presinto. Sinabi ni Garcia na naging maganda ang kinahinatnan ng pagdinig sa Senado at umaasa siya na mas mapapaayos ang draft nito. “Maganda po ‘yan. Alam ninyo po kung bakit maa­ring magka-delay ng isang oras hanggang isang oras at kalahati, pero at least nakikita ng mga mamamayan hindi lamang yung result ng machine kundi nakikita nila yung mga balota nila halimbawa ay binabasa,” saad ni Garcia. Mainam na punto rin na nakikita ng mga watcher na binabasa ang mga balota at yung mismong na-canvass ng araw ng eleksyon. Nitong nakaraang May elections, isinagawa ang full automation kung kailan nailabas agad ang resulta ng halalan sa pinakamabilis na panahon.",Pinaboran ni Commission on Elections (Comelec) Chairman George Erwin Garcia ang mungkahi ng mga mambabatas na magkaroon ang bansa ng “hybrid” na sistema ng eleksyon.,"August 5, 2022  12:00am",https://www.philstar.com/pilipino-star-ngayon/bansa/2022/08/05/2200348/hybrid-election-ok-sa-comelec
'Ito ang lutang': Grupo duda sa 9% poverty rate target ni Marcos Jr. sa 2028,"Kung ipagpapatuloy lang ni Pangulong Ferdinand Marcos Jr. ang economic policies ni dating Pangulong Rodrigo Duterte, mananatiling ""ambisisyong"" target lang daw ang planong signipikanteng pagtapyas sa kahirapan ng Pilipinas, ayon sa isang non-government organization (NGO). Sa unang   kasi ni BongBong nitong Hulyo, sinabi niyang  . ""In 2015, the poverty rate was 21.6% and President Duterte targeted to bring it down to 14% but he was unsuccessful as current poverty rate is even higher at 23.7%,"" wika ni Council for People's Development & Governance spokesperson Liza Maza, Huwebes. ""The neoliberal policies and Build-Build-Build Program did nothing to alleviate poverty in the country and President Marcos Jr. expects to do a miracle with the same neoliberal policies and same economic managers? Ito ang lutang."" Disyembre 2021 lang nang sabihin ng Philippine Statistics Authority na  , bagay na mas mataas pa sa 21.1% rate sa unang dalawang quarters ng 2018. Martes lang nang sabihin ng Social Weather Stations na  , mas mataas kaysa sa 10.9 milyon nitong Abril 2022. Una nang sinabi ni Marcos Jr. sa kanyang SONA na   na na siyang ""kukumpleto"" sa mga proyektong nasimulan na raw ni Digong sa ilalim ng Build, Build, Build. Sa kabila nito, wala nang ibang detalye na ipinakita si Bongbong, maliban sa pangakong ""walang bahagi ng bansa ang maiiwanan"" at ""makakarating ang kaunlaran sa mga Pilipino."" Bagama't nalampasan ng Pilipinas ang economic development target sa pabahay, mababa naman daw ang posibilidad na maabot ng bansa ang mga target sa ibang core kindicators gaya ng gross domestic product (GDP) growth rate, proverty incidence, pati na pagdating sa mga sektor ng social protection at infrastructure.  Mayo lang nang tumalon sa  , maliban pa sa  . Ang neoliberalismo ay isang policy model na nagsusulong ng liberalisasyon, pribatisasyon at deregulasyon ng ekonomiya. Si Maza, na dating kinatawan ng Gabriela Women's Party sa Kamara, ay kilalang lead convenor ng National Anti-Poverty Commission sa ilalim ni Duterte noong 2016 hanggang 2018.","Kung ipagpapatuloy lang ni Pangulong Ferdinand Marcos Jr. ang economic policies ni dating Pangulong Rodrigo Duterte, mananatiling ""ambisisyong"" target lang daw ang planong signipikanteng pagtapyas sa kahirapan ng Pilipinas, ayon sa isang non-government organization (NGO).","August 4, 2022  4:20pm",https://www.philstar.com/pilipino-star-ngayon/bansa/2022/08/04/2200273/ito-ang-lutang-grupo-duda-sa-9-poverty-rate-target-ni-marcos-jr-sa-2028
"DOJ, handang ibigay ang datos sa ‘drug war’ sa CHR","Handa umano ang Department of Justice (DOJ) na ibigay sa Commission on Human Rights (CHR) ang lahat ng datos na nakalap sa imbestigasyon sa “war on drugs” ng nakaraang administrasyong Duterte. Bukod dito, magbibigay rin ang DOJ ng impormasyon sa “investigating team” ng International Criminal Court (ICC) bilang kortesiya at hindi dahil sa kinikilala nila ang awtoridad nito. Samantala, hindi pa naman pinapangalanan ni Pangulong Ferdinand Marcos Jr. ang bagong mga komisyuner ng CHR. Una nang sinabi ni CHR executive director Jacqueline de Guia na ang aksyon ng komisyon ay para sa kolaborasyon at hindi nakakapinsala sa pamahalaan. Isa sa nagiging problema sa imbestigasyon ng DOJ sa sinasabing mga “extra-judicial killings” ay ang kakulangan o kawalan ng testigo na nais lumantad. Sinabi naman ni Justice Undersecretary Jesse Hermogenes Andres na anim sa 52 kaso na nirerebyu ng DOJ ay naibasura na makaraang tumanggi na ang pamilya ng mga biktima na makipagtulu­ngan sa imbestigasyon. Sa kabila nito, iginiit ni Remulla na walang sinasanto ang DOJ ukol sa kung may direktang nag-utos na patayin ang mga drug suspect sa mga operasyon.",Handa umano ang Department of Justice (DOJ) na ibigay sa Commission on Human Rights (CHR) ang lahat ng datos na nakalap sa imbestigasyon sa “war on drugs” ng nakaraang administrasyong Duterte.,"August 4, 2022  12:00am",https://www.philstar.com/pilipino-star-ngayon/bansa/2022/08/04/2200191/doj-handang-ibigay-ang-datos-sa-drug-war-sa-chr
48% Pinoys nagsabing mahirap sila – SWS,"Tumaas pa ang bilang ng mga pamilyang Pinoy na ikinokonsidera ang kanilang mga sarili na mahirap. Sa pinakahuling survey ng Social Weather Stations (SWS), mula sa dating 43% lamang noong Abril, umaabot na sa 48% noong Hunyo ang bilang ng mga Pinoy na sinasabing sila’y mahirap. Ayon sa SWS, ang estimated na bilang ng mga self-rated poor families ay nasa 10.9 milyon noong Abril 2022 at 12.2 milyon noong Hunyo 2022. Samantala, nasa 31% ang nagsabing sila ay nasa ‘borderline poor’ o pagbaba mula sa dating 34%. Nasa 21% naman ang nagsabing sila ay ‘hindi mahirap’ o pagbaba mula sa dating 23%. Ginawa ang non-commissioned, face-to-face interviews sa may 1,500 respondents sa buong bansa mula Hunyo 26-29, 2022.",Tumaas pa ang bilang ng mga pamilyang Pinoy na ikinokonsidera ang kanilang mga sarili na mahirap.,"August 4, 2022  12:00am",https://www.philstar.com/pilipino-star-ngayon/bansa/2022/08/04/2200190/48-pinoys-nagsabing-mahirap-sila-sws
"Anti-Online Sexual Abuse Bill, batas na","Batas na ang panukala na naglalayong mabigyan ng proteksyon ang mga bata laban sa online ­sexual abuse at masawata ang mga exploitative materials online kung saan gina­gamit din ang mga bata. Kabilang ang panukala sa nag-‘lapse into law’ matapos hindi pirmahan ni dating Pangulong Rodrigo Duterte at Pangulong Ferdinand Marcos Jr., 30 araw makaraang ipadala ng Kongreso sa Malacañang. Tatawagin itong Republic Act 11930 o “Anti-online sexual abuse or exploitation of children (OSAEC) and anti-child sexual abuse or exploitation materials (CSAEM) Act. Sa ilalim ng batas, o­obligahin ang mga social media platform, electronic service provider, at mga internet at financial intermediary na i-block ang mga OSAEC material at makikipag-koordinasyon din sa mga law enforcement agencies. Mas magiging madali na rin sa mga alagad na batas ang pagsasagawa ng surveillance sa mga iniimbestigahang mga kaso ng OSAEC. Samantala, kabilang din sa mga panukala na nag-‘lapse into law’ ang pagtatayo ng mala-Alcatraz na kulungan para sa mga heinous crime na nasa ilalim ng Republic Act 11928 o “Separate Facility for Heinous Crimes Act. Ang nasabing pasilidad ay itatayo sa lokasyon na tutukuyin ng Secretary of Justice na dapat ay malayo sa mataong lugar. Magkakaroon ng tig-iisang high-level facility sa Luzon, Visayas at Mindanao. Kabilang din sa na­ging batas ang mataas na parusa sa magpapaputok ng baril o RA 11926 na may titulong “Penalizing Wilful and Indiscriminate Discharge of Firearms Act”.",Batas na ang panukala na naglalayong mabigyan ng proteksyon ang mga bata laban sa online ­sexual abuse at masawata ang mga exploitative materials online kung saan gina­gamit din ang mga bata.,"August 4, 2022  12:00am",https://www.philstar.com/pilipino-star-ngayon/bansa/2022/08/04/2200187/anti-online-sexual-abuse-bill-batas-na
"Fidel V. Ramos, bibigyan ng state funeral","Bibigyan ng state funeral na may full military honors si dating pangulong Fidel V. Ramos??, ayon sa Malacañang. Matatandaan na pumanaw si Ramos noong Hulyo 31 dahil sa kumplikasyon sa COVID-19. Tumanggi naman si Press Secretary Trixie Cruz Angeles na kumpirmahin kung bibisita si Pangulong Ferdinand Marcos Jr. sa lamay ni Ramos dahil sa seguridad ng Pangulo. “We have no confirmation of the President visiting the wake kasi hindi talaga natin ina-announce iyan for security reasons,” ani Angeles. Na-cremate na ang labi ni Ramos at itinakda na ng kaniyang pamilya ang burol umpisa sa Huwebes (?Agosto 4) sa Heritage Park, Taguig City habang ang kaniyang libing ay itinakda ?sa Agosto 9 sa Libingan ng mga Bayani. Pinasalamatan naman ni Sam Ramos-Jones, apo ni Ramos, ang Armed Forces of the Philippines, Office of the President, at mga kaibigan at tagasuporta sa pagtulong sa kanila sa burol at libing.","Bibigyan ng state funeral na may full military honors si dating pangulong Fidel V. Ramos??, ayon sa Malacañang.","August 4, 2022  12:00am",https://www.philstar.com/pilipino-star-ngayon/bansa/2022/08/04/2200189/fidel-v-ramos-bibigyan-ng-state-funeral
"NCAP, aprub sa transport group","Nagpahayag ng suporta ang transport group na The Passenger Forum (TFP) sa Non-Contact Apprehension Policy (NCAP) na ipinatutupad sa Metro Manila para sa kaayusan ng trapiko at pagdisiplina sa mga driver at motorista. Kasabay nito’y hiniling ni TFP convenor Primo Morillo sa Metro Manila Development Authority (MMDA) at mga lokal na pamahalaan na nagpapatupad nito na linawin sa publiko ang umano’y ilan na nakalilitong patakaran ng sistema. Batid aniya nila na marami pang dapat ayusin sa NCAP pero daan na ito upang gawing mas ligtas ang mga kalsada sa Metro Manila para sa mga pedestrian, commuter at bike user. Kumbinsido si Morillo na binuo ang NCAP para protektahan ang publiko at disiplinahin at turuan na maging responsable ang mga pasaway na driver. “For Metro Manila to be walkable, we need to effectively impose speed limits and then, transition from footbridges and underpasses to at-grade pedestrian lanes. The successful implementation of our traffic laws through the NCAP is crucial in guaranteeing the safety of commuters in PUVs, on the road, and even those riding their own bikes,” ani Morillo.",Nagpahayag ng suporta ang transport group na The Passenger Forum (TFP) sa Non-Contact Apprehension Policy (NCAP) na ipinatutupad sa Metro Manila para sa kaayusan ng trapiko at pagdisiplina sa mga driver at motorista.,"August 4, 2022  12:00am",https://www.philstar.com/pilipino-star-ngayon/bansa/2022/08/04/2200188/ncap-aprub-sa-transport-group
P18 bilyon quick response funds kailangan ng DepEd,"Umaabot sa P18 bilyong quick response funds ang kinakailangan ng Department of Education (DepEd) upang maipatayong muli ang kanilang mga pasilidad na napinsala ng mga nagdaang kalamidad sa bansa. Ayon kay DepEd Spokesperson Michael Poa, nasa P2 bilyon lamang ang kanilang taunang quick response fund kaya’t hindi ito sapat dahil nagkapatung-patong na ang bilang ng mga pasilidad na kailangan nilang ipakumpuni. Aniya, humihingi pa sila kay Pang. Ferdinand ‘Bongbong’ Marcos Jr., sa pamamagitan ng Department of Budget and Management (DBM) ng karagdagan P16 bilyong pondo. Sinabi ni Poa na plano rin nilang bumili ng mga temporary learning spaces para sa mga paaralang napinsala ng mga bagyong Agaton at Odette, gayundin ng magnitude 7 na lindol sa Northern Luzon. Ang mga naturang temporary learning spaces aniya ay gawa sa light materials na nagkakahalaga ng mula P180,000 hanggang P200,000 bawat isa, at maaaring magamit ng mga bata sa pasukan. Maaari aniyang alisin ang mga ito sa sandaling matapos na ang konstruksiyon ng mga permanenteng pasilidad.  Inaalam pa naman umano nila kung ilan ang temporary learning spaces na kakailanganin. Ang School Year 2022-2023 ay itinakda ng DepEd ??sa Agosto 22, 2022 hanggang Hulyo 7, 2023 habang ang limang araw na face-to-face classes sa mga pampubliko at pribadong paaralan ay sisimulan sa Nobyembre 2.",Umaabot sa P18 bilyong quick response funds ang kinakailangan ng Department of Education (DepEd) upang maipatayong muli ang kanilang mga pasilidad na napinsala ng mga nagdaang kalamidad sa bansa.,"August 4, 2022  12:00am",https://www.philstar.com/pilipino-star-ngayon/bansa/2022/08/04/2200182/p18-bilyon-quick-response-funds-kailangan-ng-deped
"COA sinita DepEd sa P2.4-B gastos sa 'outdated, mahal' na laptops","Bumili ang Department of Education ng P2.4-bilyong halaga ng laptops para sa mga guro kaugnay ng 2021 distance learning sa gitna ng COVID-19 pandemic, mga units na ""entry-level,"" ""outdated"" at ""mahal"" na siyang ikinaimbyerna ng mga guro. Ito ang lumalabas sa   ng Commission on Audit sa DepEd. Sinasabing binili ito sa pamamagitan ng Procurement Service of the Department of Budget and Management (DBM-PS), kahit na maraming mas mura at mas maayos na pagpipiliian sa merkado. Dahil sa mas mahal ang mga nabiling laptops (P58,300), maraming guro tuloy ang hindi nakinabang dito sa bilang na 28,917, sabi ng COA. Intel Celeron pa raw ang processor ng computers. ""Based on the initial feedbacks we gathered from the auditors in the NCR and Cordillera Administrative Region (CAR), they stated that  the delivered laptop computers by the winning bidder are too slow because the processor is Intel Celeron which is outdated; and the price is too high based on the specifications as attached to the DepEd Memorandum,"" dagdag ng komisyon. ""Per available documents, the Audit Team could not ascertain the DBM-PS' basis for adopting the unit price of P58,300. Apparently, the supposed number of laptops to be procured of 68,500 units was significantly reduced to 39,583 units which was mainly due to the huge increase of estimated cost P35,046 to P58,300 anchored on the DBM-PS' recommendation, which was duly accepted by the DepEd."" ""The price per unit is pricey for an entry-level type of laptop which resulted in significant decrease in the number of units provided to intended users."" Lumalabas tuloy na hindi advantageous sa DepEd na ganito ang halaga ng laptop na binili, lalo na't nagsagawa naman daw ng bidding ang DBM-PS para sa mid-range type laptop noong Mayo 2021. Napag-alaman daw dito na marami pang mas murang mapagpipiliian gaya na lang ng P45,431 kada unit. Mas mabilis din daw ito kumpara sa kinuhang mga laptop sa parehong panahon noong 2020. Ang kontrata para sa purchase ng laptop sa halagang P58,000 kada unit ay in-award din daw sa second lowest calculated bidder. Pinagpapaliwanag ngayon ng COA ang DepEd kung bakit ito pumayag sa P58,300 laptop price gayong ang estimated price ay ibinatay sa initial approved amount ng kagawan na P35,046.5 lang. ""The base price of the same model of ... laptop available in the market with a better screen currently monitored by the Audit Team revealed that the said model ranges from P22,490.00 up to P25,000.00 only,"" dagdag pa ng COA. Bilang tugon sa COA findings, nagsumite na ang DepEd ng ilang dokumento. Sa kabila nito, bigo pa rin daw ang DepEd na magsumite ng komento sa ilang komento sa ibang rekomendasyon ng state auditors.  Hindi tuloy natuwa ang mga guro sa nasilip na ito ng COA, lalo na't posibleng may korapsyon na raw na nangyayari. ""Congratulations po sa mga nabigyan ng LAPTOP!????????????,"" sarcastic na tugon ng Facebook page na Teacher's ZONE, Miyerkules. ""Minsan talaga ginagamit ang mga Guro para makapang kurakot! Sorry sa term pero totoong totoo naman!""     ""Mga ka-guro, may natanggap ba kayong laptop? Ang mahal ano po, P58,000, Mac ba yan?"" asar namang tugon ng Alliance of Concerned Teachers-Philippines sa isang   nitong Lunes. ""P2.4 billion for Intel Celeron laptops at P58k per unit. Sobrang kagaguhan ito,"" komento naman ni Bagong Alyansang Makabayan secretary general Renato Reyes Jr. kahapon.","Bumili ang Department of Education ng P2.4-bilyong halaga ng laptops para sa mga guro kaugnay ng 2021 distance learning sa gitna ng COVID-19 pandemic, mga units na ""entry-level,"" ""outdated"" at ""mahal"" na siyang ikinaimbyerna ng mga guro.","August 4, 2022  12:39pm",https://www.philstar.com/pilipino-star-ngayon/bansa/2022/08/04/2200260/coa-sinita-deped-sa-p24-b-gastos-sa-outdated-mahal-na-laptops
"Paliligo, paglalaba, lamay sa ­bangketa parurusahan","May katapat na parusa sa sinumang maliligo, maglalaba, magsasampay ng mga damit, magtitinda, magbuburol ng mga patay at iba pa sa mga sidewalks sa bansa partikular na sa mga urban areas. Ito’y sakaling mapagtibay ang House Bill (HB) 1252 o Penalizing the Used of Sidewalks for Commercial and Personal Purposes  na isinusulong ni 5th District Pangasinan Rep. Ramon Guico Jr. sa Kamara. Sinabi ng solon na sa halip na magamit ang mga bangketa ng mga pedestrian ay marami sa mga pasaway na netizens ang dito pa naliligo, naglalaba, ginagawang sampayan ng damit at nagtitinda ang mga vendors. Ang masaklap pa anya ay may mga nagbuburol pa ng kanilang mga namayapang mahal sa buhay sa mga sidewalks na nakakagambala pa sa mga dumaraang mga tao. Bukod sa ginagawang parking area ng mga behikulo at bisikleta ang mga bangketa, mayroon ding mga shoe repair dito at samutsaring mga negosyong pangkalye at iba pa. Sinumang lalabag sa panukalang batas ay pagmumultahin ng hindi bababa sa P100,000 at hindi hihigit sa P500,000.","May katapat na parusa sa sinumang maliligo, maglalaba, magsasampay ng mga damit, magtitinda, magbuburol ng mga patay at iba pa sa mga sidewalks sa bansa partikular na sa mga urban areas.","August 4, 2022  12:00am",https://www.philstar.com/pilipino-star-ngayon/bansa/2022/08/04/2200186/paliligo-paglalaba-lamay-sa-bangketa-parurusahan
"'Pinas 'di dapat maghanda para sa giyera, pero ready dapat kung maipit — opisyal","Hindi kailangan maghanda ng Pilipinas para sa digmaan laban sa anumang bansa, ngunit dapat maghanda sa kung ano ang maaaring mangyari dahil sa mga kasulukuyang tunggaliang umiiral sa rehiyon, ayon kay National Security Council Deputy Dir. Gen. Michael Eric Castillo nitong Miyerkules. Anang opisyal, nahaharap kasi ang bansa sa banta ng pagkaipit sa pagitan ng mga naglalabanang nasyon. ""The Philippines need not necessarily prepare for a war because remember that it is in our Constitution that we renounce war as an instrument of national policy,"" ani Castillo sa isang programa ng Philippine Air Force, Miyerkules. ""While we don’t have an intention in engaging in a war with any country we might be caught in crossfires with warring countries. [W]hat we need to prepare for is not a capability to fight a war but what we need to prepare for immediately and urgently is the capability to respond to any foreseeable contingencies.""  ""you have the Senkaku (Islands) in Japan, you have the North Korea issue, you have the Taiwan issue and you have the West Philippine issue,"" pagpapatuloy niya. Kaugnay ang naging pahayag ng opisyal matapos pasukin ng 21 Chinese warplanes ang linya na naghahati sa Taiwan Strait bago ang pagdating ni Nancy Pelosi na siyang House Sepaker ng Estados Unidos. Ani Castillo, ang pagbisita kasi ni Pelosi sa Taiwan ay ""major provocation"" sa Tsina para magpadala ng mga eroplanong pandigma sa Taiwan. Ito rin aniya ang isa sa mga maaaring ""contingencies"" na dapat paghandaan ng Pilipinas. Si Pelosi ang pinakamataas na US official na bumisita sa Taiwan matapos ang 25 taon.","Hindi kailangan maghanda ng Pilipinas para sa digmaan laban sa anumang bansa, ngunit dapat maghanda sa kung ano ang maaaring mangyari dahil sa mga kasulukuyang tunggaliang umiiral sa rehiyon, ayon kay National Security Council Deputy Dir. Gen. Michael Eric Castillo nitong Miyerkules.","August 4, 2022  2:00pm",https://www.philstar.com/pilipino-star-ngayon/bansa/2022/08/04/2200264/pinas-di-dapat-maghanda-para-sa-giyera-pero-ready-dapat-kung-maipit-opisyal
Baguhang Pinoy film maker humakot ng 2 international filmfest award,"Inuwi sa Pilipinas ng isang baguhang Pinoy Film Director ang dalawang major films awards mula sa dalawang international festival na idinaos sa bansang India. Sa libu-libong mga movie entry sa buong bansa ay nasungkit ni Pinoy Director Jeremiah P. Palma ng pelikula niyang “UMBRA” ang dalawang best Director Award sa magkaibang international film festival. Isa na dito ang Roshani International Film Festival na pinangunahan ng Film Education and Welfare Foundation sa Aurangabad, India. Sa naturang festival ay lumahok si Director Palma na siya ring Director in-charge ng Kapisanan ng Social Media Broadcasters ng Pilipinas Inc. (KSMBPI) Film Division na kung saan ay nasungkit niya ang pangaral noong Hulyo 24 ng taong kasalukuyan sa kanyang pelikulang “ UMBRA”. Nauna dito sa parangal na ito ay nanalo rin siyang Best Director sa parehong pelikula sa Venus International Film Festival 2022 (Hulyo 3, 2022). Ang 2 international film awards na nakamit ni Palma ay malaking tulong upang lalong tumaas ang antas at kalidad ng pelikulang Filipino at magbubukas ito ng dagdag na oportunidad para sa industriya ng film industry.",Inuwi sa Pilipinas ng isang baguhang Pinoy Film Director ang dalawang major films awards mula sa dalawang international festival na idinaos sa bansang India.,"August 4, 2022  12:00am",https://www.philstar.com/pilipino-star-ngayon/bansa/2022/08/04/2200180/baguhang-pinoy-film-maker-humakot-ng-2-international-filmfest-award
Marcos Jr. ginawang FDA chief ang doktor niyang si Samuel Zacate,"Itinalaga ni Pangulong Ferdinand Marcos Jr. ang personal niyang doktor na si Samuel Zacate bilang bagong director general ng Food and Drug Administration (FDA). Ito ang sinabi ni Press Secretary Trixie Cruz-Angeles, Miyerkules, matapos madawit ni Bongbong noon sa kontrobersiya ng pagbibigay ng government positions sa mga taong kadikit niya. ""Well, if you would look into his qualifications, he's eminently qualified,"" wika ni Angeles nang matanong ng media sa isang press briefing kanina. ""To be the FDA head, you have to at least be a doctor or a pharmacist. So he's qualified, plus, he has several distinctions."" Sa kabila nito, ayaw kumpirmahin ng Palasyo kung ibinigay lang ang pwesto kay Doc Zacate dahil sa pagiging malapit sa presidente. Dati nang kinastigo ng mga progresibo si noo'y Pangulong Rodrigo Duterte, na nauna kay Marcos Jr., dahil sa pagtatalaga sa ilang kaibigan at fraternity brothers sa matataas na posisyon sa   at  . ""We're not sure if his being a personal physician [of Bongbong] actually factored into this [decision] considering he [Zacate] ticks all the boxes, meaning lahat ng requirement bilang FDA [chief], he fulfilled."" Enero lang nang mabatikos si Bongbong matapos niyang sabihin sa presidential interview ng DZRH na  , basta't ""siya ang pinakamagaling"" sa isang larangan. Dati nang natawag na ""conjugal dictatorship"" ang pamumuno noon ng ama ni Bongbong na si dating Pangulong Ferdinand Marcos Sr. sa Pilipinas kasama ng noo'y first lady na si Imelda. Kilala si Marcos Sr., na nagdeklara ng Martial Law noong 1972, sa pagtatalaga kay Imelda (ina ni Bongbong) bilang unang gobernador ng Metro Manila. Si Sen. Imee Marcos naman ang unang chair ng Kabataang Barangay, na itinayo ni Marcos Sr., at naging director general din ng Experimental Cinema of the Philippines. In-appoint ni ""Macoy"" si Bongbong bilang chairman of the board ng Philippine Communications Satellite Corp (Philcomsat) noong 1985.",Itinalaga ni Pangulong Ferdinand Marcos Jr. ang personal niyang doktor na si Samuel Zacate bilang bagong director general ng Food and Drug Administration (FDA).,"August 3, 2022  5:10pm",https://www.philstar.com/pilipino-star-ngayon/bansa/2022/08/03/2200033/marcos-jr-ginawang-fda-chief-ang-doktor-niyang-si-samuel-zacate
DepEd target magbigay ng 'non-financial' benefits sa mga guro,"Pag-aaralan ng Department of Education ang posibleng pamimigay nila ng “non-financial benefits” para sa mga guro, ayon sa tagapagsalita nito na si Michael Poa ngayong Miyerkules. Sa isang panayam sa ANC, iwinasto ng opisyal ang kanyang naunang pahayag kung saan sinabi niyang titingnan ng kagawaran ang posibleng pamimigay nila ng allowance para sa mga non-basic wage benefits sa gitna ng panawagan ng kaguruan para sa pagtaas ng suweldo. “I have to apologize and correct myself with that. Allowances are always a possibility in non-wage benefits,” wika ni Poa. ""But in terms of the budget, [t]his is still an ongoing study so I don't want to preempt the results. [T]he focus now is looking at non-financial benefits,” dagdag niya. Ani Poa, isa sa mga pinakaiminumungkahi na benepisyo ng mga kaguruan ay ang health insurance. Dagdag pa niya, tinitingan din ng ahensya ang mga training para sa promotion bilang isa sa mga posibleng non-financial benefits para sa mga guro. Sambit niya, malaki kasi ang iginagastos ng mga guro para sa mga training. Giit ni Poa, may “misconception” din umano ang publiko patungkol sa pagkakaroon ng mababang suweldo ng mga guro. Aniya, simula kasi 2019 ay tumaas na ang suweldo ng mga guro.  Kasalukuyang P23,000 ang entry level salary ng mga guro na siyang inaasahang tumaas sa P27,000 sa susunod na taon.","Pag-aaralan ng Department of Education ang posibleng pamimigay nila ng “non-financial benefits” para sa mga guro, ayon sa tagapagsalita nito na si Michael Poa ngayong Miyerkules.","August 3, 2022  4:34pm",https://www.philstar.com/pilipino-star-ngayon/bansa/2022/08/03/2200035/deped-target-magbigay-ng-non-financial-benefits-sa-mga-guro
"Cremation sa COVID-19, mananatili - DOH","Mananatili ang polisiya ng pamahalaan na i-cremate ang mga indibidwal na nasawi dahil sa COVID-19, ayon sa Department of Health (DOH) kahapon. Nilinaw ni DOH Officer-In-Charge Undersecretary Maria Rosario Vergeire, na bahagi ng ipinasang batas ang cremation ng mga nasawi dahil sa virus infection at hindi basta-basta puwedeng tanggalin. “We have that not as part of our restrictions but as part of sanitation not just here in the Philippines but all over the world. We can never remove that,” saad ni Vergeire. Ipinaliwanag ng opisyal na base sa kanilang pag-aaral, nananatiling nakahahawa ang isang taong namatay sa COVID-19 kahit ilang oras pa ang nakalipas ng kaniyang pagpanaw. Ang pananatili ng cremation ay sa kabila ng pagluluwag na sa mga restriksyon ng pamahalaan upang makabangon ang ekonomiya ng bansa. Sa datos ng DOH nitong Agosto 2, umaabot na sa 6,749 ang kabuuang nasawi dahil sa COVID-19 nang mag-umpisa ang pandemya sa Pilipinas noong Marso 2020.","Mananatili ang polisiya ng pamahalaan na i-cremate ang mga indibidwal na nasawi dahil sa COVID-19, ayon sa Department of Health (DOH) kahapon.","August 4, 2022  12:00am",https://www.philstar.com/pilipino-star-ngayon/bansa/2022/08/04/2200185/cremation-sa-covid-19-mananatili-doh
Pinoy jiu-jitsu expert sinampolan lalaking nag-amok sa Amerika,"Hindi umubra sa isang Pinoy martial arts expert ang isang Amerikanong ""nambubugbog ng kung sinu-sino lang"" sa New York City, dahilan para masagip ang ilang sibilyang inatake ng huli. ""Play stupid games, and win stupid prizes,"" ani Ro Malabanan, isang Filipino-American jiu-jitsu black belter, sa kanyang Instagram nitong ika-28 ng Hulyo. ""This guy assaulted six people before I got to him. I witnessed him punch someone right in front of me. Stay safe out there, everyone."" Sa   ng NBC New York na in-upload nitong Martes (oras sa Maynila), sinabing papunta na sana si Malabanan sa trabaho nang makita niya ang suspek na nanununtok ng isang construction worker. Hindi na raw niya napigilang umaksyon dahil sa baka manakit pa raw ng ibang tao ang suspek. ""The reason I did it is because I was afraid that he was gonna harm another person,"" wika niya. ""I walked up to the guy that got hit and check to see if he was okay. He said he was not okay... My martial arts had kicked in, I was like, 'Yeah, let's go stop this guy."" ""My jiu-jitsu training just kicked in and I immediately just jumped on his back."" Habang pini-pin sa kongkreto ang suspek, inantay ni Ro hanggang sa makarating ang mga pulis. Si Malabanan, isang mixed-martial arts practitioner na nagtuturo rin ng boxing, ay ipinanganak sa Pilipinas ngunit lumaki sa Estados Unidos. Hindi raw niya tinitignan ang sarili bilang bayani, dahil sa ginagawa lang daw niya ang trabaho niya bilang isang New Yorker. ""I'm just really grateful that I was able to stop someone and be able to use my martial arts skills and put it to use,"" dagdag pa niya. ""Doing it in the gym is one way but being able to help others... in essence is what a martial artist is trying to do... For me to be able to do that in a real world situation? Yeah, that is incredible."" Ayon sa kapulisan, dati nang inakusahan ang suspek ng unprovoked assault.","Hindi umubra sa isang Pinoy martial arts expert ang isang Amerikanong ""nambubugbog ng kung sinu-sino lang"" sa New York City, dahilan para masagip ang ilang sibilyang inatake ng huli.","August 3, 2022  1:42pm",https://www.philstar.com/pilipino-star-ngayon/bansa/2022/08/03/2200017/pinoy-jiu-jitsu-expert-sinampolan-lalaking-nag-amok-sa-amerika
"P4.1 bilyong cash aid sa mahihirap, inaprub ng DBM","Inaprubahan ng Department of Budget and Management (DBM) ang pagpapalabas ng P4.1 bilyon na ipamamahagi sa mga pinaka-mahihirap na pamilya na apek­tado rin ng inflation. Sinabi ng DBM na inaprubahan ni Budget Secretary Amenah Pa­ngandaman ang Special Allotment Release Order (SARO) na nagkakaha­laga ng P4,133,932,538 sa Department of Social Welfare and Development (DSWD) para sa Targeted Cash Transfer (TCT) program. Inaasahang makiki­na­­bang sa second tranche allocation ang mahigit 4 milyong benepisyaryo. Ang mga makakatanggap ng tulong ayon sa DBM ay ang mga mamamayan na lubhang naapektuhan ng pagtaas ng gasolina at pagkain. Sa ilalim ng progra­ma, ang bawat non-4Ps beneficiary na tinukoy ng DSWD ay tatanggap ng P500 kada buwan sa loob ng 2 buwan.",Inaprubahan ng Department of Budget and Management (DBM) ang pagpapalabas ng P4.1 bilyon na ipamamahagi sa mga pinaka-mahihirap na pamilya na apek­tado rin ng inflation.,"August 3, 2022  12:00am",https://www.philstar.com/pilipino-star-ngayon/bansa/2022/08/03/2199887/p41-bilyong-cash-aid-sa-mahihirap-inaprub-ng-dbm
"DOTr, planong magtayo ng paliparan sa 4 lalawigan sa southern Philippines","Pinag-aaralan na ng Department of Transportation (DOTr) na magtayo ng mga bagong paliparan sa may apat na lalawigan sa southern Philippines. Ayon kay Transportation Undersecretary for Planning and Project Development Timothy John Batan, ang mga bagong Paliparan ay plano nilang ipatayo sa Zamboanga, Dumaguete, Masbate at Bukidnon. “Pinag-aaralan ang pagtatayo ng mga bagong paliparan sa Zamboanga, Dumaguete, Masbate, at Bukidnon,” ani Batan. Aniya pa, magpopokus din sila sa konstruksiyon ng New Manila International Airport sa Bulacan at sa panukala ng Cavite provincial government na i-develop pa ang Sangley Airport bilang isang international gateway. Layunin aniya nito na magkaroon ng mas ligtas at mas malawak pa ang maabot ng mga paliparan upang makapag-accommodate ng mas maraming biyahe at mga pasahero. Idinagdag din niya na paghuhusayin pa ng DOTr ang passenger experience sa mga kasalukuyang paliparan sa bansa, gamit ang makabagong teknolohiya gaya ng biometrics at self check-in kiosks.",Pinag-aaralan na ng Department of Transportation (DOTr) na magtayo ng mga bagong paliparan sa may apat na lalawigan sa southern Philippines.,"August 4, 2022  12:00am",https://www.philstar.com/pilipino-star-ngayon/bansa/2022/08/04/2200177/dotr-planong-magtayo-ng-paliparan-sa-4-lalawigan-sa-southern-philippines
'Halos kalahati': Pamilyang Pinoy na naniniwalang mahirap sila sumirit sa 48% — SWS,"Lalong tumaas sa 48% ang bilang ng pamilyang Pinoy na nagsasabing sila'y naghihirap kahit nagbalik na ang halos lahat ng trabaho at establisyamento ngayong pandemya, ayon sa pinakabagong survey ng Social Weather Stations (SWS). 'Yan ang napag-alaman ng SWS sa kanilang   sa buong Pilipinas na siyang ikinasa noong ika-26 hanggang ika-29 ng Hunyo. Ito ang huling survey tungkol sa kahirapan bago bumaba sa pwesto si Pangulong Rodrigo Duterte. ""The estimated numbers of Self-Rated Poor families are 12.2 million in June 2022 [up from] 10.9 million in April 2022,"" wika ng SWS sa isang pahayag na inilabas, Martes. ""Compared to April 2022, the percentage of Poor families rose from 43%, while Borderline families fell from 34%, and Not Poor families declined from 23%."" Kung hahati-hatiin ang datos, ito ang lalabas: Ayon sa pag-aaral, ang 5-point increase sa self-rated poverty sa buong bansa ay dahil sa pagtalon nito sa Visayas at Metro Manila, bagay na sinegundahan ng bahagyang pagtaas sa Mindanao at Balance Luzon. Batay naman sa uri ng pagkain na kinokonsumo, 34% sa mga na-survey na pamilya ang sinasabing ""food-poor,"" habang 40% ang nagsasabing borderline food-poor sila at 26% naman ang hindi. Mas mataas ang food-poor ngayon (8.7 milyon) kumpara sa 31% noong Abril (7.9 million). Dumami ito sa lahat ng lugar maliban sa Mindanao. Record-high naman ang self-rated poverty threshold sa Visayas sa halagang P20,000. Ito ang minimum na monthly budget ng mga self-rated poor families para masabi nilang hindi na sila mahirap. Isa ito sa mga indicator na naghihigpit sila ng sinturon. Nananatili ito sa P15,000 sa sa pambansang antas. ""Of the estimated 12.2 million Self-Rated Poor families in June 2022, 2.2 million were Newly Poor, 1.6 million were Usually Poor, and 8.4 million were Always Poor,"" dagdag pa ng SWS. ""Of the estimated 13.3 million Self-Rated Non-Poor families in June 2022, 5.3 million were Newly Non-Poor, 3.0 million were Usually Non-Poor, and 5.0 million were Always Non-Poor."" Ang pag-aaral ay hindi kinomisyon ninuman. Ang sampling error margines ay sinasabing nasa ±2.5% para sa national percentages, ±5.7% para sa Metro Manila at Visayas, at Mindanao habang ±4.0% naman ito sa Balance Luzon. Ayon sa grupong Anakpawis, wala pa rin nararamdaman ang mahihirap na sektor na kongkretong solusyon sa kahirapan ang bagong rehimen ni Pangulong Ferdinand Marcos Jr. ""Patuloy pa rin ang land grabbing sa mga sakahang lumilikha ng pagkain at kabuhayan sa mga magsasaka, mababang sahod at endo sa mga manggagawa, at kawalang ayuda,"" wika ni Ariel Casilao, pambansang tagapangulo ng Anakpawis party-list sa isang pahayag. ""Malala nga rin na sa problema pa lang ng inflation ay itinanggi pa ito ni Marcos Jr. nitong Hulyo. Samakatuwid, hindi niya sosolusyonan."" Una nang umabot sa 6.1% ang inflation rate nitong Hunyo, bagay na kumakatawan sa pinakamabilis na pagtaas ng presyo ng bilihin sa mahigit-kumulong talong taon.   ngunit iginiit ng Department of Finance na ""misunderstood"" lang ang pangulo sa kanyang pahayag. Ngayong Hulyo lang nang umabot sa "" "" ang palitan ng dolyar sa piso. Kilalang nagpapataas ng foreign goods and services ang peso depreciation. Ani Casilao, ilan sa mga puno't dulo ng krisis ay dala ng tuloy-tuloy na oil price hikes na siyang nagtataas sa cost of production ng pagkain, presyo ng bilihin at cost of living. Sinasabing P8,000 na ang itinaas ng cost of production ng palay dahil sa oil price hikes, maliban pa sa P3,800 kada buwan sa pangingisda, ayon sa Kilusang Magbubukid ng Pilipinas at Pamalakaya. Patuloy naman nilang ipinapanawagan ang pagsuspindi sa excist taxes at value added tax sa oil products para mapamura ito, maliban pa sa P15,00 production subsidy sa mga magsasaka at mangingista upang masalba sila sa pagkalugi. Makatutulong din daw ang P10,000 ayuda para sa mga manggagawa at mahihirap na pamilya.","Lalong tumaas sa 48% ang bilang ng pamilyang Pinoy na nagsasabing sila'y naghihirap kahit nagbalik na ang halos lahat ng trabaho at establisyamento ngayong pandemya, ayon sa pinakabagong survey ng Social Weather Stations (SWS).","August 3, 2022  12:49pm",https://www.philstar.com/pilipino-star-ngayon/bansa/2022/08/03/2200008/halos-kalahati-pamilyang-pinoy-na-naniniwalang-mahirap-sila-sumirit-sa-48-sws
Puganteng 3 dekada mahigit wala sa rehas arestado uli sa Maynila,"matapos makapagtago sa batas ng pinagsamang mahigit-kumulang 31 taon. Sa isang pahayag ng National Bureau of Investigation (NBI), Martes, sinabing nahuling muli noong ika-28 ng Hulyo ang isang Frank Chua sa Sampaloc, Maynila. ""On July 28, 2022, after... years of freedom, FRANK CHUA was arrested by NBI-[Task Force Against Illegal Drugs] in Sampaloc, Manila,"" ayon sa NBI sa isang pahayag kahapon. Ika-10 ng Agosto, 1989 nang unang maaresto si Chua kasama ang iba pa para sa salang pagpupuslit ng 58 kilograms ng shabu sa Ilocos Sur. Bago dinggin ang kanilang kaso, inilipat sina Chua atbp. akusado sa Vigan Provincial Jail. Sa kabila nito, nakatakas din silang lahat noong ika-22 ng Marso 1990. Dahil sa wala sila sa kulungan, hinatulan sina Chua ng ""guilty"" ng korte (trial in absentia) noong ika-7 ng Oktubre 1994 at sinintensyahan ng reclusion perpetua (hanggang 40 taong pagkakakulong). ""CHUA hid in several places in the Philippines but settled inside the Subic Bay Freeport Zone in 1997 and even put up Ding Ho Restaurant and Zone Swan International Inc. with PHILLIP CHUA and ANTON ANG, as front companies in their drug trafficking activities,"" patuloy ng NBI. ""FRANK CHUA was arrested by operatives of NBI-Anti-Illegal Drug Task Force on July 4, 2003 at Ding Ho Restaurant, Subic Bay Freeport Zone and was committed to New Bilibid Prison (NBP)."" Subalit nang bisitahin ng NBI Anti-Illegal Drugs Task Force si Chua sa Bilibid para makakuha ng impormasyon tungkol sa insidente ng drug smuggling, hindi nila makita ang nabanggit matapos sabihin ng ilang NBP officials na ayaw makipag-usap ni Chua kaniuman. Pinaghinalaan tuloy na wala na talaga sa NBP si Chua at pinagtatakpan lang ng ilang Bilibid officials. ""Unknown to the NBI and other law enforcement authorities, FRANK CHUA, while serving his time at the NBP, was confined at the Metropolitan Hospital in Binondo, Manila but escaped therefrom on February 28, 2004,"" patuloy pa ng otoridad. ""No Alert Notice or Request for Manhunt of the escaped convict FRANK CHUA was sent to the Department of Justice (DOJ), Bureau of Immigration (BI), NBI, and other law enforcement authorities."" Matapos maaresto ni Chua nitong Hulyo, inamin din niyang siya ang parehong taong nakulong para sa drug offense nang ilang ulit.",matapos makapagtago sa batas ng pinagsamang mahigit-kumulang 31 taon.,"August 3, 2022  6:46pm",https://www.philstar.com/pilipino-star-ngayon/bansa/2022/08/03/2200047/puganteng-3-dekada-mahigit-wala-sa-rehas-arestado-uli-sa-maynila
"Senate reso, inihain ni Bong Go vs monkeypox","Sabay na naghain sina Senators Christopher “Bong” Go at Robinhood “Robin” Padilla ng Senate Resolution upang sugpuin ang monkeypox na idineklara ng World Health Organization (WHO) na isang public health emergency of international concern. Itinulak ang resolus­yon kasunod ng pagkakatuklas ng unang kaso ng monkeypox sa bansa noong Hulyo 29. Binigyang-diin ni Go, tagapangulo ng Senate committee on health and demography, at Padilla sa kanilang resolusyon ang kagyat na panganga­ilangang suriin ang ka­handaan ng pamahalaan upang epektibong sugpuin ang pagkalat ng monkeypox lalo’t nasa harap pa rin ang bansa ng masamang epekto ng patuloy na pandemya ng COVID-19. Binigyang-diin nina Go at Padilla na tungkulin ng Kongreso na bumalang­kas ng mga polisiya at hakbang upang matugunan ang mga public health emergency. “Sobra pong naging eye-opener para sa atin ang pagpasok ng COVID-19 sa bansa. Nakita po natin kung gaano kaimportante na palakasin ang ating healthcare system. Sobrang dami po ng kailangang ayusin. We hope that, guided by good science, we know better how to handle monkeypox this time,” pahayag ni Go. “Palagi kong sinasabi na huwag tayong maging kumpyansa. Palagi tayo dapat one-step ahead sa kahit na anong krisis na posibleng dumating. Ngayon po na may naiulat na kaso ng monkeypox sa bansa, kailangan na­ting maghanda para hindi na kumalat ito tulad ng pagkalat ng COVID-19,” idinagdag niya.",Sabay na naghain sina Senators Christopher “Bong” Go at Robinhood “Robin” Padilla ng Senate Resolution upang sugpuin ang monkeypox na idineklara ng World Health Organization (WHO) na isang public health emergency of international concern.,"August 3, 2022  12:00am",https://www.philstar.com/pilipino-star-ngayon/bansa/2022/08/03/2199886/senate-reso-inihain-ni-bong-go-vs-monkeypox
"Pag-IBIG Calamity Loan, handa na para sa mga miyembrong apektado ng North Luzon quake","Naglaan na ang Pag-IBIG Fund nitong Lunes, Agosto 1, ng inisyal na P3 bilyong calamity loan funds para sa mga mi­yembro nilang nasa mga lugar na sinalanta ng kalamidad, kabilang na ang naapektuhan ng magnitude 7 na lindol na tumama sa North Luzon noong Hulyo 27. “Pag-IBIG Fund has allocated cala­mity loan funds to help affected members in Ilocos Region, Cagayan Valley and the Cordillera Administrative Region (CAR) recover from the devastation caused by last week’s earthquake,” ayon kay newly appointed Secretary Jose Rizalino L. Acuzar ng Department of Human Settlements and Urban Development at Chairperson ng 11-member Pag-IBIG Fund Board of Trustees. Sa ilalim ng Pag-IBIG Calamity Loan, ang mga eligible members ay maaaring manghiram ng hanggang 80% ng kanilang total Pag-IBIG Savings, na binubuo ng kanilang monthly contributions, counterpart employer’s contributions, at accumulated dividends na kinita nito. Bilang konsiderasyon naman sa kalagayan ng mga miyembro, ang naturang calamity loan ay iniaalok nila sa rate na 5.95% per annum lamang, na pinakamababang rate sa merkado. Maaari anilang ba­yaran ang naturang loan ng hanggang tatlong taon, na may grace period na dalawang buwan, kaya’t ang inisyal na bayad para dito ay maaaring bayaran sa ikatlong buwan pa matapos na mailabas ang loan. Ang mga kuwalipikadong borrowers ay maaaring mag-aplay ng calamity loan, sa loob ng 90-araw mula sa petsa kung kailan isinailalim ang kanilang lugar sa state of calamity. Samantala, sinabi ni Pag-IBIG Fund Chief Executive Officer Acmad Rizaldy P. Moti na idineploy na rin ng ahensiya ang kanilang mobile branch, na Lingkod Pag-IBIG On-Wheels, at nagtayo ng offsite service desks upang tumanggap ng mga aplikasyon para sa calamity loans mula sa kanilang mga miyem­bro, gayundin ng insu­rance claims mula sa kasalukuyang Pag-IBIG Housing Loan borrowers na ang ari-arian ay napinsala ng pagyanig.","Naglaan na ang Pag-IBIG Fund nitong Lunes, Agosto 1, ng inisyal na P3 bilyong calamity loan funds para sa mga mi­yembro nilang nasa mga lugar na sinalanta ng kalamidad, kabilang na ang naapektuhan ng magnitude 7 na lindol na tumama sa North Luzon noong Hulyo 27.","August 3, 2022  12:00am",https://www.philstar.com/pilipino-star-ngayon/bansa/2022/08/03/2199885/pag-ibig-calamity-loan-handa-na-para-sa-mga-miyembrong-apektado-ng-north-luzon-quake
"Lifetime validity ng birth, death at marriage certificates, batas na rin!","Ganap ng batas ang Republic Act No. 11909 o ang permanenteng bisa ng birth, marriage at death certificate. Sa natanggap na sulat ni Senate President Juan Miguel Zubiri mula kay Executive Secretary Victor Rodriguez, nakasaad na nag-’lapse into law’ o awtomatikong naging batas ang panukala noong July 28, 2022. Ibig sabihin, lumipas ang 30 araw mula nang maisumite sa opisina ng Pangulo ang panukala na hindi nalalagdaan ng Presidente ay awtomatiko itong nagiging batas. Ayon kay Sen. Ramon Revilla, principal sponsor ng batas sa Senado, ikinalulugod niya ang pagsasabatas sa ‘Permanent Validity of the Certificates of Live Birth, Death, and Marriage Act’ na umano’y pinagsikapan at pinagtulungan ng mga senador. Paliwanag ni Revilla, dahil permanente na ang bisa ng birth, death at marriage certificates, hindi na kailangang paulit-ulit na gumastos at kumuha ng kopya nito. Nakasaad sa batas na ang mga birth, death at marriage certificates na inisyu, nilagdaan, sinertipikahan o authenticated ng Philippine Statistics Authority (PSA), maging ng National Statistics Office (NSO) at ng local civil registries ay permanente na ang bisa kahit anong petsa pa inisyu. Ang mga nabanggit na mga dokumento ay kikila­lanin at tatanggapin sa lahat ng mga transaksyon sa gobyerno at pribadong sektor.","Ganap ng batas ang Republic Act No. 11909 o ang permanenteng bisa ng birth, marriage at death certificate.","August 3, 2022  12:00am",https://www.philstar.com/pilipino-star-ngayon/bansa/2022/08/03/2199884/lifetime-validity-ng-birth-death-marriage-certificates-batas-na-rin
"P1K pension sa mahihirap na seniors, batas na!","Batas na ang panukalang doblehin at gawing P1,000 ang buwanang pension ng mga mahihirap na senior citizens. Ito’y matapos mag-‘lapse into law’ ang panukala noong Hulyo 30, 2022. Sa ilalim ng Republic Act 11916, ang dating P500 na tinatanggap ng mga mahihirap na matatanda ay magiging P1,000. Ayon kay Senate Majority Leader Joel Villanueva, may akda ng panukala na nasa mahigit apat na milyong mahihirap na senior citizens ang mabebenepis­yuhan ng dagdag na social pension. Mangangailangan naman ng P22 billion hanggang P24 billion kada taon para mapondohan ang dagdag na social pension ng mga indigent senior citizens. Ang nasabing halaga umano ay .5% lang ng kabuuang national budget kaya posibleng nakita ng Palasyo na mas malaki ang maitutulong nito kapag naisabatas. Magkagayunman, hin­di pa nakapaloob sa panukalang 2023 national budget ang pondo para sa dagdag na social pension ngunit may mga maaari namang paghugutan ng pondo para rito. Ilan sa mga nabanggit ng senador na maaa­ring pagkunan ng pondo ay ang Philippine Offshore Gaming Operators o POGO kung saan mayroong P50 billion na unpaid taxes o hindi nabayarang buwis. Maaari ring pagkunan ng pondo ang sin taxes, CREATE Law, TRAIN Law at iba pa.","Batas na ang panukalang doblehin at gawing P1,000 ang buwanang pension ng mga mahihirap na senior citizens.","August 3, 2022  12:00am",https://www.philstar.com/pilipino-star-ngayon/bansa/2022/08/03/2199889/p1k-pension-sa-mahihirap-na-seniors-batas-na
"COVID-19 quarantine facilities sa mga iskul, alisin na - DepEd","Pinatatanggal na ng Department of Education (DepEd) ang mga COVID-19 quarantine facilities sa mga paaralan bago tuluyang magbukas ang School Year 2022-2023 ngayong buwan. Ayon kay DepEd spokesperson Michael Poa, nakikipag-ugnayan na sa ngayon ang DepEd sa mga local government units (LGUs) upang tuluyan nang maalis sa mga campus ang mga quarantine facilities na itinayo roon. Hindi pa naman nakapagbigay ng numero si Poa kung ilang paaralan pa ang nagsisilbing COVID quarantine facilities hanggang ngayon. Matatandaang ilang LGUs ang nagtayo ng mga quarantine facilities sa mga pampublikong paaralan noong kasagsagan COVID pandemic.",Pinatatanggal na ng Department of Education (DepEd) ang mga COVID-19 quarantine facilities sa mga paaralan bago tuluyang magbukas ang School Year 2022-2023 ngayong buwan.,"August 3, 2022  12:00am",https://www.philstar.com/pilipino-star-ngayon/bansa/2022/08/03/2199882/covid-19-quarantine-facilities-sa-mga-iskul-alisin-na-deped
Halaga ng nasirang imprastraktura dahil sa Abra quake sumirit na sa P1B,"Umabot na sa mahigit isang bilyon ang halaga ng nasirang imprastraktura dahil sa magnitude 7 na pagyanig sa Abra, ayon sa National Disaster Risk Reduction and Management Council (NDRRMC) ngayong Martes. Batay sa inilabas na situational report ng ahensya nitong alas-8 ng umaga, 1,470 na ang kabuuang bilang ng nasirang imprastraktura na siyang nagkakahalaga ng Php1,252,288,371.81. Sa 1,470, 722 dito ay mula sa Cordillera Administrative Region (CAR), 596 mula Region 1, 131 mula Region 2, 12 mula National Capital Region (NCR), at 9 mula Region 3. Dagdag pa rito, inulat din ng NDRRMC na sumipa na sa P15,264,476 ang kabuuang halaga ng produksiyong nawala at pinsala sa Kagawaran ng Agrikultura samantalang P4,500,000 naman sa National Irrigation Administration. Bukod dito, iniulat din na nasa 1,248 indibidwal na ang inilikas at 27 munisipalidad na ang isinailalim sa state of calamity. Batay sa pinakabagong datos ng ahensya, siyam na ang kabuuang bilang ng kumpirmadong nasawi dahil sa pagyanig na silang nagmula lahat sa CAR samantalang 376 naman ang nagtamo ng injury ? 374 mula CAR at dalawa naman mula Region 2. Nito lamang nakaraang Miyerkules, ika-27 ng Hulyo, niyanig ang Tayum, Abra na may lalim na 17 kilometero. Bukod sa naturang probinsya, naramdaman din ang pagyanig sa mga karatig bayan nito at maging sa Metro Manila.","Umabot na sa mahigit isang bilyon ang halaga ng nasirang imprastraktura dahil sa magnitude 7 na pagyanig sa Abra, ayon sa National Disaster Risk Reduction and Management Council (NDRRMC) ngayong Martes.","August 2, 2022  12:06pm",https://www.philstar.com/pilipino-star-ngayon/bansa/2022/08/02/2199752/halaga-ng-nasirang-imprastraktura-dahil-sa-abra-quake-sumirit-na-sa-p1b
2 OFW natagpuang patay sa Dubai,"Dalawang OFW ang natagpuang patay sa Dubai nitong Hulyo 27. Sinabi ni Consul General Marford Angeles, ta­gapagsalita ng Philippine Embassy, patuloy silang nakikipag-ugnayan sa Dubai Police upang malaman ang tunay na nangyari sa dalawang OFW. Lumalabas sa ulat na ang isa mga biktima ay mayroong sugat sa leeg, subalit hindi pa isasapubliko ang pagkakailanlan ng dalawa hanggang hindi pa natatapos ang imbestigasyon. Nagpahatid naman ng pakikiramay ang Philippine Embassy sa Abu Dhabi sa pamilya ng dalawang OFWs na siniguro sa kanila na magkakaroon ng hustisya ang mga biktima. Patuloy rin umano ang koordinasyon ng konsulado sa lokal na pulisya na nagsasagawa na ng imbestigasyon sa insidente, subalit sa kasalukuyan ay hindi pa rin sila nagbibigay ng detalye sa resulta ng imbestigasyon. Ipinagbigay alam na rin umano ng Overseas Workers Welfare Administration (OWW)  sa mga kaanak ng OFWs ang kanilang sinapit at tiniyak na bibigyan sila ng kinakailangang tulong.",Dalawang OFW ang natagpuang patay sa Dubai nitong Hulyo 27.,"August 2, 2022  12:00am",https://www.philstar.com/pilipino-star-ngayon/bansa/2022/08/02/2199611/2-ofw-natagpuang-patay-sa-dubai
"Isara Philippine borders vs monkeypox? 'Irrational 'yan,' sabi ng DOH","Walang katuturan pa raw ang mga panawagang isara ang mga borders ng Pilipinas mula sa ibang bansa sa gitna ng banta ng kinatatakutang monkeypox, bagay na namapasok na ng Pilipinas kamakailan. Ito ang sabi ni Department of Health officer-in-charge Maria Rosario Vergeire, Martes, matapos  . ""I'd like to tell everyone of you, hindi po natin papalitan ang ating restrictions sa ngayon sa ating borders,"" ani Vergeire sa isang press briefing. ""Closing our borders when in fact we can only really confirm this virus kapag nakita mo na 'yung lesion, kapag nakapagpa-test na, is somehow irrational at this point."" Paliwanag ng opisyal ng DOH, World Health Organization na ang nagsabing ""low to moderate"" pa lang ang banta ng naturang virus.  . Bukod pa riyan, iminungkahi raw ng WHO na hindi kailangang itigil ang kalakalan at mag-restrict ng borders. Matatandaang nabatikos noon si dating DOH Secretary Francisco Duque III   bandang Enero 2020. Sa Tsina unang natukoy ang virus. Una nang nagkaroon ng matinding epekto ang mahihigpit na lockdowns at travel bans sa Pilipinas sa ekonomiya ng bansa dulot ng pandemya, bagay na ngayon-ngayon pa lang talaga nakahihinga nang maluwag. ""Let me just emphasize, COVID-19 is different from the monkey[pox] virus,"" dagdag pa ni Vergeire kanina. ""Ang COVID-19 po, mas mabilis makapanghawa dahil 'yung droplet niya po maaring maipasa within this distance na meron ang isang tao. Compared sa monkeypox virus which is really through close contact.""  ay tinututulan na ng National Task Force Against COVID-19 ang pagsasara ng borders ng Pilipinas dahil sa banta ng monkeypox. Sa ngayon, ang kailangan lang gawin ay ang pagpapatindi ng surveillance efforts, alamin ang mga sintomas, at agad na mag-isolate oras na makaranas ng mga symptoms nito. Ilan sa sinsabing   ay ang: ""The rash goes through different stages before healing completely. The illness typically lasts 2-4 weeks,"" sabi ng US CDC. Matatandaang nag-designate na ang DOH ng mga   para sa mga potential monkeypox cases. Ang naturang sakit ay  . Taong 2003 lang nagsimulang magkaroon ng outbreak nito sa labas ng Africa.","Walang katuturan pa raw ang mga panawagang isara ang mga borders ng Pilipinas mula sa ibang bansa sa gitna ng banta ng kinatatakutang monkeypox, bagay na namapasok na ng Pilipinas kamakailan.","August 2, 2022  4:42pm",https://www.philstar.com/pilipino-star-ngayon/bansa/2022/08/02/2199763/isara-philippine-borders-vs-monkeypox-irrational-yan-sabi-ng-doh
Panukalang doblehin sa P1K pensyon ng indigent seniors batas na,"Isa nang ganap na batas ang panukalang layong itaas mula P500 sa P1,000 ang buwanang pensyon ng “indigent senior citizens” o mga nakatatandang nasa laylayan, ayon kay Senate Majority Leader Joel Villanueva ngayong Martes. ""Happy bday indeed! batas na po ang ating doubling the social pension of indigent senior citizens,"" tweet ni Villanueva kalakip ang litrato ng liham ng Malacañang na may lagda ni Executive Secretary Victor Rodriguez. happy bday indeed! batas na po ang ating doubling the social pension of indigent senior citizens ???? praise God! thank you thank you!!!  Bukod sa pagtaas ng buwanang pensyon ng mga indigent senior citizen, ang batas ay nagbibigay din ng opsyon maliban sa cash payout upang maabot ng pensyon ang target na benepisyaryo. Batay sa ulat ng GMA News, ang bayad sa transaksyon, kung mayroon man, ay hindi sisingilin sa benepisyaryo.  Dagdag pa rito,  itinalaga rin ng naturang batas ang National Commission of Senior Citizens bilang tagapamahagi at pamahala ng social pension para sa mga nakatatanda na siya dating gawain ng Department of Social Welfare and Development.  Nito lamang Mayo nang inaprubahan ng Senado sa ikatlo at huling pagbasa ang iminungkahing panukalang batas na layong itaas ang social pension  ng mga senior citizen na nasa laylayan. Kaugnay ng pagsasabatas ng naturang panukala, sinabi ng militante at progresibong grupong Bayan Muna na “long overdue” na ang aksyong ito ng Senado. Ani Bayan Muna Rep. Carlos Isagani Zarate na siya punong may-akda ng panukala sa Kamara noong 18th Congress, ""compromised version"" na ang naisabatas na panukala at kulang din ito. Aniya, dapat pa kasing palawakin ang saklaw ng mga senior citizen na maaaring makinabang sa naturang benepisyo.      ""The Senate version adopted by the House of Representatives to expedite its approval still contained the discriminatory provision requiring that an elderly should be weak, sick or disabled before one can be considered an indigent senior citizen to qualify for the pension,"" sambit ng dating House minority leader. ""[B]ayan Muna fought hard since the 16th Congress, not only to increase the social pension to Php 1,000/month, but also to eliminate many of the disqualifications. Pag at least 60 years old ka na, dapat bigyan ka ng Php 1,000 piso kada buwan, wala nang kung anupang requirement,"" giit pa ni Zarate.","Isa nang ganap na batas ang panukalang layong itaas mula P500 sa P1,000 ang buwanang pensyon ng “indigent senior citizens” o mga nakatatandang nasa laylayan, ayon kay Senate Majority Leader Joel Villanueva ngayong Martes.","August 2, 2022  6:15pm",https://www.philstar.com/pilipino-star-ngayon/bansa/2022/08/02/2199783/panukalang-doblehin-sa-p1k-pensyon-ng-indigent-seniors-batas-na
Marcos idineklara ang ‘10 days of national mourning’ kay FVR,"Idineklara kahapon ni Pangulong Ferdinand Romualdez Marcos Jr. ang 10 araw na “period of national mourning” dahil sa pagkamatay ni da­ting Pangulong Fidel V. Ramos. Ayon sa Chapter 1 ng Republic Act No. 8491 o ang “Flag and Heraldic Code of the Philippines,” dapat ilagay sa “half-mast” ang lahat ng bandila sa mga gusali at lugar bilang simbolo ng pagluluksa. Nauna rito, agad na nagpahatid ng kanyang pakikiramay kamakalawa si Marcos sa pamilya ni Ramos na ayon sa kanya ay ginugol ang buong buhay bilang isang military officer at public servant. “I extend my deepest condolences to the fa­mily of former President Fidel Valdez Ramos who passed away today having lived a full life as a military officer and public servant,” ani Marcos. Hiniling din ni Marcos sa bawat Filipino na ipagdasal ang kaluluwa ni Ramos na ang naiwang ala-ala bilang Pangulo ay mananatili sa puso ng bansa. Bukod kay Marcos, nagpahatid din ng kanyang pakikiramay sa pamilya ni Ramos si da­ting Pangulong Rodrigo Duterte. “I am one with his wife, Ming, his family, his friends, and the entire Filipino people in mourning the death of a great statesman, mentor, and friend. As we grieve for his loss, let us honor his legacy of service and his significant contributions to the country,” ani Duterte. Pumanaw kamakalawa si Ramos, 94, dahil sa komplikasyon sa COVID-19.",Idineklara kahapon ni Pangulong Ferdinand Romualdez Marcos Jr. ang 10 araw na “period of national mourning” dahil sa pagkamatay ni da­ting Pangulong Fidel V. Ramos.,"August 2, 2022  12:00am",https://www.philstar.com/pilipino-star-ngayon/bansa/2022/08/02/2199615/marcos-idineklara-ang-10-days-national-mourning-kay-fvr
"Al-Qaeda leader, utas sa US drone strike","Napatay ng Estados Unidos sa isang drone strike si al-Qaeda leader Ayman al-Zawahiri. Sa ulat ng CNN, pinayagan ni US President Joe Biden ang precision strike kay Zawahiri, 71, habang nagtatago sa Kabul kasama ang kanyang pamilya na hindi naman nasugatan sa naturang insidente. Si Zawahiri na isang surgeon ang nagsilbing personal na doktor ng napatay din na si Bin Laden. Ang drone strike ay ginawa 9:48 Sabado ng gabi matapos ang umano’y pakikipagpulong ni Biden sa mi­yembro ng kanyang mga gabinete at key advisers. Lumalabas pa sa ulat na walang American personnel ang nasa ground sa Kabul ng mangyari ang strike. Sa serye naman ng tweets ni Taliban spokesman Zabiullah Mujahid, sinabi niya na ginawa ang air strike sa isang resdiential house sa Sherpur area sa Kabul City noong Hulyo 31.",Napatay ng Estados Unidos sa isang drone strike si al-Qaeda leader Ayman al-Zawahiri.,"August 3, 2022  12:00am",https://www.philstar.com/pilipino-star-ngayon/bansa/2022/08/03/2199881/al-qaeda-leader-utas-sa-us-drone-strike
"Pinas, walang balak muling sumali sa ICC - Marcos","Walang plano ang Pilipinas na muling sumali sa International Criminal Court (ICC). Inihayag ni Pangulong Ferdinand Marcos Jr. ang desisyon matapos siyang makipagpulong sa mga nangungunang abogado at opisyal ng kanyang administrasyon. Tinalakay sa pulong ang magiging diskarte ng gobyerno sa imbestigasyon ng ICC sa Pilipinas. “The Philippines has no intention of rejoining the ICC. The meeting that we had the Solgen, the Secretary of the Department of Justice na kasama na rin diyan si Senator (Juan Ponce) Enrile who has become my legal adviser, also si Atty. Harry Roque because he is involved and recognized by the ICC. Ang mineeting namin ay dahil sinasabi ngayon na itutuloy ang imbestigasyon,” ani Marcos. Sinabi ni Marcos na may imbestigasyon namang ginagawa dito sa anti-drug campaign ni dating Pangulong Rodrigo Duterte kaya kinuwestiyon niya bakit magkakaroon pa ng pagsisiyasat ang international court. Matatandaan na noong Hunyo 2022 ay iginiit ni ICC Prosecutor Karim Khan ang pagpapatuloy ng imbestigasyon sa anti-drug campaign ni Duterte matapos itong matigil kasunod ng kahili­ngan sa pagpapaliban mula sa gobyerno ng Pilipinas. Nauna nang sinabi ng ICC na pinananatili nito ang hurisdiksyon sa mga umano’y krimen na ginawa noong miyembro pa ng tribunal ang bansa. Ang pag-alis ng Pilipinas sa korte ay nagkabisa noong Marso 2019. Inatasan na ni Marcos ang mga miyembro ng Gabinete na maingat at pag-aralang mabuti  ang mga kinakailangang gawin upang maiwasang ma-misinterpret ng ICC. “The ICC is a very different kind of a court. Sinabi ko pag-aralan muna ‘yung procedure para tama ‘yung gagawin natin… baka mamisinterpret ‘yung ating ginagawa kaya liwanagin muna natin ang ating gagawin,” ani Marcos.",Walang plano ang Pilipinas na muling sumali sa International Criminal Court (ICC).,"August 2, 2022  12:00am",https://www.philstar.com/pilipino-star-ngayon/bansa/2022/08/02/2199618/pinas-walang-balak-muling-sumali-sa-icc-marcos
Kaso ng dengue sa 'Pinas 106% mas mataas ngayon kaysa noong 2021,"Lalong tumaas ang bilang ng mga nadali ng dengue sa Pilipinas kamakailan, bagay na 106% nang mas mataas ngayon kumpara noong kaparehong panahon noong 2021. Ito ang ibinahagi ni Department of Health officer-in-charge Maria Rosario Vergeire, Martes, sa isang press briefing kasama ang media. Mula ika-1 ng Enero hanggang ika-16 ng Hulyo, aabot na sa 82,597 ang kaso ng dengue na naiulat sa Kagawaran ng Kalusugan. Karamihan ng dengue cases ay nagmula sa: ""10 out of the 15 regions ang nag-exceed na ng ating epidemic threshold in the past four weeks,"" sabi ni Vergeire kanina. ""Ito ay mula June 19 hanggang July 16, with Regions 2, Region IV-B at [Cordillera Administrative Region] na nakapagpakita ng sustained increasing trend."" ""Nationally, we have already recorded 319 deaths with a case fatality of 0.4% due to dengue."" Sa pinakasariwang period na ika-19 ng Hunyo hanggang ika-16 ng Hulyo, pumalo sa 20261 kaso na ang naitatala. Nagmula sa mga sumusunod na lugar ang mga nabanggit: Pinapayuhan ngayon ng DOH ang lahat na sirain ang mga posibleng pamugaran ng mga lamok gaya ng mga alulod, paso, lumang gulong, balde, dram at mga basurahan. Mainam din daw na magsuot ng mga maaliwalas na damit, medyas at pantalon na may mga mahahabgn manggas upang makaiwas sa lamok. ""Kung makakaranas po tayo ng lagnat lampas dalawang araw, pumunta na po tayo agad sa ating primary care facilities at ating mga [regional health units],"" dagdag pa ni Vergeire. ""Panghuli, [magsagawa rin ng mga] pag-spay at fogging para pati ang mga areas na hindi natin abot ay malinis laban sa lamok.""  Una nang tinutulan ng DOH ang pagpapakawala ng 100 palaka sa mga kanak at damuhan sa mga posibleng breeding site ng mga lamok na may dengue sa Quezon City sa dahilang maaari raw itong makasira ng ecosystem dahil sa  Maaari rin daw itong maging health risk sa pagkay maaari rin daw itong magsanhi ng pagkakalason ng mga alagang hayop gaya ng mga aso't pusa.","Lalong tumaas ang bilang ng mga nadali ng dengue sa Pilipinas kamakailan, bagay na 106% nang mas mataas ngayon kumpara noong kaparehong panahon noong 2021.","August 2, 2022  4:58pm",https://www.philstar.com/pilipino-star-ngayon/bansa/2022/08/02/2199768/kaso-ng-dengue-sa-pinas-106-mas-mataas-ngayon-kaysa-noong-2021
"Unang 2 kaso ng Omicron ‘Centaurus’, natukoy sa Pinas","Nakarating na rin sa Pilipinas ang sinasabing mas nakahahawang Omicron subvariant BA 2.75 o “Centaurus” makaraang matukoy ng Department of Health (DOH) ang dalawang unang kaso nito sa isinagawang genome sequencing. Tinukoy ni DOH officer-in-charge Maria Rosario Vergeire ang dalawang kaso na nasa Western Visayas. Kapwa nakarekober naman na ang dalawa. Isa sa kanilang ang “partially vaccinated” habang ang isa ay hindi pa nababakunahan ng pangontra sa COVID-19. Patuloy na inaalam pa ng DOH ang mga impormasyon nila kabilang ang travel history, mga nakasalamuha at lagay ng kanilang kalusugan sa ngayon. Bagama’t itinuturing na mas nakahahawa kaysa sa isang subvariants, sinabi ni Vergeire na wala pa namang aktuwal na pag-aaral na makapagsasabi na mas nakakadulot ito ng malubhang sakit. Samantala, nakatukoy rin ang DOH ng panibagong 1,015 kaso ng Omicron subvariant BA.5 sa lahat ng rehiyon maliban sa Zamboanga Peninsula at Northern Mindanao. Sa kabuuan, nasa 3,102 na ang kaso ng BA.5 sa bansa. May 26 kaso naman ang nadagdag sa BA.4 subvariant habang 18 pang panibagong BA.2.12.1 subvariant ang natukoy rin.",Nakarating na rin sa Pilipinas ang sinasabing mas nakahahawang Omicron subvariant BA 2.75 o “Centaurus” makaraang matukoy ng Department of Health (DOH) ang dalawang unang kaso nito sa isinagawang genome sequencing.,"August 3, 2022  12:00am",https://www.philstar.com/pilipino-star-ngayon/bansa/2022/08/03/2199883/unang-2-kaso-ng-omicron-centaurus-natukoy-sa-pinas
"95% ng monkeypox cases sa buong mundo, naihawa sa sexual contact","Nasa 95 porsyento ng mga kaso ng monkeypox sa buong mundo ay nakuha sa pamamagitan ng seksuwal na pamamaraan, ayon sa Department of Health (DOH). Sa kabila nito, nilinaw DOH officer-in-charge Undersecretary Maria Rosario Vergeire na hindi pa rin ikinokonsidera na isang sexually transmitted disease (STD) ang monkeypox. “Although ngayong nag-evolve na itong virus na ito, itong monkeypox virus, maaari na itong makuha sa sexual contact. Ac­tually, 95% of cases right now globally are through sexual contact nakuha,” saad ni Vergeire. Kinumpirma rin ni Vergeire na mayroon ng mga naiulat na namatay dahil sa sakit.  “Especially kapag ‘yung tinamaan ay immunocompromised indivi­duals, mababa ‘yung kanilang panlaban sa sakit. Katulad ng mga buntis, maaari ring maging vulnerable sila, katulad ng mga kabataan, and of course, ‘yung mga nakakatanda na marami nang comorbidities,” ani Vergeire. Pinakamabisa pa rin umanong pamamaraan para makaiwas sa monkeypox ay ang pagsunod pa rin sa ipinatutupad na health and safety protocols laban sa COVID-19 dahil sa dito maiiwasan ang kontak sa ibang indibidwal. Una nang sinabi ng World Health Organization (WHO) na ang monkeypox ay naihahawa sa pamamagitan ng ‘close skin-to-skin contact’ sa pamamagitan ng sex, paghahalikan, paghahawakan, at maging sa oral at penetrative sex sa isang tao na may sintomas nito. Noong Biyernes, una nang inianunsiyo ng DOH na naitala na sa Pilipinas ang unang kaso ng monkeypox. Ang pasyente ay isang lalaki na 31-anyos na dumating sa bansa mula sa abroad noong Hulyo 19 at nagpositibo sa sakit noong Hulyo 28.","Nasa 95 porsyento ng mga kaso ng monkeypox sa buong mundo ay nakuha sa pamamagitan ng seksuwal na pamamaraan, ayon sa Department of Health (DOH).","August 2, 2022  12:00am",https://www.philstar.com/pilipino-star-ngayon/bansa/2022/08/02/2199614/95-ng-monkeypox-cases-sa-buong-mundo-naihawa-sa-sexual-contact
"Garcia, bagong Comelec chair","Itinalaga ni Pangulong Ferdinand Marcos Jr. ang kanyang dating abogado na si Atty. George Garcia bilang bagong chairman ng Commission on Elections (Comelec). Isinumite ng Malacañang sa Commission on Appointments ang sulat na may petsang Hulyo 22 para sa kumpirmasyon sa ‘ad interim’ appointment kay Garcia. May termino ito hanggang Pebrero 2, 2029 at hahalili kay dating chairman Saidamen Pangarungan. Matatandaan na noong Hunyo, inisnab ng CA ang kaniyang appointment kasama sina Pangarungan, at dati ring Comelec commissioner Aimee Torrefranca-Neri. Ito ay makaraan ang matagumpay na 2022 National and Local Elections kung saan nagwagi si Marcos bilang Pangulo. Sinabi noon ni Garcia na pipiliin pa rin niya ang Comelec na kaniyang pagsisilbihan kung bibigyan siya muli ng pagkakataon na makapagserbisyo sa pamahalaan.",Itinalaga ni Pangulong Ferdinand Marcos Jr. ang kanyang dating abogado na si Atty. George Garcia bilang bagong chairman ng Commission on Elections (Comelec).,"August 2, 2022  12:00am",https://www.philstar.com/pilipino-star-ngayon/bansa/2022/08/02/2199613/garcia-bagong-comelec-chair
"‘No parking space, no car policy’ bill isinulong sa Kamara","Ipagbabawal ang pagbili o pagmamay-ari ng sasakyan kung walang parking space sa mga urban areas  partikular na sa Metro Manila. Ito’y sakaling maaprubahan ang House Bill (HB) 31 na inihain ni dating House Speaker at Marinduque Rep. Lord Allan Velasco. Alinsunod sa panukalang batas ni Velasco, gagawing requirements sa mga car buyers sa mga urban areas na magkaroon ng garahe o parking space bago ang mga ito bumili at magparehistro ng behikulo upang mabawasan ang pagsisiksikan ng mga sasakyan sa mga tabing kalsada at mga sidewalks na nagiging sobrang sikip. Sinabi ni Velasco na ang malalang daloy ng trapiko sa metropolitan areas ay kagagawan ng mga car owners na ginagamit na parking space ang mga pampublikong kalsada. Bukod sa Metro Manila kabilang pa sa mga urban areas ay ang Angeles City, Pampanga; Bacolod City, Negros Occidental; Baguio City, Batangas City, Cagayan de Oro City, Cebu City, Dagupan City, Davao City, Iloilo City, Naga City at Olongapo City kung saan ang mga may-ari ng behikulo ay kailangang lumagda sa affidavit na may notary public na nagpapatunay na mayroon ang mga itong permanenteng parking space kung saan ipaparada ang bibilhing sasakyan. Ang nasabing affidavit ay ipriprisinta naman sa Land Transportation Office (LTO) sa pagpaparehistro. Sinumang mapatunayang nagsinungaling o nameke sa nasabing rekisitos ay makakansela ang lisensya ng sasakyan at magmumulta ng P50,000 para sa bawat paglabag sa probisyon.",Ipagbabawal ang pagbili o pagmamay-ari ng sasakyan kung walang parking space sa mga urban areas  partikular na sa Metro Manila.,"August 3, 2022  12:00am",https://www.philstar.com/pilipino-star-ngayon/bansa/2022/08/03/2199888/no-parking-space-no-car-policy-bill-isinulong-sa-kamara
'Abra quake' P704-M halaga ng pinsala na idinulot sa imprastruktura,"Sumirit sa mahigit na P704 milyon ang pinsala sa imprastruktura ang iniwan ng   na lindol noong nakaraang linggo, bagay na nag-iwan ng pinakamalaking damage sa Cordillera Administrative Region. Ayon sa pinakahuling taya ng National Disaster Risk Reduction and Management Council (NDRRMC), Lunes, papalo na sa P704,791,498.76 ang halaga ng nawasak ng lindol simula Miyerkules. Sinasabing aabot na sa 1,084 imprastruktura ang napinsala. Narito ang breakdown ng halaga ng pinsala: Meron ding mga nawasak sa Central Luzon at National Capital Region ngunit wala pang nailalabas na estimates dito ang NDRRMC. Tinatayang aabot naman sa P13.96 milyon ang production loss o cost of damage ng lindol sa CAR, maliban pa sa P4.5 milyong halaga ng irigasyong nadamay din sa parehong rehiyon. Sa 24,901 napinsalang mga bahay, 24,547 dito ang bahagyang napinsala habang 354 naman dito ang wasak na wasak. Narito naman ang breakdown ng mga naapektuhang populasyon sa ngayon: Dahil sa naturang sakuna, aabot na sa 27 lungsod at munisipalidad ang isinailalim sa state of calamity. Aabot naman sa P25.24 milyong halaga ng ayuda ang naibahagi na sa Ilocos Region at Cordillera. Kabilang na riyan ang mga family food pack, relief assistance, hygiene kits, atbp.",Sumirit sa mahigit na P704 milyon ang pinsala sa imprastruktura ang iniwan ng,"August 1, 2022  9:52am",https://www.philstar.com/pilipino-star-ngayon/bansa/2022/08/01/2199494/abra-quake-p704-m-halaga-ng-pinsala-na-idinulot-sa-imprastruktura
"FVR, pumanaw na","Sumakabilang buhay na si dating Pangulong Fidel V. Ramos sa edad na 94. Base sa ulat, si Ramos ay pumanaw dakong alas-3 ng hapon, Hulyo 31, 2022 sa Makati Medical Center tatlong araw matapos na isugod sa naturang ospital. Kinumpirma ni Freddie Jalasco, manugang ni FVR na pumanaw ang dating pangulo dahil umano sa kumplikasyon sa COVID-19. Si Ramos ay ika-12 Pangulo ng Pilipinas mula 1992 hanggang 1998 at naging chairman emeritus ng partidong Lakas-CMD na itinatag noong 1991. Matatandaan na hindi nakadalo ang dating ­pangulo sa State of the Nation Address (SONA) ni Pangulong Ferdinand Marcos Jr. at hindi rin nabanggit sa speech ng Pangulo. Nagsilbi rin si Ramos na military chief at naging defense secretary noong 1992 kay dating pangulong Corazon Aquino na kanya namang sinundan sa pagkapangulo. Habang naging Armed Forces of the Philippines vice chief of staff at isa sa naging lider ng EDSA People Power Revolution noong 1986. Nag-aral ang dating pangulo sa US Military Academy sa West Point at nag-graduate noong 1950, naging miyembro rin siya ng Philippine Expeditionary Forces sa Korea at combat noong Korean War sa Army’s 20th Battalion Combat Team. Ang dating pangulo ay civil engineer din by profession at nakakuha ng master’s degree sa Civil Engineering mula sa University of illinois noong 1951. Habang sinusulat ang balitang ito ay hindi pa naglalabas ng pahayag ang pamilya ni Ramos.",Sumakabilang buhay na si dating Pangulong Fidel V. Ramos sa edad na 94.,"August 1, 2022  12:00am",https://www.philstar.com/pilipino-star-ngayon/bansa/2022/08/01/2199438/fvr-pumanaw-na
Marcos Jr. 'walang balak' ibalik ang ICC membership ng Pilipinas,"Walang plano ang bagong administrasyon ni Pangulong Ferdinand Marcos Jr. na sumapi uli ang Pilipinas sa International Criminal Court (ICC) bagay na planong mag-imbestiga sa "" "" at paglabag sa karapatang pantao ni dating Pangulong Rodrigo Duterte. Miyerkules lang nang maiulat na   para pag-usapan kung paano haharapin ang planong imbestigasyon ng ICC sa madugong gera kontra-droga ni Digong, ngunit ngayon lang naglalabas ng detalye sa kung ano ang natalakay. ""No. The Philippines has no intention on rejoining the ICC,"" wika ni Bongbong, Lunes, sa state media habang bumibisita sa isang  . ""The meeting that we had [was attended by] the [Solicitor General Menardo Guevarra], the Secretary of the Department of Justice [Jesus Crispin Remulla], kasama na rin diyan si [former] Sen. [Juan Ponce] Enrile who has become my legal adviser, amongst others. Also si Attorney Harry Roque, because he is involved and recognized by the ICC."" ""Ang mineeting namin ay dahil sinasabi ngayon na itutuloy ang imbestigasyon. Eh ang sinasabi naman namin, may imbestigasyon naman dito [sa Pilipinas]. At patuloy din naman ang imbestigasyon. Bakit magkakaroon ng ganoon?"" Sa opisyal na taya ng Philippine Drug Enforcement Agency, sinasabing   simula nang ikasa ni Duterte ang kanyang madugong kampanya noong 2016. Una nang sinabi ng human rights groups at preliminary investigation ni dating ICC Prosecutor Fatou Bensouda na maaaring mas mataas pa sa bilang na  , habang hindi raw nabibigyan ng due process ang mga suspek.  .  Aniya, tinatalakay nila ang isyu sa ICC para malaman kung paano sasagot dito, kung iiitsapwera ito, atbp. lalo na't  . Sa kabila nito, sinasabi ng ilang legal experts at human rights advocates na meron pa ring jurisdiction ang korteng litisin ang mga nangyaring paglabag habang miyembro pa ang Pilipinas. Tanging mga extrajudicial killings lang mula 2011 hanggang 2019 ang iimbestigahan, lalo na't kumalas ang Pilipinas sa Rome Statue noong 2018. ""Pero the ICC is a very different kind of a court kaya't pinag-aralan muna... 'yung procedure para tama 'yung gagawin natin,"" dagdag pa ni Marcos Jr. kanina. ""Baka ma-misinterpret 'yung ating mga ginagawa. Paliliwanagin natin kung ano ba talaga ang dapat gawin, sino ang susulat kanino, ano ang ilalagay sa sulat, etc."" Kilalang runnning mate at ikalawang pangulo ni Marcos Jr. si Vice President Sara Duterte, na siyang anak ni Digong. Matatandaang   ng grupo ng mga abogado sa ilalim ng Mga Manananggol Laban sa Extrajudicial Killings (Manlaban sa EJK) si Marcos Jr. para makipagtulungan sa mga imbestigasyon.  sa ICC investigation sa ""EJKs ni Duterte"" kahit na ang miyembro ng Gabinete ni Bongbong na si National Security Adviser Clarita Carlos.","Walang plano ang bagong administrasyon ni Pangulong Ferdinand Marcos Jr. na sumapi uli ang Pilipinas sa International Criminal Court (ICC) bagay na planong mag-imbestiga sa ""","August 1, 2022  3:02pm",https://www.philstar.com/pilipino-star-ngayon/bansa/2022/08/01/2199514/marcos-jr-walang-balak-ibalik-ang-icc-membership-ng-pilipinas
"DOH: 95% ng monkeypox cases sa mundo dahil sa 'sexual contact,' pero hindi STD","Tinatayang 95% sa kaso ng monkeypox viral disease sa buong mundo ang naipasa sa habang nagsasagawa ng sekswal na mga gawain, ayon sa Department of Health (DOH) ngayong Lunes. Pero inilinaw ni DOH officer-in-charge Maria Rosario Vergeire na hindi sexually transmitted disease o STD ang naturang virus. ""Hindi [s]iya classified as a sexually transmitted disease. Although ngayong nag-evolve na itong [m]onkeypox virus, maaari na itong makuha sa sexual contact,” pagbibigay-diin niya sa isang   sa radyo. 
  
“Actually, 95% of cases right now globally are through sexual contact nakuha,” pagpapatuloy niya. Biyernes nang kumpirmahin ni DOH deputy spokesperson Beverly Ho na natukoy na sa Pilipinas ang   na nanggaling sa ibang bansa. Sambit ni Vergeire, may mga nasawi na dahil sa monkeypox at maaaring mas bulnerable rito ang mga immunocompromised, mga buntis at mga senior citizen. ""[K]apag ‘yung tinamaan ay immunocompromised individuals, mababa ‘yung kanilang panlaban sa sakit. Katulad ng mga buntis, maaari ring maging vulnerable sila, katulad ng mga kabataan, and of course, ‘yung mga nakakatanda na marami nang comorbidities,” sambit niya. Una nang sinabi ng World Health Organization na maaaring kumalat ang monkeypox sa pamamagitanng skin-to-skin contact tulad ng pakikipagtalik, pakikipaghalikan at paghawak sa indibiwal na may sintomas ng naturang sakit. Samantala, sinabi ni infectious disease at vaccine expert na si Dr. Rontgene Solante na mas mapanganib pa rin ang COVID-19 kumpara sa monkeypox dahil gumagaling aniya sa loob ng  21 hanggang 28 days ang mga tinatamaan ng viral infetion na madalas makuha sa skin-to-skin contact. “Malayo talaga in terms of mortality. Mas delikado ang COVID-19 compared to monkeypox. [I]n general, this is a less severe type of infection compared to COVID-19,"" sambit niya sa isang panayam ngayong Lunes. Ang Pinoy na tinamaan ng monkeypox ay sinasabing nagpositibo sa nasabing sakit noong ika-28 ng Hulyo.   Una nang humarap sa kontrobersiya ang TV host na si Kim Atienza matapos sabihing naipapasa ang monkeypox sa pagitan ng pakikipagtalik, ""kadalasan sa mga pagitan ng mga lalaki at kapwa lalaki."" Umani ng batikos si Kuya Kim matapos itong makita bilang homophobic comment lalo na't pwede rin namang maipasa ang monkeypox sa pagitan ng lahat ng kasarian. Humingi na siya ng tawad matapos nito.","Tinatayang 95% sa kaso ng monkeypox viral disease sa buong mundo ang naipasa sa habang nagsasagawa ng sekswal na mga gawain, ayon sa Department of Health (DOH) ngayong Lunes.","August 1, 2022  1:18pm",https://www.philstar.com/pilipino-star-ngayon/bansa/2022/08/01/2199507/doh-95-ng-monkeypox-cases-sa-mundo-dahil-sa-sexual-contact-pero-hindi-std
"CA inutos kasuhan ng rape, acts of lasciviousness si Vhong Navarro","Inutusan ng Court of Appeals (CA) ang Office of the City Prosecutor of Taguig City na pakasuhan na ng rape at acts of lasciviousness ang aktor na si Vhong Navarro matapos niya diumano abusuhin ang modelong si Deniece Milinette Cornejo noong 2014. Ito ang ibinahagi ng 14th Division ng CA sa isang   pinetsahang ika-21 ng Hulyo na siyang nagbabaliktad at nagsasantabi sa mga resolusyon ng Department of Justice noong April 2018 at July 2020. ""The Office of the City Prosecutor of Taguig City is thus DIRECTED to file Informations against Ferdinand 'Vhong' H. Navarro for: (1) Rape by Sexual Intercourse under Article 266-A (1) of the Revised Penal Code, as amended by Republic Act No. 8353; and (2) Acts of Lasciviousness under Article 336 of the Revised Penal Code,"" ayon sa desisyon. ""It was erroneous for the DOJ to deny Cornejo’s petition for review on the ground that her statements in the complaint-affidavits are inconsistent and incredible. In this regard, it bears to stress that the determination of probable cause does not depend on the validity or merits of a party’s accusation or defense or on the admissibility or veracity of testimonies presented."" Ayon pa sa desisyong sinulat ni CA Associate Justice Florencio Mamauag Jr., sa trial proper na raw dapat maisulat kung sino ang nagsasabi ng totoo pagdating sa kaso. Sinang-ayunan naman nina Associate Justices Victoria Isabel Paredes at Mary Charlene Hernandez-Azura ang desisyon. Taong 2018 nang mapagdesisyonan ng isang korte sa Taguig na   kaugnay ng pag-atake kay Vhong matapos daw pwersahin ang huling umaming tinangka niyang halayin ang modelo. Una nang   ni Vhong, isang komedyante at host ng ""It's Showtime,"" na ni-rape niya ang complainant noong 2009 sa loob ng kanyang sasakyan. Sa kabila nito, aminado siyang kilala niya si Cornejo bilang stunt double ng aktres na si Bea Alonzo para sa palabas na ""I Love Betty La Fea."" ""Ultimately, it falls upon the trial court to determine who between Navarro and Cornejo speaks the truth. Cornejo decries attempted rape on the night of January 22, 2014 while Navarro denies any wrongdoing on his part. We reiterate once more that the preliminary investigation is not the proper venue to rule on the respondent’s guilt or innocence,"" sabi pa ng desisyon. ""Likewise, whether the other pieces of documentary or electronic evidence presented at the preliminary investigation level is enough to impeach the credibility of 
the alleged rape victim so as to exculpate the respondent of the crime imputed against him is a matter best left to the scrutiny of the trial court."" Enero 2014 lang nang sabihin ni Howard Calleja, abogado nina Lee at Cornejo, na   laban kay Vhong ang security footage ng Forbeswood Heights condominium laban sa aktor. Aniya, mapatutunayan daw nitong sinet-up ang kanyang kliyente.",Inutusan ng Court of Appeals (CA) ang Office of the City Prosecutor of Taguig City na pakasuhan na ng rape at acts of lasciviousness ang aktor na si Vhong Navarro matapos niya diumano abusuhin ang modelong si Deniece Milinette Cornejo noong 2014.,"August 1, 2022  11:51am",https://www.philstar.com/pilipino-star-ngayon/bansa/2022/08/01/2199499/ca-inutos-kasuhan-ng-rape-acts-lasciviousness-si-vhong-navarro
"Balasahan sa Bureau of Corrections, nakaamba?",Umuugong nga­yon sa Department of Justice (DOJ) ang posibleng balasahan sa matataas na opisyal ng Bureau of Corrections (BuCor) dahil sa sari-saring mga kontrobersya at anomalya na kinasangkutan nito at bilang reporma na rin sa correction system. Ang pagpapatalsik kay BuCor Chief Gerald Bantag ay umugong kasunud ng pagkunsulta ni Justice Secretary Crispin Remulla sa isang international criminology expert. Una nang tinukoy ni Remulla ang BuCor na isa sa ‘problematic agency’ na nasa ilalim ng DOJ kaya nalalagay ang buong gobyerno sa masamang imahe. Ilang kontrobersiya ang kinasangkutan ng BuCOR kabilang dito ang misteryosong pagkamatay sa COVID ng 9 high profile inmates sa kasagsagan ng COVID-19 pandemic. Ilan pang kontrobersya sa BuCor ay ang pagpasok umano sa isang Joint Venture Agreement (JVA) sa Agua Tierra Oro Mina Development Corp. (ATOM) ni Bantag na hindi umano dumaan sa konsultasyon sa DOJ at wala rin umanong bidding process para sa paglipat ng NBP mula sa Muntinlupa City patungo sa Nueva Ecija. Nang malaman ni Gueverra ang kontrobersiyal na JVA ay pinasuspinde niya ito at kinastigo rin ng Muntinlupa City Council si Bantag dahil pumapasok sa isang kasunduan nang walang abiso sa lokal na pamahalaan at walang master development plan. Wala pang-abiso sa DOJ at Muntinlupa City Government ay nagtayo ito ng pader na nagsara sa mga komunidad at mga kalsada sa paligid ng NBP kaya naman ideneklara itong persona non grata ng lungsod gayundin ang paglabag nito sa mahigpit na pandemic protocols nang payagan nito ang live interview ng isang broadcast network kay Ret. Gen Jovito Palparan sa loob ng kulungan nang walang paalam kay Secretary Guevara.,Umuugong nga­yon sa Department of Justice (DOJ) ang posibleng balasahan sa matataas na opisyal ng Bureau of Corrections (BuCor) dahil sa sari-saring mga kontrobersya at anomalya na kinasangkutan nito at bilang reporma na rin sa correction system.,"August 2, 2022  12:00am",https://www.philstar.com/pilipino-star-ngayon/bansa/2022/08/02/2199610/balasahan-sa-bureau-corrections-nakaamba
"Bagong hepe ng AFP, PNP at NBI itinalaga ni PBBM","Itinalaga na kahapon ni Pangulong Ferdinand “Bongbong” Marcos Jr. ang bagong chief of staff ng Armed Forces of the Philippines (AFP), bagong hepe ng Philippine National Police (PNP), at National Bureau of Investigation (NBI). Kinumpirma ni Press Secretary Trixie Cruz-Angeles nitong Lunes na ang Southern Luzon Command chief at Medal of Valor awardee na si Lt. Gen. Bartolome Vicente Bacarro ang mamumuno sa AFP. Si Police Lieutenant General Rodolfo Azurin, Jr. naman ang uupo bilang PNP chief at si Medardo de Lemos ang bagong director ng NBI. Si Bacarro ay nagtapos sa Philippine Military Aca­demy at ipinanganak noong Setyembre 18, 1966 sa San Fernando, La Union. Base sa Republic Act 11709, na nilagdaan ni dating Pangulong Rodrigo Duterte noong April 13, 2022, itinakda sa fixed na tatlong taon ang duty ng AFP chief of staff, vice chief of staff, deputy chief of staff, mga major service commanders (Philippine Army, Philippine Air Force, Philippine Navy), unified command commanders, at inspector general maliban na lamang kung tatapusin ng Pangulo. Samantala, ang napili bilang bagong hepe ng PNP na si Azurin ay nagtapos sa Philippine Military Academy ‘Makatao’ Class of 1989, siya ang papalit kay PNP officer-in-charge Vicente Danao. Si Azurin ay kasalukuyang commander ng Northern Luzon Police at dating commander ng Southern Luzon Police Area. Ipinanganak si Azurin noong Abril 24, 1967 sa Paniqui, Tarlac at lumaki sa La Trinidad, Benguet. Samantala, mula sa pagiging officer-in-charge ng NBI, tuluyang itinalaga ni Marcos bilang direktor ng ahensiya si De Lemos. Si De Lemos na isang abogado ay nasa NBI sa loob ng 37 taon at siya ang pinakamataas na opisyal ng bureau. Nagtapos siya sa UP College of Law noong 1983 at sa NBI Academy sa Tagaytay noong 1985. Natamo ni De Lemos ang Career Executive Service Officer Rank (CESO) noong 2003.","Itinalaga na kahapon ni Pangulong Ferdinand “Bongbong” Marcos Jr. ang bagong chief of staff ng Armed Forces of the Philippines (AFP), bagong hepe ng Philippine National Police (PNP), at National Bureau of Investigation (NBI).","August 2, 2022  12:00am",https://www.philstar.com/pilipino-star-ngayon/bansa/2022/08/02/2199606/bagong-hepe-ng-afp-pnp-nbi-itinalaga-ni-pbbm
"Monkeypox, karaniwang mild lang – DOH","Pinakalma ng Department of Health (DOH) ang publiko ukol sa monkeypox virus na sinabi ng ahensya na karaniwang mild lamang ang mga sintomas at hindi nakamamatay. Sinabi ni Dr. Enrique Tayag ng DOH na mas nakahahawa pa rin umano ang smallpox at ­COVID-19 kaysa monkeypox bagama’t maituturing na mag-’pinsan’ ang mga ito, ngunit hindi pa rin dapat magkampante ang publiko. Ayon naman kay Dr. Paul Salandanan, higit na nakahahawa ang ­COVID-19 dahil sa ­‘aerosol’ ang pangunahing transmisyon nito habang sa monkeypox ay ang mala­pitang kontak sa isang ­pasyente. Sa kabila nito, hindi pa rin itinuturing na isang ‘sexually transmitted disease’ ang monkeypox. “Monkeypox symptoms are mild, and the disease is rarely fatal,” pahayag ng DOH. Sinabi rin ni infectious disease specialist Dr. Rontgene Solante, mas kaunti na lang ngayon ang skin lesion ng tinatamaan ng monkeypox at karaniwang nasa localized area lang, tulad ng ari.  May iba naman na nagkakaroon ng sugat at pamamaga sa entrada ng puwetan. May dalawa umanong ‘clade’ o grupo ng orga­nismo ng monkeypox: ang West African at Congo Basin clade. Ayon sa World Health Organization, ang ­monkeypox virus ay kumakalat sa pamamagitan ng mga likido sa katawan, at respiratory droplets. Ang intimate skin-to-skin contact, kabilang ang sexual transmission, ang pangunahing transmission, kaya naman binibigyang-diin ng mga opisyal ng kalusugan ang pangangailangan ng madalas na paghuhugas ng mga kamay at pag-iwas sa pakikipag-ugnayan sa mga maaaring nahawahan. Ang lagnat, matinding pananakit ng ulo, pananakit ng kalamnan, pananakit ng likod, paglaki ng mga lymph node, at mga pantal o sugat sa balat ay ilan sa mga sintomas ng monkeypox. Ang pagbabakuna sa bulutong ay ­maaaring mag-ambag sa pagpapahinto ng pagkalat ng monkeypox virus, ayon sa WHO. Sa huling datos pa mula sa WHO, nasa 19,178 na ang mga kaso ng monkeypox sa 78 bansa sa mundo. Pinakamarami sa Europa (67.9%) at Amerika (30%).",Pinakalma ng Department of Health (DOH) ang publiko ukol sa monkeypox virus na sinabi ng ahensya na karaniwang mild lamang ang mga sintomas at hindi nakamamatay.,"August 1, 2022  12:00am",https://www.philstar.com/pilipino-star-ngayon/bansa/2022/08/01/2199434/monkeypox-karaniwang-mild-lang-doh
"DFA secretary Manalo positibo sa COVID-19, liliban sa ASEAN meeting","Hindi makadadalo sa ika-55 na ASEAN Foreign Ministers' Meeting atbp. pulong ang kalihim ng Department of Foreign Affairs (DFA) matapos magpositibo sa COVID-19. Ito ang ibinahagi ni Foreign Affairs Secretary Enrique Manalo, Lunes, sa kanyang Twitter account kasabay ng pagsipa uli ng kaso ng nakamamatay na sakit sa Pilipinas. ""I wish to inform everyone that I will not be participating in the 55th ASEAN Foreign Ministers' Meeting (AMM) and Related Meetings in Phnom Penh, Cambodia this week, as I tested positive for COVID-19 early this weekend,"" ani Enrique kanina. ""This would have been my first ASEAN engagement in my capacity as Secretary for Foreign Affairs, so it is unfortunate that my absence happens at this important time."" 1/5 I wish to inform everyone that I will not be participating in the 55th ASEAN Foreign Ministers' Meeting (AMM) and Related Meetings in Phnom Penh, Cambodia this week, as I tested positive for COVID-19 early this weekend. Ang AMM ay responsable para sa political-security cooperation ng Association of Southeast Asian Nations (ASEAN) pati na sa relasyon ng samahan ng mga naturang bansa sa mga partidong labas dito. Ang AMM ay nagkikita ng hindi bababa sa apat na beses sa isang taon at regular na nagre-review at nagtatalakay ng ASEAN community-building efforts, atbp. Pagtitiyak naman ni Manalo, hindi maaapektuhan ang pakikisangkot dito ng Pilipinas dahil sa irerepresenta naman daw siya ni DFA Undersecretary for Bilateral Relations at ASEAN Affairs na si Ma. Theresa P. Lazaro. ""I have also sent regrets to Cambodia’s Deputy Prime Minister and Foreign Minister and this year’s AMM Chair, H.E. PRAK Sokhonn,"" dagdag pa niya. ""I will concentrate on recovery so I can go back to working at DFA as soon as possible, and I look forward to the next opportunity to meet with ASEAN colleagues and our  Dialogue Partners."" Nangyayari ito ngayong nagkakaroon ng problema ang Pilipinas atbp. Southeast Asian nations sa kanilang territorial at sovereign rights claims sa South China Sea laban sa panghihimasok ng Beijing. Aabot na sa 3.77 milyon ang nahahawaan ng COVID-19 simula nang makapasok ito sa Pilipinas noong 2020. Sa bilang na 'yan, aabot na sa 60,727 ang namamatay, ayon sa  .",Hindi makadadalo sa ika-55 na ASEAN Foreign Ministers' Meeting atbp. pulong ang kalihim ng Department of Foreign Affairs (DFA) matapos magpositibo sa COVID-19.,"August 1, 2022  4:45pm",https://www.philstar.com/pilipino-star-ngayon/bansa/2022/08/01/2199527/dfa-secretary-manalo-positibo-sa-covid-19-liliban-sa-asean-meeting
2-3 bagyo posibleng pumasok sa PAR ngayong Agosto — PAGASA,"Tinatayang dalawa hanggang tatlong bagyo ang posibleng pumasok sa Philippine Area of Responsibility (PAR) ngayong buwan ng Agosto, ayon sa PAGASA. ""Sa buwan ng Agosto ay may inaasahan tayong dalawa hanggang tatlong bagyo,"" anang ahensya sa kanilang  , Lunes. Batay sa average track ng cyclones ng PAGASA, maaaring mag-landfall sa Hilagang Luzon ang posibeng bagyo o kaya naman dumaan ay sa Extreme Northern Luzon. Gayunpaman, inaasahang maapektuhan ang buong Luzon at ilang bahagi ng Visayas dahil sa pagpapalakas ng bagyo sa Southwest Monsoon o Habagat. ""Pero kahit hindi tumama ang bagyo o kahit sa may Northern Luzon dumaan ang bagyo, ang buong Luzon at ilang bahagi ng Visayas ay posibleng maapektuhan nitong bagyo dahil sa hahatak 'yan ng hanging habagat,"" ani GMA resident meteorologist Nathaniel ""Mang Tani"" Cruz sa isang   ng GMA News. "" hindi dadaan ang bagyo sa Metro Manila kung sakali man, pero magiging maulan,"" dagdag pa niya. Samantala, inaasahang hihina naman ang Habagat sa mga darating na araw dahil walang nakikitang weather disturbance ang ahensya. Gayunpaman, posibleng magkaroon ng low pressure area pagkalipas ng ilang araw na siyang muling magpapalakas Habagat. Dahil sa Habagat, inaasahang magiging makulimlim na may kasamang kalat-kalat na pag-ulan at thunderstorms sa mga susunod na araw sa Metro Manila, Western Visayas, Ilocos Region, Cagayan Valley, Cordillera Administrative Region, Central Luzon, CALABARZON, at MIMAROPA. Anang ahensya, posible itong magsanhi ng pagbaha o pagguho ng lupa dahil sa katamtaman hanggang sa malakas na pag-ulan. Samantala, inaasahan namang magiging bahagyang maulap hanggang sa maulap ang kalangitan na may pulu-pulong mga pag-ulan o pagkidlat-pagkulog ang mararanasan sa natitirang bahagi ng bansa bunsod ng Habagat at localized thunderstorms na siyang posibleng magsanhi ng pagbaha o pagguho ng lupa dahil sa malakas na pag-ulan.","Tinatayang dalawa hanggang tatlong bagyo ang posibleng pumasok sa Philippine Area of Responsibility (PAR) ngayong buwan ng Agosto, ayon sa PAGASA.","August 1, 2022  10:05am",https://www.philstar.com/pilipino-star-ngayon/bansa/2022/08/01/2199495/2-3-bagyo-posibleng-pumasok-sa-par-ngayong-agosto-pagasa
Civil service eligibility ibibigay sa ROTC graduates – DND,"Isusulong ng Department of National Defense (DND) ang planong pagbibigay ng first level civil service eligibility sa mga graduates ng Reserve Officers’ Training Corps (ROTC) para sa mga senior high school students. Ayon kay DND spokesperson Director Arsenio Andolong, nakipagpulong sila sa Department of Justice, Department of Education, and Technical Education and Skills Development Authority (TESDA) tungkol sa posibleng pagbabalik ng ROTC sa ilalim ng Marcos administration. “Ang isa sa mga sina-suggest namin diyan ay bigyan ng first level civil service eligibility ang mga mag-a-ROTC para may incentive ‘yan. After they take ROTC, kung hindi man sila makapagtapos ng kolehiyo, puwede silang magtrabaho sa gobyerno,” ani Andolong. Sinabi ni Andolong, sa pagbabalik ng ROTC hindi lamang ito nakasentro sa gawaing militar kundi pagsugpo sa climate change at kasaysayan ng bansa. “Ibabalik namin din ‘yung history at patriotism sa pamamagitan ng mga pag-aaral ng mga kadete natin. ‘Yung kabuhayan ng ating mga bayani noong sinaunang panahon, ibabalik natin. Hopefully, we can ignite the nationalism ulit sa kanila,” dagdag pa ni Andolong. Sa  State of the Nation Address (SONA) ni  President Ferdinand “Bongbong” Marcos Jr., sinabi nito na isusulong niya ang pagbabalik ng  ROTC. Suportado naman ito ng Armed Forces of the ­Philippines, dahil mapapalakas ang puwersa ng militar. Subalit nagpahayag naman ng pangamba ang ilang mga magulang na ang mandatory ROTC ay magdulot ng problema kabilang ang hazing at  corruption.",Isusulong ng Department of National Defense (DND) ang planong pagbibigay ng first level civil service eligibility sa mga graduates ng Reserve Officers’ Training Corps (ROTC) para sa mga senior high school students.,"August 1, 2022  12:00am",https://www.philstar.com/pilipino-star-ngayon/bansa/2022/08/01/2199431/civil-service-eligibility-ibibigay-sa-rotc-graduates-dnd
Pinas low risk pa rin sa COVID-19,"Nanatili sa ilalim ng “low risk” classification para sa COVID-19 ang Pilipinas sa kabila ng kapansin-pansing pagtaas ng bilang ng mga bagong kaso, ayon sa Department of Health (DOH) nitong Sabado. Nakapagtala ang bansa ng average daily attack rate (ADAR) na 2.52 bawat 100,000 po­pulasyon noong Hulyo 28. “Even with the observed increase in ca­ses, it is more important that our bed and ICU (intensive care unit) utilization rates stay low -- meaning our hospitals stay open and not overwhelmed,” ayon sa DOH. “Nationwide -- as of July 28, 2022 -- we are still at low risk case classification with an ave­rage daily attack rate of 2.52 cases per 100K population and a bed and ICU utilization rate of less than 29% and 24% respectively,” dagdag pa sa pahayag. Una nang sinabi ng DOH na ang lugar na maituturing na  may moderate risk kung may positive two-week growth rate at ADAR na hindi bababa sa anim ang average cases per 100,000 population. Samantala, sinabi ng DOH na “confident” sila sa katumpakan ng pag-uulat ng mga kaso at pagbabantay sa mga unit nito. “While the antigen test results are not yet counted in the DOH reports, we are monitoring these through our Regional Epidemiology and Surveillance Units who track the compliance of antigen test reporting from LGUs (local government units) and health facilities,”ayon pa sa DOH. Nitong nakalipas na Biyernes (Hulyo 29) nagtala ang Pilipinas ng 4,127 bagong mga kaso ng COVID-19, ang pinakamataas na daily tally  sa loob ng 5 buwan, ayon sa DOH.","Nanatili sa ilalim ng “low risk” classification para sa COVID-19 ang Pilipinas sa kabila ng kapansin-pansing pagtaas ng bilang ng mga bagong kaso, ayon sa Department of Health (DOH) nitong Sabado.","July 31, 2022  12:00am",https://www.philstar.com/pilipino-star-ngayon/bansa/2022/07/31/2199198/pinas-low-risk-pa-rin-sa-covid-19
"Pinoy sa Singapore, nagpositibo sa monkeypox","Iniulat ng Department of Foreign Affairs (DFA) na isang Pilipino sa Singapore ang nagpositibo sa monkeypox. Sa ulat ng Ministry of Health sa Singapore, ang pasyente ay isang 31-anyos na lalaking Pinoy na nagpositibo nang isailalim sa test noong Hulyo 25. Ang pasyente ay nagkaroon umano ng lagnat noong Hulyo 21 na sinundan ng mga pantal sa mukha at katawan. Nagpagamot umano ito sa Singapore General Hospital noong Hulyo 24 at na-confined ng araw din na iyon. Dahil dito kaya patuloy umano ang contact tracing sa mga nakasalamuha ng nasabing Pinoy.",Iniulat ng Department of Foreign Affairs (DFA) na isang Pilipino sa Singapore ang nagpositibo sa monkeypox.,"August 1, 2022  12:00am",https://www.philstar.com/pilipino-star-ngayon/bansa/2022/08/01/2199429/pinoy-sa-singapore-nagpositibo-sa-monkeypox
"Bong Go: Health advice ng experts, sundin","Matapos makumpirma ang unang kaso ng monkeypox sa Pilipinas noong Biyernes, nanawagan si Senador Christopher “Bong” Go sa mga awtoridad sa kalusugan na paigtingin pa ang kanilang kamalayan, pagtuklas, pagsubaybay sa sakit at pagsusumikap sa pagpigil. Hinimok din ng senador ang publiko na sundin ang minimum health protocols at sumunod sa health advice mula sa gobyerno at mga medical expert. “Apela ko naman sa ating mga kababayan, sundin pa rin natin ang mga minimum health protocols, katulad ng pagsusuot ng mask, especially in enclosed spaces, at social distancing,” sabi ni Go. “Palaging sundin ang mga patakaran ng gobyerno. Para naman po ito sa lahat. Apektado tayo ‘pag ­bumagsak ang ating healthcare system, babagsak din ang ekonomiya,” dagdag niya. Iniulat ng Department of Health na isang 31-anyos na Filipino citizen na bumalik sa bansa noong Hulyo 19 ang unang kaso ng monkeypox sa bansa. Agad na inilagay ng departamento ng kalusugan ang indibidwal sa ilalim ng quarantine. Ang pasyente ngayon ay mahigpit na sinusubaybayan at nakahiwalay sa bahay. Sinabi ng Malacañang sa press briefing na kontrolado ng DOH ang sitwasyon sa kabila ng pagtuklas ng monkeypox. Sinabi rin ng DOH na nagpapatuloy ang pakikipag-usap sa gobyerno ng Estados Unidos para makakuha ng mga bakuna laban sa monkeypox.","Matapos makumpirma ang unang kaso ng monkeypox sa Pilipinas noong Biyernes, nanawagan si Senador Christopher “Bong” Go sa mga awtoridad sa kalusugan na paigtingin pa ang kanilang kamalayan, pagtuklas, pagsubaybay sa sakit at pagsusumikap sa pagpigil.","August 1, 2022  12:00am",https://www.philstar.com/pilipino-star-ngayon/bansa/2022/08/01/2199426/bong-go-health-advice-ng-experts-sundin
"Price freeze sa mga lugar na nilindol, hingi","Hinikayat ni Pinuno Party-list Rep. Howard Guintu ang ilang ahensiya ng gobyerno na magpatupad ng price freeze sa mga pangunahing bilihin sa mga lugar na isinailalim sa state of calamity matapos ang magnitude 7 na lindol na yumanig sa northern Luzon noong Miyerkules. “The Price Act or Republic Act (RA) 7581 provides that prices of primary commodities or basic necessities shall be frozen at the prevailing rate for a maximum of 60 days in areas that have been declared a disaster area o under a state of calamity or emergency,”ayon kay Guintu. Iginiit pa ng kongresista na dapat siguruhin ng Department of Trade and Industry (DTI) at iba pang ahensiya ng gobyerno na mayroong sapat na supply ng mga pangunahing bilihin sa Abra at iba pang lugar na naapektuhan ng malakas na lindol sa Northern Luzon. Dapat din umanong siguruhin na walang nagsasamantala sa nasabing trahedya. Ang DTI ang may hurisdiksyon sa mga pangunahing bilihin kabilang na ang mga pagkaing delata, processed marine products, locally manufactured instant noodles, bottled water, bread, processed milk, coffee, candles,  laundry soap, detergent, at salt. Ayon pa kay Guintu, dapat magtulungan para mabawasan ang bigat na dinadala ng mga filipino sa Norte na sinalanta ng bagyo at kung kinakailangan ay hingin pa ang tulong ng pulisya para mamonitor ang price freeze.",Hinikayat ni Pinuno Party-list Rep. Howard Guintu ang ilang ahensiya ng gobyerno na magpatupad ng price freeze sa mga pangunahing bilihin sa mga lugar na isinailalim sa state of calamity matapos ang magnitude 7 na lindol na yumanig sa northern Luzon noong Miyerkules.,"July 31, 2022  12:00am",https://www.philstar.com/pilipino-star-ngayon/bansa/2022/07/31/2199192/price-freeze-sa-mga-lugar-na-nilindol-hingi
"Mandatory ROTC, ibalik na! – PBBM","Para matuto sa disaster preparedness skills ang mga kabataang Pinoy, mu­ling nanawagan si Pangulong Ferdinand Marcos Jr.  na buhayin ang mandatory Reserve Officers Training Corps (ROTC) program sa mga paaralan. Ang panawagan ay ginawa ni Marcos matapos ang magnitude 7 na lindol na yumanig sa Northern Luzon nitong nakaraang linggo. Ayon sa Pangulo sa kanyang lingguhang vlog, na nakita niya nang magtungo sa mga lugar na lubhang naapektuhan ng lindol na kailangan pa ng mas maraming kamay sa mga disaster zones. Kaya sa pamamagitan umano ng ROTC program ay mas marami pa tayong maihahanda na sibil­yan sa ganitong ­disaster ­response. Nilinaw naman ni Marcos na hindi na­tional defense ang tinuturo sa kanila kundi disaster preparedness at ­capacity building para dito sa risk-related situations na tinuturo sa kanila. Bagama’t likas naman umano sa mga Filipino na maging matulungin ay iba pa rin kapag may roong training at tamang paghahanda sa pagresponde sa panahon ng kalamidad. Idinagdag pa ng ­presidente na ang Pilipinas ay nasa Ring of Fire, typhoon belt at tayo rin ang pinakamataas sa risk sa mga epekto ng climate change kaya hindi dapat magkulang sa paghahanda ang bansa. Matatandaan na sa unang State of the Nation Address (SONA) ni Marcos ay sinabi niya ang pagbuhay sa ROTC.","Para matuto sa disaster preparedness skills ang mga kabataang Pinoy, mu­ling nanawagan si Pangulong Ferdinand Marcos Jr.  na buhayin ang mandatory Reserve Officers Training Corps (ROTC) program sa mga paaralan.","August 1, 2022  12:00am",https://www.philstar.com/pilipino-star-ngayon/bansa/2022/08/01/2199436/mandatory-rotc-ibalik-na-pbbm
"Bagyong Ester, bumilis","Bumilis ang Tropical Depression Ester habang kumikilos pakanluran sa may Philippine sea. Batay sa advisory ng Pagasa, alas-11 ng umaga kahapon, si Ester ay kumikilos pakanlurang direksyon sa bilis na 20 kilometro kada oras sa silangan ng extreme Northern Luzon taglay ang lakas ng hangin na umaabot sa 45 kph at pagbugso na umaabot sa 55 kph. Namataan ang sentro ni Ester sa layong 550km silangan ng Itbayat, Batanes. Ayon sa Pagasa, mananatiling tropical depression si Ester hanggang sa susunod na 36 oras. Inaasahang lumabas na ng Philippine Area of Responsibility si Ester kagabi ng alas-8. Samantala, sa susunod na 24 hours, maaapektuhan ni Ester ang habagat na magdudulot ng mga pag-ulan sa mga lalawigan sa western sections ng Central at Southern Luzon kasama ang Metro Manila at Visayas.",Bumilis ang Tropical Depression Ester habang kumikilos pakanluran sa may Philippine sea.,"July 31, 2022  12:00am",https://www.philstar.com/pilipino-star-ngayon/bansa/2022/07/31/2199191/bagyong-ester-bumilis
"60-anyos retirement age sa DepEd employees, isinulong","Para masuportahan ang pamahalaan sa plano na i-streamline ang burukrasya, isinusulong ni Sen. Chiz Escudero ang panukalang gawing mandatory ang ­pagreretiro ng mga kawani ng Department of Education (DepEd) sa edad na 60-anyos mula sa kasalukuyang 65 taong gulang. Sa Senate Bill no. 58 o ang New Department Retirement Act na inihain ni Escudero, sakop nito ang lahat ng regular na kawani ng DepEd kabilang ang mga guro sa pampublikong paaralan na umaabot na sa 800,000 sa kasalukuyan. Sakaling maging ganap na batas, mabebenipisyuhan nito ang libu-libong retireable DepEd personnel na nasa teaching at non-teaching na gustong gamitin pa ang mga natitira nilang panahon sa ibang trabaho bukod sa kanilang nakagawian na trabaho sa gobyerno. Idinagdag pa ng Senador na chairman ng Senate Committee on Higher, Technical and Vocational Education, mas dapat na bigyan ang mga kawani ng gobyerno na magkaroon ng mahaba-habang panahon para sa kanilang pamilya. Nakasaad naman sa panukala na maaaring payagan ang mga kawani ng DepEd na ituloy ang kanilang serbisyo hanggang sa umabot ang kanilang edad sa 65 kung siya ay may 15 taon nang serbisyo sa departamento.","Para masuportahan ang pamahalaan sa plano na i-streamline ang burukrasya, isinusulong ni Sen. Chiz Escudero ang panukalang gawing mandatory ang ­pagreretiro ng mga kawani ng Department of Education (DepEd) sa edad na 60-anyos mula sa kasalukuyang 65 taong gulang.","August 1, 2022  12:00am",https://www.philstar.com/pilipino-star-ngayon/bansa/2022/08/01/2199432/60-anyos-retirement-age-sa-deped-employees-isinulong
14 lugar nasa ‘very high’ COVID-19 positivity rate; NCR nasa 15% na,"Tumaas pa at umabot na sa 15% ang positivity rate ng COVID-19 sa National Capital Region (NCR) habang 14 na lalawigan naman ang nakapagtala ng “very high” na positivity rate. Ito ay batay sa datos na ibinahagi ni OCTA Fellow Dr. Guido David sa kanyang Twitter account kahapon. Ayon kay David, mula sa dating 14.2% lamang noong Hulyo 23, naging 15% na ang positivity rate ng COVID-19 sa NCR noong Hulyo 29. Mayroon rin aniyang 14 na lalawigan ang nakapagtala ng very high na positivity rates na lampas sa 20%. Nabatid na ang Albay ay nakapagtala ng positivity rate na 25.4% noong Hulyo 29 mula sa 14.2% lamang noong Hulyo 23. Ang Isabela ay nakapagtala ng positivity rates na mula 25.7% ay naging 36.3% habang ang Quezon na dating mayroon lamang na 16.3% ay naging 27.5% na. Ang iba pang lugar na nakapagtala rin ng “very high” positivity rates ay ang Cagayan (22.7%), Camarines Sur (28.4%); Cavite (27.1%), La Union (20.9%); Laguna (30.9%); Nueva Ecija (25.8%); Pampanga (23.2%); Pangasinan (21.0%);  Rizal (21.7%); Tarlac (31.6%) at Zambales (27.2%). Ang positivity rate ang tumutukoy sa porsyento ng tao na nagpopositibo sa COVID-19 mula sa kabuuang bilang ng indibidwal na sumailalim sa COVID test. Noong Sabado, nakapagtala ang bansa ng 3,996 bagong kaso ng COVID-19 sanhi para tumaas ang mga aktibong kaso sa 33,509.Danilo Garcia",Tumaas pa at umabot na sa 15% ang positivity rate ng COVID-19 sa National Capital Region (NCR) habang 14 na lalawigan naman ang nakapagtala ng “very high” na positivity rate.,"August 1, 2022  12:00am",https://www.philstar.com/pilipino-star-ngayon/bansa/2022/08/01/2199435/14-lugar-nasa-very-high-covid-19-positivity-rate-ncr-nasa-15-na
"Panukalang income tax exemption sa poll workers, vineto ni Marcos","Vineto ni Pangulong Ferdinand Marcos Jr. ang panukalang batas na naglalayong ilibre sa buwis ang tinatanggap na honoraria, ­allowances at iba pang benepisyo ng mga taong nagse-serbisyo sa panahon ng eleksiyon. Ang panukala ay nakapaloob sa House Bill No. 9652 at ­Senate Bill No. 2520 na may titulong “An Act ­Exempting from Income Taxation the Honoraria, ­Allowances, and Other Financial Benefits of Persons Rendering Service ­During and Election Period.” Ayon sa paliwanag, ang panukala ay sumasalungat sa layunin ng Comprehensive Tax Reform Program ng ­gobyerno na iwasto ang hindi pagkakapantay-pantay sa sistema ng buwis ng bansa. Nakasaaad din sa paliwanag na maiisan­tabi ang mga repormang isinusulong sa ilalim ng RA 10963 o ang TRAIN law at ang mga pag-aaral sa mga kinauukulang ahensiya ng gobyerno tungkol sa revenue loss.Ipinaliwanag din ni Marcos na ang panukala ay magiging “hindi patas sa ibang mga taong nagsasagawa ng mga katulad na aktibidad at/o serbisyo.” Bukod dito, sinabi rin ni Marcos na ang pagbibigay ng ka­ragdagang suporta sa anumang sektor ay pinakamahusay na natugunan sa pamamagitan ng naka-target na paggasta sa badyet sa halip na sa pamamagitan ng sistema ng buwis. Hinimok ni Marcos ang Kongreso na gumawa ng mga hakbang na naaayon sa “thrust at pangako” ng administrasyon tungo sa pambansang pagbangon ng ekonomiya.","Vineto ni Pangulong Ferdinand Marcos Jr. ang panukalang batas na naglalayong ilibre sa buwis ang tinatanggap na honoraria, ­allowances at iba pang benepisyo ng mga taong nagse-serbisyo sa panahon ng eleksiyon.","July 31, 2022  12:00am",https://www.philstar.com/pilipino-star-ngayon/bansa/2022/07/31/2199194/panukalang-income-tax-exemption-sa-poll-workers-vineto-ni-marcos
"DDR, posibleng matatag sa PBBM admin","Posibleng malikha ang Department of Disaster Resilience (DDR), isang ahensyang pangkalamidad sa ilalim ng tanggapan ni Pangulong Ferdinand “Bongbong” Marcos Jr. Ayon kay House Committee on Ways and Means Chairman at 2nd District Albay Rep. Joey Salceda, pursigido siyang isulong ang panukalang gawing isang malaking ahensya ang DDR. Ang paglikha sa DDR ay muling uminit matapos ang magnitude 7 na lindol na tumama sa ilang probinsya sa Luzon na naramdaman hanggang sa Metro Manila. Sa Senado sinabi naman ni Senate President Juan Miguel Zubiri, na isinusulong ng mga Senador ang pag­likha ng higit na maliit na DDR at ilalagay sa ilalim ng ‘Office of the President’ basta mabisa itong makatutugon sa mga kalamidad at hindi tulad ng kasalukuyang sistema. Ayon kay Salceda, wala namang problema kung maliit ang DDR basta taglay nito ang mahahalagang katangian na nakasaad sa dati niyang panukala. Una nang isinulong ng solon ang DDR noong 17th Congress at dalawang beses itong inaprubahan sa Kamara pero hindi nakapasa sa Senado kahit kabilang sa mga priority measures ni dating Pangulong Rodrigo Duterte Si Salceda ay kilala bilang eksperto sa pangangasiwa sa hamon ng mga kalamidad na napatunayan na niya nang gobernador ito ng Albay at marami sa kanyang mga istratehiya ang ginaya na ng mga LGU.","Posibleng malikha ang Department of Disaster Resilience (DDR), isang ahensyang pangkalamidad sa ilalim ng tanggapan ni Pangulong Ferdinand “Bongbong” Marcos Jr.","August 2, 2022  12:00am",https://www.philstar.com/pilipino-star-ngayon/bansa/2022/08/02/2199604/ddr-posibleng-matatag-sa-pbbm-admin
"Bagyong Ester, nakalabas na ng PAR","Tuluyan nang lumabas ng bansa si Tropical Depression Ester, kahapon. Ayon sa PAGASA, si Ester na naging tropical depression noong Biyernes mula sa pagiging low pressure area (LPA), ay nakalabas na ng Philippine Area of Responsibility (PAR) dakong alas-5 ng madaling araw. Patungo ito sa Ryukyu Islands. Huling namataan si Ester, may 835 kilometro ng east northeast ng extreme Northern Luzon dakong alas-4 ng madaling araw. Mayroon itong taglay na hangin na 45 km kada oras, at pagbugso na hanggang 55 kph, patungong northward sa 20 kph. Gayunman, patuloy umanong makakaranas ng mga pag-ulan sa ilang bahagi ng bansa dahil sa southwest monsoon o habagat. “In the next 24 hours, the Southwest Monsoon enhanced by Tropical Depression “ESTER” and Tropical Storm “SONGDA” (outside the Philippine Area of Responsibility) will bring monsoon rains over several provinces in the western sections of Central and Southern Luzon,” ayon pa sa PAGASA.","Tuluyan nang lumabas ng bansa si Tropical Depression Ester, kahapon.","August 1, 2022  12:00am",https://www.philstar.com/pilipino-star-ngayon/bansa/2022/08/01/2199427/bagyong-ester-nakalabas-na-ng-par
"Pangulong Bongbong Marcos at US Secretary of State, magpupulong","Makikipagpulong kay Pangulong Ferdinand Marcos Jr. si US Secretary of State Antony J. Blinken ngayong Agosto. Sa Agosto 6 magtutungo sa Maynila si Blinken upang maki­pagpulong kay Marcos Jr. at kay Secretary of Foreign Affairs Enrique Manalo upang talaka­yin ang mga bilateral efforts na palakasin ang alyansa ng Amerika at Pilipinas. Inaasahang tatalakayin din ni Blinken  ang COVID-19 pandemic, pakikipagtulungan sa ekonomiya, paglaban sa pagbabago ng klima, krisis sa Burma, at digmaan ng Russia sa Ukraine. Kabilang din sa ­inaasahang tatalaka­yin ang pagpapalakas ng kooperasyon sa ­energy, trade, at investment, pagsusulong ng democratic values, at pandemic recovery. Bukod sa Pilipinas magtutungo si Blinken sa Cambodia, South Africa, Democratic Republic of Congo, at Rwanda sa Agosto 2-12, 2022.",Makikipagpulong kay Pangulong Ferdinand Marcos Jr. si US Secretary of State Antony J. Blinken ngayong Agosto.,"July 31, 2022  12:00am",https://www.philstar.com/pilipino-star-ngayon/bansa/2022/07/31/2199197/pangulong-bongbong-marcos-us-secretary-state-magpupulong
Acuzar itinalagang housing czar,"Itinalaga ni Pangulong Ferdinand Marcos Jr. ang negosyanteng si Jose “Jerry” Acuzar bilang bagong pinuno ng Housing and Urban Development Coordinating Council (HUDCC). Nanumpa kay Marcos si Acuzar noong Biyernes bilang bagong housing czar sa Study Room sa Malacañan Palace. Ipinanganak noong Hunyo 19, 1955, si Acuzar ay nagmula sa Balanga, Bataan. Si Acuzar ang may-ari ng pribadong kum­panya ng real estate na New San Jose ­Builders. Siya ang nagtatag at may-ari ng heritage hotel-resort na Las Casas Filipinas sa Bagac, Bataan. Bayaw si Acuzar ni Paquito Ochoa Jr., na nagsilbi bilang executive secretary noong administrasyon ni yumaong Pangulong Benigno “Noynoy” Aquino III. Ang DHSUD ay nagsisilbing pangunahing pambansang ahensya ng pamahalaan na responsable para sa pamamahala ng pabahay at urban development.",Itinalaga ni Pangulong Ferdinand Marcos Jr. ang negosyanteng si Jose “Jerry” Acuzar bilang bagong pinuno ng Housing and Urban Development Coordinating Council (HUDCC).,"July 31, 2022  12:00am",https://www.philstar.com/pilipino-star-ngayon/bansa/2022/07/31/2199195/acuzar-itinalagang-housing-czar
"P3.8 milyong agri facilities, irigasyon winasak ng lindol sa CAR – DA","Umaabot sa P3.8 milyong halaga ng agricultural facilities at irrigation systems ang nasira sa Cordillera Administrative Region (CAR) dahil sa naganap na magnitude 7 lindol sa Norte. Kaugnay nito, inatasan na ng Department of Agriculture (DA) ang mga bureaus, attached agencies at corporations na tiyakin na may maibibigay na ayuda ang ahensya sa mga apektadong magsasaka. Samantala, tiniyak naman ng National Food Authority (NFA) na mayroong sapat na suplay ng rice buffer para sa madaliang relief operations sa Regions 1 at 2 kahit may dalawang warehouse ng NFA sa Pidigan Abra at Candon City ang nasira dahil sa naturang lindol. Matatandaang lima katao ang nasawi habang 131 ang nasugatan dahil sa “major quake” na tumama sa Abra nitong nakalipas na araw.",Umaabot sa P3.8 milyong halaga ng agricultural facilities at irrigation systems ang nasira sa Cordillera Administrative Region (CAR) dahil sa naganap na magnitude 7 lindol sa Norte.,"July 30, 2022  12:00am",https://www.philstar.com/pilipino-star-ngayon/bansa/2022/07/30/2198975/p38-milyong-agri-facilities-irigasyon-winasak-ng-lindol-sa-car-da
Monkeypox cases i-isolate sa ospital ‘wag sa bahay – PHAPI,"Dalhin sa ospital o isolation facility at hindi sa bahay ang isang hinihinalang tinamaan ng monkeypox upang mabigyan ng tamang atensyon at hindi na kumalat. Ayon kay Private Hospitals Association of the Philippines Inc. (PHAPI) President Dr. Jose Rene De Grano, dapat na madala sa isolation facilities ng mga ospital ang suspected monkeypox cases para sa wastong obser­basyon at paggamot hanggat maari. “Hindi po puwedeng sa bahay iyan pagka talaga pong suspect. Suspek po ng monkeypox ay kailangang i-isolate siya sa isang area,” ani De Grano sa pahayag ng Dobol B TV. “Kung talagang monkeypox ‘yan, kung maaari, huwag munang iano sa bahay at baka mas dumami po,” ­dagdag ni De Grano. Paliwanag niya, mas mabuti na sa ospital dalhin dahil ang mga pagamutan ay mayroong isolation areas. “Yes po kasi ang mga ospital maraming may mga isolation areas po ‘yan. Miski mga COVID areas hindi naman ‘yan isang ward. May kanya-kanyang room ‘yan, separate na mga isolation areas,” aniya. “Pero ‘ gusto ­nating matiyak na talagang monkeypox ba talaga ito and then kailangang i-isolate natin nang sa gayun ay maibigay natin ang proper treatment,” aniya pa. Nilinaw niya rin na kahit pare-prehong suspected monkeypox ang mga pasyente magkakahiwalay sila ng room o isolation area. Nitong Biyernes ­(Hulyo 29) nang kumpirmahin ni DOH Undersecretary Dr. Beverly Ho ang Pinoy na kauna-unahang pasyente ng monkeypox na dumating sa bansa noong Hulyo 19 at nailabas ng Research Institute for Tropical Medicine (RITM) ang resulta ng RT-PCR test  nitong Hulyo 28. May travel record ang pasyente na nagtungo sa mga bansang may kaso ng monkeypox. Samantala, tiniyak din ni De Grano na handa na ang mga pribadong ospital sakaling dumami pa ang mga pasyenteng matutukoy na tinamaan ng mon­keypox sa bansa, tulad ng paghahanda o protocol nilang ginawa sa COVID-19, alinsunod sa abiso ng DOH. “May ibang mga sintomas ‘yan. May mga rashes ‘yan at may mga kulani, ganu’n. Pero ‘yung ibang mga sintomas like fever, pagsasakit ng katawan, para din ‘yang flu, para ring COVID,” ani De Grano. “Kung talagang very high ang degree ng suspicion, itatawag agad ito ng private hospital kung doon siya nagpunta and then RITM lab talaga o mga ospital ng government ang siyang magpi-pickup na po niyan para mapag-aralan din kung tunay na sintomas ‘yung mga ‘yon,” paliwanag pa niya. Maari rin aniyang dalhin sa public hospitals ang mga nangangailangan ng isolation upang mabawasan ang problema sa gastusin. Sa ngayon ay hindi pa available ang gamot sa monkeypox sa bansa kaya ang magpopositibo sa monkeypox ay gagamutin muna depende sa nakikitang sintomas. “Supportive lang talaga ‘yan, kung ano lang kailangan niya. Kung kailangan su­werohan, susuwerohan. Kung may lagnat, para sa lagnat... Pagsasakit ng katawan, ganun  po, kung ano ang ano,” aniya pa.",Dalhin sa ospital o isolation facility at hindi sa bahay ang isang hinihinalang tinamaan ng monkeypox upang mabigyan ng tamang atensyon at hindi na kumalat.,"July 31, 2022  12:00am",https://www.philstar.com/pilipino-star-ngayon/bansa/2022/07/31/2199199/monkeypox-cases-i-isolate-sa-ospital-wag-sa-bahay-phapi
