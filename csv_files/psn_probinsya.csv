title,article_text,summary,article_date,source
"SIM card registration, itinutulak ng Quezon solon","Dahil sa laganap na ang mga text scams at iba pang mobile phone-aided criminal activities, isinusulong ngayon sa Mababang Kapulungan ng Kongreso ni Quezon province 4th District Representative Mike Tan ang SIM Card Registration. Ayon kay Rep. Tan, susog ito sa Senate Bill ni Senador Grace Poe na pigilan ang persona­lized text scam. Ayon sa neophyte lawmaker,  nahihirapan ang mga otoridad na resolbahin agad ang cybercrime sapagkat napakadaling magpalit ng SIM Card at walang naiiwang pagkakakilanlan ang ginamit sa paggawa ng krimen. Sa pamamagitan ng House Bill No. 2819 o “An act to eradicate mobile phone-aided terrorism and criminal activities, mandating for this purpose ownership re­gistration of all SIM cards for cellular phones” ay masusugpo ang mga ganitong klase ng masamang gawain. Kapag naging ganap na batas, magkakaroon ng registry o database ng validated information mula sa mga bibili at magmamay-ari ng SIM Cards.  Ito rin umano ang hakbang na ginawa ng Singapore, Malaysia, Indonesia, Brunei, at ng iba pang bansa na nagtagumpay sa implementasyon nito.","Dahil sa laganap na ang mga text scams at iba pang mobile phone-aided criminal activities, isinusulong ngayon sa Mababang Kapulungan ng Kongreso ni Quezon province 4th District Representative Mike Tan ang SIM Card Registration.","September 6, 2022  12:00am",https://www.philstar.com/pilipino-star-ngayon/probinsiya/2022/09/06/2207655/sim-card-registration-itinutulak-ng-quezon-solon
P9.7 milyon marijuana nasabat sa Bulacan,"Aabot sa P9,720,000.00 na halaga ng bloke ng marijuana ang nakumpiska sa dalawang suspek na sangkot sa pagbebenta ng illegal na droga sa Brgy. Santol ng nasabing bayan kamakalawa ng hapon. Sa report na tinanggap ni Police Regional Office director P/Brig. Gen. Cesar Pasiwen, kinilala ang mga suspek na sina Mark Lambert Bhobe at Angelo Llagas ng Meycauayan at Gaya-Gaya, San Jose del Monte. Nadakip ang mga suspek sa isinagawang buy-bust sa Brgy. Santol, Balagtas, Bulacan ganap na alas-2:45 ng hapon. Nakuha mula sa kanila ang 3-sako na naglalaman ng 81 bloke ng marijuana na nasa 81,000 gramo. Samantala, naaresto sa isa pang operasyon ang limang tulak na sina Jose Oliver Mercado alyas Doro, Jonathan Villafuerte alyas Badong ng San Ildefonso, Gemar Naliatan alyas Amang of Niugan, Angat, Arnold Zaldy Talastas Jr. ng Biñang 2nd, Bocaue at Benjie Agbay ng Brgy, Inaon, Pulilan. Naaresto ang limang suspek sa isinagawang drug bust operation sa bayan ng San Ildefonso sa Bulacan. Nakuha mula sa kanila ang 10 plastic sachet ng hinihinalang shabu at shabu paraphernalia.","Aabot sa P9,720,000.00 na halaga ng bloke ng marijuana ang nakumpiska sa dalawang suspek na sangkot sa pagbebenta ng illegal na droga sa Brgy. Santol ng nasabing bayan kamakalawa ng hapon.","September 6, 2022  12:00am",https://www.philstar.com/pilipino-star-ngayon/probinsiya/2022/09/06/2207663/p97-milyon-marijuana-nasabat-sa-bulacan
"Kagawad, 1 pa todas sa pamamaril","Patay ang isang barangay kagawad at isang magsasaka habang sugatan ang isa pang lalaki na tinamaan ng ligaw na bala matapos ang pamamaril sa magkahiwalay na bayan sa lalawigan ng Quezon kamakalawa, Ayon kay Quezon Police Provincial­ Office (QPPO) director P/Col. Joel Villa­­nueva, naganap ang unang insidente sa Barangay Ajos, Catanauan, Quezon. Nasa loob ng kanyang tindahan bandang alas-3:50 ng hapon si Barangay Kagawad Ramil Aviso, 55, nang dumating ang dalawang hindi naki­kilalang lalaki at nagkunwaring bibili ng tubig at softdrinks. Nang makakuha ng tiyempo, isa sa mga suspek ang bumunot ng baril mula sa kanyang beywang at pinagbabaril sa ulo at iba’t ibang parte ng katawan ang biktima na agad nitong ikinamatay. Matapos na mapuruhan ang biktima, mabilis na tumakas ang mga salarin sakay ng isang motorsiklo patungo sa direksyon ng bayan ng Mulanay. Nakikipagtalo naman ang magsasakang si Jesie Conde, 48, sa kabarong­ si Rodel Rodriguez, 38, ng Barangay San Vicente dakong alas-8:30 ng gabi sa Sitio Malumbang, Barangay San Juan, San Narciso, Quezon nang ma­inis­ ang huli saka bumunot ng baril at makailang beses na pinaulanan ng punglo sa katawan ang una. Minalas namang tamaan ng ligaw na bala sa kanang bahagi ng tagiliran si Jimmy  Abalete, 50, na noon ay naka­upo lamang sa labas ng kanyang bahay.","Patay ang isang barangay kagawad at isang magsasaka habang sugatan ang isa pang lalaki na tinamaan ng ligaw na bala matapos ang pamamaril sa magkahiwalay na bayan sa lalawigan ng Quezon kamakalawa,","September 5, 2022  12:00am",https://www.philstar.com/pilipino-star-ngayon/probinsiya/2022/09/05/2207422/kagawad-1-pa-todas-sa-pamamaril
"14-anyos nanlaban sa 2 rapist, nakaligtas","Hindi nasiraan ng loob ang 14-anyos na babae nang pagkakagatin niya ang dalawang lalaking kumaladkad umano sa kanya para pagsamantalahan sa ilog sa Brgy. Cambaog ng bayang ito, ayon sa pulisya kahapon. Kinilala ang naarestong suspek na si Jeffrey Ramos, 34, binata, construction worker habang nakatakas ang kanyang kasamahang si William Jimenez, residente ng Brgy. Cambaog ng naturang bayan. Ang biktima ay itinago sa pangalang Nene, estudyante at residente sa naturang lugar. Sa report ng Bustos Police, nangyari ang insidente bandang alas-8:00 ng gabi sa tabing ilog sa naturang lugar. Ayon sa report, nag­lalakad pauwi si Nene nang biglang dambahin at kaladkarin ng mga suspek papunta sa ilog. Nang makarating sa ilog ay walang kaabug-abog na nilamas ang kanyang dibdib at winasak ang kanyang damit ng dalawang gigil na gigil na suspek. Dahil dito, pinagkaka­gat ng biktima ang mga braso ng mga suspek na nakayapos sa kanya hanggang sa makatakbo at tuluyang makatakas. Agad nagsumbong sa kanyang amain ang biktima na humingi naman ng saklolo sa mga tanod na mabilis na rumesponde kaya nahuli ang isa sa mga suspek. Nahaharap ang mga suspek sa kasong acts of lasciviousness in relation to R.A. 7610.             Tinutugis na rin ng mga pulis ang suspek na nakatakas.","Hindi nasiraan ng loob ang 14-anyos na babae nang pagkakagatin niya ang dalawang lalaking kumaladkad umano sa kanya para pagsamantalahan sa ilog sa Brgy. Cambaog ng bayang ito, ayon sa pulisya kahapon.","September 6, 2022  12:00am",https://www.philstar.com/pilipino-star-ngayon/probinsiya/2022/09/06/2207660/14-anyos-nanlaban-sa-2-rapist-nakaligtas
8 rebeldeng NPA natepok sa gutom  ,"Walong miyembro ng New Peoples’ Army (NPA) ang pinaniniwa­laang namatay sa matind­ing gutom nang sumailalim sa autopsy ang kanilang mga bangkay sa Ba­rangy Canadam, Maco­nacon, Isabela. Ang mga naturang bangkay ay nakilalang sina Alyas Monmon, Marco, Bryan, Eloy, Bambo, Ri­gid, Dondon at Brad kung saan ang dalawa rito ay dati nang tinutugis ng awtoridad dahil sa rami ng bilang ng krimeng nagawa. Sa autopsy na isinagawa ni P/Lt. Col. Eli­zardo Dailed, medico-legal officer ng Santiago City Forensic Unit sa Maconacon Public Ce­metery noong Agosto 9, pagkagutom ang dahi­lan ng pagkasawi ng walo dahil sa manipis at sobrang payat ng kani­lang mga muscles. Wala rin nakitang sen­yales ng matinding injury, fracture o gunshot wound sa katawan ng mga nahukay na bangkay. Narekober ang walong bangkay dahil sa tulong ng mga dating rebelde na sumuko sa kasundaluhan na nakabase sa bayan ng Maconacon, Isabela na siyang nakakakilala sa mga ito. Naging matagumpay ang pagkuha sa mga bangkay dahil sa pinagsanib na puwersa ng Maconacon Police, PIU, IPPO; 1st IPMFC; 201st MC-RMFB 2; 52MICO at 95th Infantry Battalion ng Philippine Army at 5CMOB.","Walong miyembro ng New Peoples’ Army (NPA) ang pinaniniwa­laang namatay sa matind­ing gutom nang sumailalim sa autopsy ang kanilang mga bangkay sa Ba­rangy Canadam, Maco­nacon, Isabela.","September 5, 2022  12:00am",https://www.philstar.com/pilipino-star-ngayon/probinsiya/2022/09/05/2207425/8-rebeldeng-npa-natepok-sa-gutom-
Cagayan niyanig ng 4.3 magnitude na lindol,"Niyanig ng magnitude 4.3 na lindol ang lalawigan ng Cagayan kahapon. Batay sa ulat ng Phivolcs, naitala ang lindol dakong alas-12:32 ng tang­hali sa bayan ng Claveria. Tectonic umano ang origin ng pagyanig na may lalim na 20 kilometro. Anang Phivolcs, na­itala ang Instrumental Inten­sity­ 1 sa Claveria, Cagayan. Wala naman uma­nong inaasahang pinsala­ at aftershocks ang Phivolcs­ sa naganap na lindol.",Niyanig ng magnitude 4.3 na lindol ang lalawigan ng Cagayan kahapon.,"September 5, 2022  12:00am",https://www.philstar.com/pilipino-star-ngayon/probinsiya/2022/09/05/2207412/cagayan-niyanig-ng-43-magnitude-na-lindol
"Ginang at lover, kinatay ng live-in partner","Dahilan umano sa matinding selos, pinagsasaksak hanggang ma­patay ng isang mister ang kaniyang live-in partner at hinihinalang lover nito sa madugong insidente ng love triangle sa Balayan, Batangas nitong Biyernes. Kinilala ang mga nasawi na sina Analyn Alico at umano’y lover nitong si Edison Garilao. Ang mga biktima ay kapwa nagtamo ng malalalim na saksak sa iba’t ibang bahagi ng katawan na siyang kumitil sa kanilang buhay. Nahaharap naman sa kasong pagpatay ang suspek na si Remegio Doble, kinakasama ni Alico. Sa report ng CALABARZON Police, nangyari ang krimen sa Brgy. San Piro, Balayan, Batangas bandang alas-4:30 ng madaling araw. Ayon sa imbestigas­yon, nagkaroon ng pag­tatalo sa pagitan nina Doble at Alico dahil nagseselos umano ang una sa hinihinalang karelasyon ng nasabing ginang na si Garilao. Sa gitna ng mainitang pagtatalo, pinagsasaksak ni Doble ang ginang na duguang humandusay saka nito pinuntahan sa compound ni Mr. Marcial Bulirao si Garilao na noo’y kasalukuyang naglilinis sa garahe at inundayan ng sunud-sunod na saksak. Ang mga biktima ay mabilis na isinugod sa Don Manuel Lopez Memorial Hospital pero kapwa idineklarang dead on arrival sanhi ng mga tinamong tama ng saksak sa katawan.",,"September 4, 2022  12:00am",https://www.philstar.com/pilipino-star-ngayon/probinsiya/2022/09/04/2207248/ginang-lover-kinatay-ng-live-partner
"Calaca, idineklara nang lungsod sa Batangas","Nagbunyi ang mga taga-Calaca matapos na pormal na maideklara na ika-limang siyudad ang kanilang bayan nang ma­nalo ang “Yes” vote sa katatapos na plebisito sa lalawigang ito kamakalawa. Lumabas sa opisyal na resulta ng Commission on Elections (Comelec) na 29,424 residente ang bumoto ng “Oo” habang 3,781 ang bumoto sa “Hindi” mula sa katanungang -- “Pumapayag ka ba na ang munisipa­lidad ng Calaca ay ga­wing isang lungsod ng probinsya ng Batangas na kikilalanin bilang lungsod ng Calaca alinsunod sa Batas Republika bilang 11544 na kilala rin bilang charter of the city of Calaca. Nabatid na mahigit 50 porsyento ng populas­yon ng mga botante ng Calaca ang lumabas upang bumoto sa 37 na itinalagang polling cen­ters nitong Sabado sa kabila ng banta ng ma­lakas na pag-ulan dala ng Habagat at sa paghagupit ng bagyong Henry. Dahil dito, ang Calaca ang naging kauna-una­hang lungsod sa unang distrito ng Batangas at panglima sa buong lalawigan kasunod ng Lipa, Batangas, Tanauan at Sto. Thomas. Naging saksi sa prok­lamasyon sina Comelec Chairman George Erwin Garcia, Commissioner Aimee Ferolino, Mayor Nas Ona, First District Rep. Eric Buhain, ang kanyang maybahay na si dating Rep. Eileen Ermita-Buhain at iba pang lokal na opisyal. Sinabi ni Calaca Police officer-in-charge P/Lt. Col. Willy Salazar sa isang press statement na naging matagumpay ang isinagawang plebisito da­hil ginawa ito sa isang mapayapa at maayos na paraan. Noong May 26, 2021, nilagdaan ang noon ay Pangulong Rodrigo Du­terte ang Republic Act 11544 for sa conversion ng Calaca patungo sa isang component city. Ang Calaca na mata­tagpuan may 116 km mula sa Maynila, ay dating­ baryo at bahagi ng Balayan bago ito opisyal na ginawang bayan noong May 10, 1835. Ayon sa census noong 2020, ang Calaca ay may populasyon na 87,361 ka­tao, at may sukat na 114.58 km kuwadrado. Sinabi ni Mayor Ona na mas mabilis na nga­yong mararamdaman ang pag-unlad ng Calaca dahil isa na itong ganap na lungsod.",,"September 5, 2022  12:00am",https://www.philstar.com/pilipino-star-ngayon/probinsiya/2022/09/05/2207420/calaca-idineklara-nang-lungsod-sa-batangas
"Ama naburyong, buong pamilya hinostage","Isang tama ng bala sa dibdib ang tinamo ng isang padre-de-pamilya mula sa mga rumespondeng pulis ma­tapos nitong i-hostage ang kanyang buong pa­milya nang maburyong kahapon ng madaling araw sa Brgy. Anabu 2-D, Imus City. Kasalukuyan nga­yong­­ inoobserbahan sa pa­ga­­­mutan ang suspek na nakilalang si Cornelio­ Andrada Bautista, 52- anyos ng nasabing lugar dahil hiniling nito ang insidente. Ligtas naman at wa­lang nasugatan sa limang miyembro ng pa­milya na hinostage ng suspek na nakilalang sina Jonlyn Solo Bautista, misis ng suspek, 40-anyos; Linalyn S. Bautista, 17-anyos, Lynielle S. Bautista, 16-an­yos, Lionell John S. Bautista, 14-anyos at Lord Chekerson S. Bautista, 11-anyos, mga anak ng suspek. Sa imbestigasyon, alas-12:50 ng madaling araw ng maganap ang pangho-hostage ng suspek sa kaniyang asawa at mga anak sa loob mismo ng kanilang tahanan sa Brgy. Anabu 2-D, Imus City, Cavite. Armado ng baril, nagwala ang suspek hanggang sa tinutukan nito ang kaniyang pamilya. Agad na rumesponde ang SWAT team at Imus Police at sinimulan ang negosasyon sa suspek. Nang makita ng suspek ang kapulisan na nakapalibot sa kanilang bahay, lalo itong nagwala at itinutok ang kaniyang baril sa kapulisan at akmang ipuputok ito. Dito na  binaril ng isa sa kapulisan ang suspek na tinamaan sa itaas na bahagi ng dibdib nito. Duguang bumagsak ang suspek na agad na­­mang naitakbo sa pa­ga­mutan. Sa pagsisiyasat­ ng pulisya, matinding selos ang nagtulak sa suspek na gawin ang panghohostage. Wala namang nasaktan sa mga miyembro ng pamilya nito.","Isang tama ng bala sa dibdib ang tinamo ng isang padre-de-pamilya mula sa mga rumespondeng pulis ma­tapos nitong i-hostage ang kanyang buong pa­milya nang maburyong kahapon ng madaling araw sa Brgy. Anabu 2-D, Imus City.","September 5, 2022  12:00am",https://www.philstar.com/pilipino-star-ngayon/probinsiya/2022/09/05/2207414/ama-naburyong-buong-pamilya-hinostage
3 motibo sinisilip sa pagpatay sa abogada at anak sa Cebu,"Tinututukan ngayon ng Mandaue City Police ang tatlong anggulo na posibleng motibo sa pamamaril sa isang abogada at anak nito noong Huwebes ng gabi sa nabanggit na lungsod. Nasa ligtas nang kalagayan ang mag-inang Atty. Karen Quinanola- Gonzalez at anak na si Jeremy Keith, 19, matapos na tambangan habang  sakay ng kotse ng mga hindi pa naki­kilalang suspek dakong 8:35 ng gabi sa Hernan Cortes Avenue, Brgy. Ba­nilad Mandaue City. Naniniwala naman si P/Lt. Col. Frank Oriol, Deputy Director for Ope­rations Mandaue City Police Office, na may kinalaman sa trabaho ng biktima ang motibo sa pananambang. Si Quinanola-Gonzales bukod sa pagiging abogada, ay manager siya ng Business Marketing and Develop­ment Department sa Cebu Port Au­thority at nagsusulat din sa isang local daily newspaper sa Cebu. “One is her work handling cases, second as an employee of the Cebu Ports Authority and third, maybe personal grudge,” ani Oriol. Tiniyak ni Oriol na tuluy-tuloy ang kanilang follow-up investigation upang matukoy ang suspek at motibo sa krimen. Samantala, nag-alok ang Integra­ted Bar of the Philippines-Cebu Chapter ng P50,000 reward sa sinumang makapagturo sa pagkakakilanlan ng suspek. “We should not allow shooting incidents to be a common fare in the news. The usual statement denoun­cing or condemning an attack done to any person, after the initial dismay of learning of the senseless harm done, will not cut it,” pahayag pa ng IBPCC.",Tinututukan ngayon ng Mandaue City Police ang tatlong anggulo na posibleng motibo sa pamamaril sa isang abogada at anak nito noong Huwebes ng gabi sa nabanggit na lungsod.,"September 5, 2022  12:00am",https://www.philstar.com/pilipino-star-ngayon/probinsiya/2022/09/05/2207413/3-motibo-sinisilip-sa-pagpatay-sa-abogada-anak-sa-cebu
"May-ari ng security agency inutas, anak kritikal","Patay ang babaeng may-ari ng isang security agency habang nasa kritikal na kalagayan ang kanyang anak makaraang pagbabarilin ng hindi pa nakikilalang salarin na sakay ng motorsiklo ng Sabado ng hapon. Kinilala ni P/Lt. Col. Alexie Desamito, hepe ng pulisya rito, ang nasa­wing biktima na si Lilia Cabiedes, 47, presidente ng Tekforce Security Agency, habang  isinugod­ naman sa Good Sama­ritan Hospital, dito, ang kanyang anak na si Mark Gabriel Cabiedes, 25, data encoder ng nasabi ring security agency at kapwa nakatira sa Barangay Poblacion, San Isidro, NE. Habang inaalam pa ng pulisya ang pagkaka­ki­lanlan ng ‘lone gunman’ na suspek, sakay umano ng isang itim na Honda Mio motorcycle, na tuma­kas patungo sa hindi pa tukoy na direksyon. Lumabas sa imbestigasyon na pauwi na dakong alas-5:40 ng hapon ang mag-ina sakay ng isang modified electric-operated na kotse nang sila ay sundan ng suspek at hindi nagtagal ay pinaputukan sila ng ilang beses. Kapwa isinugod ang mag-inang biktima sa nasabing pagamutan kung saan binawian ng buhay ang nakatatandang biktima. Nagtamo ng tama ng bala sa kaliwang bahagi ng ulo ang isa pang biktima, ayon sa pulisya. Ayon kay Lt. Col. De­samito, sinusuri na umano nila ang lahat ng closed circuit television (CCTV) footages para matukoy ang pagkakakilanlan ng suspek na makatutulong sa pag-aresto sa suspek. Sa ngayon, mayroon na umanong person of interest ang pulisya at kinukumpleto na lang umano ang sasabihin ng iba pang witness.",Patay ang babaeng may-ari ng isang security agency habang nasa kritikal na kalagayan ang kanyang anak makaraang pagbabarilin ng hindi pa nakikilalang salarin na sakay ng motorsiklo ng Sabado ng hapon.,"September 5, 2022  12:00am",https://www.philstar.com/pilipino-star-ngayon/probinsiya/2022/09/05/2207418/may-ari-ng-security-agency-inutas-anak-kritikal
"Mag-utol, 2 pa timbog sa P4.76 milyon shabu","Nasa 4.76 milyong pisong halaga ng shabu ang nakumpiska ng mga ahente ng Philippine Drug Enforcement Agency (PDEA) at mga pulis habang apat katao ang arestado sa ginawang magkahiwalay na buy-bust operation sa lalawigan ng Camarines Sur kamakalawa ng gabi. Nahaharap sa kasong paglabag sa Comprehensive Dangerous Drugs Act of 2002 ang mga suspek na sina Edcel Porsona Dellagas, 35-anyos at kapatid nitong si Richard, 39; pawang taga-Zone-3, Brgy. Sigamot, Libma­nan, Camarines Sur; Alvin Conmigo Bonifacio, 33, at Jomel Martirez Abeca, 33; kapwa ng Zone-7, Brgy. Sta. Cruz Ratay, Calabanga. Sa ulat, dakong alas-8:37 ng gabi, sa koordinasyon sa PDEA ay inilatag ng mga tauhan ng Police Regional Drug Enforcement Unit 5, 501st Regional Mobile Force Batallion 5, Naga City Police Intelligence Unit at Libmanan Police ang buy- bust operation sa magkapatid na Dellagas sa kanilang bahay sa Zone-3, Brgy. Sigamot, Libmanan. Hindi na nagawa pang makatakas ang magkapatid nang arestuhin ng mga operatiba makaraang iabot sa poseur buyer ang biniling droga. Nakuha sa mga sus­pek ang malalaking bungkos ng plastic na may lamang shabu na tumi­timbang ng 200-gramo at nagkakahalaga ng P1,360,000. Dakong alas-11:50 naman ng gabi sa tulong ng Calabanga Police ay magkatuwang na inilatag ng mga ahente ng PDEA-Catanduanes, PDEA-Masbate at PDEA-Camarines Sur ang buy-bust operation laban kina Bonifacio at Abeca sa Zone-7, Brgy. Sta. Cruz Ratay, Calabanga. Walang kawala ang mga suspek makaraang makumpiska sa kanila ang malalaking sachet ng shabu na may timbang na 500-gramo at nagkakahalaga ng P3,400,000. Umaabot umano lahat sa 700 gramo ang nabawing shabu mula sa apat na suspek sa dalawang operasyon na nagkakahalaga ng P4.76 milyong.",Nasa 4.76 milyong pisong halaga ng shabu ang nakumpiska ng mga ahente ng Philippine Drug Enforcement Agency (PDEA) at mga pulis habang apat katao ang arestado sa ginawang magkahiwalay na buy-bust operation sa lalawigan ng Camarines Sur kamakalawa ng gabi.,"September 6, 2022  12:00am",https://www.philstar.com/pilipino-star-ngayon/probinsiya/2022/09/06/2207658/mag-utol-2-pa-timbog-sa-p476-milyon-shabu
"Suspek sa hostage drama sa Cavite, patay na","Hindi na rin naisalba pa ng mga doktor ang buhay ng isang ama na nanghostage sa kanyang buong pamilya dahil sa selos kamakalawa sa Brgy. Anabu 2-D, Imus City. Namatay makalipas ang isang araw pagkaratay sa ospital ang hostage taker na si Cornelio Andrada Bautista, 52 anyos, ng Brgy. Anabu 2-D Imus City, Cavite dahil sa tinamong sugat sa katawan. Ligtas naman at wa­lang nasugatan sa limang miyembro ng kaniyang pamilya na kinabibilangan ng kanyang asawa at apat na menor-de-edad niyang anak. Matatandaan na alas-12:50 ng madaling araw nang maganap ang pangho-hostage ng suspek sa kanyang pamilya sa loob mismo ng kanilang tahanan. Tinutukan nito ng baril ang kanyang pamilya kaya nang rumesponde ang mga pulis ay tinangka siyang pahupain. Gayunman, lalong nagwala ang suspek at akma umanong papuputukan nito ang mga awtoridad kaya inunahan na siyang barilin na tinamaan sa itaas na bahagi ng dibdib.","Hindi na rin naisalba pa ng mga doktor ang buhay ng isang ama na nanghostage sa kanyang buong pamilya dahil sa selos kamakalawa sa Brgy. Anabu 2-D, Imus City.","September 6, 2022  12:00am",https://www.philstar.com/pilipino-star-ngayon/probinsiya/2022/09/06/2207654/suspek-sa-hostage-drama-sa-cavite-patay-na
"Amok umatake ng saksak, todas sa pulis","Isang lalaki ang patay nang barilin ng pulis matapos niyang atakihin ng saksak habang tinatangka siyang awatin sa kanyang pag-aamok sa Rodriguez, Rizal kamakalawa ng hapon. Ang suspek ay nakilalang si Jonathan Dado, residente ng Brgy. San Jose, Rodriguez. Naisugod pa siya sa Infirmary Clinic pero kinailangang ilipat sa Casimiro Ynares Medical Center, ngunit hindi na umabot pa doon ng buhay. Lumilitaw sa ulat ng Rodriguez Municipal Police na dakong alas-2:30 ng hapon nang maganap ang insidente sa Block 7, Phase 1K, Kasiglahan Village, sa Brgy. San Jose, Rodriguez. Nauna rito, sa ‘di pa batid na kadahilanan ay nagwala umano ang suspek kaya’t humingi ng tulong ang mga barangay tanod ng Area 5, Kasiglahan Village, sa mga operatiba ng COMPAC 4. Kaagad namang rumesponde si P/Staff Sgt. Nestor Cruz at kasama ang mga barangay tanod ay tinangkang payapain at awatin ang suspek na armado ng patalim at nanggugulo sa lugar. Sa halip naman umanong sumuko, sinugod ng suspek ang pulis at inatake sanhi upang mabuwal ito. Nakaramdam ng panganib para sa kanyang buhay, napilitan ang pulis na barilin ang suspek na nagresulta sa kanyang kamata­yan.","Isang lalaki ang patay nang barilin ng pulis matapos niyang atakihin ng saksak habang tinatangka siyang awatin sa kanyang pag-aamok sa Rodriguez, Rizal kamakalawa ng hapon.","September 6, 2022  12:00am",https://www.philstar.com/pilipino-star-ngayon/probinsiya/2022/09/06/2207664/amok-umatake-ng-saksak-todas-sa-pulis
"4 coastal areas sa Visayas at Mindanao, may red tide","Iniulat ng Bureau of Fisheries and Aquatic Re­sources (BFAR) na nag­positibo sa paralytic shellfish poison (PSP) o toxic red tide ang apat na coastal areas sa Visayas at Mindanao. Batay sa shellfish bul­letin na may petsang Set­yembre 2, sinabi ng BFAR na kabilang sa mga naturang lugar ay ang Matarinao Bay sa Eastern Samar; coastal waters ng Dauis at Tagbilaran City sa Bohol, Dumanquillas Bay sa Zam­boanga del Sur, at Lianga Bay sa Surigao del Sur. Kaugnay nito, pina­alalahanan ng BFAR ang publiko na lahat ng uri ng shellfish at acetes, o alamang, na nakokolekta mula sa naturang mga lugar ay hindi ligtas na kainin. Sinabi rin ng ahensiya na ang iba pang sea­food o lamang-dagat na nakokolekta sa mga naturang lugar ay ligtas naman sa human consumption kabilang dito ang isda, pusit, hipon at mga alimango. Kailangan lamang ani­lang tiyakin na sariwa ang mga ito, nalinis na mabuti at natanggalan ng hasang bago lutuin at kainin. “Fish, squids, shrimps, and crabs are safe for human consumption provided that they are fresh and washed thoroughly, and internal organs such as gills and intestines are removed before cooking­,” anang BFAR.",Iniulat ng Bureau of Fisheries and Aquatic Re­sources (BFAR) na nag­positibo sa paralytic shellfish poison (PSP) o toxic red tide ang apat na coastal areas sa Visayas at Mindanao.,"September 5, 2022  12:00am",https://www.philstar.com/pilipino-star-ngayon/probinsiya/2022/09/05/2207415/4-coastal-areas-sa-visayas-mindanao-may-red-tide
Iloilo City nagdeklara ng state of calamity,"Nagdeklara ang Iloilo City ng state of calamity dahil sa outbreak ng acute gastroenteritis (AGE) at cholera sa kanilang mamamayan. Sa isang special session nitong Biyernes, inaprubahan ng Sangguniang Panglungsod ang pagdedeklara ng state of calamity sa Iloilo City dahil sa natu­rang mga sakit base sa rekomendasyon ng City Disaster Risk Reduction and Management Council (CDRRMC). Ang deklarasyon ay ginawa upang ma­kapagpalabas ng P12.5 milyon na quick response fund (QRF) na gagamitin para sa 3-buwang operasyon ng city government. Mula sa naturang pondo, P5 milyon ang gagamitin para sa pag-utilize ng karagdagang medical personnel habang P3 milyon ay ilalaan para sa pagbili ng mga medical supplies. Nasa P3 milyon din ang ilalaan para sa pagbili ng mga gamot, habang P500,000 para sa fuel, at P1 milyon para sa maintenance at opera­ting expenses (MOOE). Ipinaliwang ni Dr. Annabelle Tang, City Health Office (CHO) officer-in-charge, mayroon pa silang supply sa kanilang tanggapan subalit hindi na sapat ito matapos na hindi nila natantya ang pagtama ng outbreak. Nitong Huwebes, nagtala ang Iloilo City ng 284 AGE cases sa may 77 mula sa 180 barangay. Sa naturang bilang, 157 o 55.5 percent ang nakarekober na; 67 o 22.7 percent ang nagpapagaling sa kanilang mga tahanan; at 52 o 18.4 percent ang nakaratay sa ospital. Nabatid na pito o 2.5 percent na tinamaan ng AGE ang nasawi.",,"September 4, 2022  12:00am",https://www.philstar.com/pilipino-star-ngayon/probinsiya/2022/09/04/2207246/iloilo-city-nagdeklara-ng-state-calamity
"5 estudyante inararo ng van, pulis na driver arestado","Limang estudyante na kalalabas lang ng iskul ang sugatan matapos silang araruhin ng rumaragasang van na minamaneho ng isang aktibong pulis sa kahabaan ng Congressional Road sa Brgy. Poblacion 4, Gen. Mariano Alvarez, dito, kamakalawa ng hapon. Kinilala ang mga biktima na inoobserbahan sa Carsigma Hospital na sina Mark Christian Merillo, 16-anyos, ng Blk. 30 Lot 12, Brgy Pulido; Elijah Empas, 18, ng Blk 32 Lot 16, Brgy. Pulido; Hazel May Peñaflorida, 15, ng Blk 1 Lot 70, Brgy Poblacion 4; Princess Sarah Arao, 15, ng Blk 33 Lot 6 Brgy. Salud at Lee Cortez, 15, ng Brgy Olaes; pawang sa bayan ng GMA. Hawak na ng pulis­ya ang suspek na si P/Staff Sgt. Anderson Alcaraz Videña, nakatalaga sa GMA Police Station at residente ng Brgy. Paligawan Silang Cavite. Sa ulat, alas-5:45 ng hapon habang nagla­lakad ang anim na estudyante sa kahabaan ng Congressional Road ng Brgy. Poblacion 4 mula sa kanilang mga eskuwelahan at papauwi na nang bigla silang araruhin ng kulay pu­tting Nissan Urvan (AAQ 4143) na minamaneho ng naturang pulis. Dahil sa malakas na pagkakasalpok, tumi­lapon ang mga biktima na agad namang sinaklolohan at naitakbo sa nasabing pagamutan. Nakatakdang isailalim sa medical examination, alcoholic test at drug test ang nasabing pulis na dinisarma­han na. Kinumpiska rin ang kaniyang PNP ID hangga’t hindi natatapos ang imbestigasyon.","Limang estudyante na kalalabas lang ng iskul ang sugatan matapos silang araruhin ng rumaragasang van na minamaneho ng isang aktibong pulis sa kahabaan ng Congressional Road sa Brgy. Poblacion 4, Gen. Mariano Alvarez, dito, kamakalawa ng hapon.","September 4, 2022  12:00am",https://www.philstar.com/pilipino-star-ngayon/probinsiya/2022/09/04/2207243/5-estudyante-inararo-ng-van-pulis-na-driver-arestado
"2 ‘drug dealer’ huli sa Bulacan, P.6 milyong shabu nakumpiska","Dalawang hinihinalang drug dealer ang nalambat matapos makumpiskahan ng may P.6 milyong halaga ng ipinagbabawal na droga sa isinagawang joint operation ng PNP-Drug Enforcement Group-Special Operations Unit-3 at ng San Jose del Monte Police sa siyudad na ito kahapon ng mada­ling araw. Kinilala ni P/Col. Charlie Cabradilla, acting Bulacan Police director ang dala­wang suspek na sina Zoraida Gallogo ng Tala, Caloocan City at Jefferson Santiago ng Bagong Silang, Caloocan City. Sa inisyal na imbestigasyon, dakong alas-2:35 ng madaling araw nang maglatag ng buy-bust ope­ration ang mga awtoridad laban sa sinasabing bigtime drug dealer sa nasabing lungsod. Hindi na nagawang pumalag ang dalawang suspek nang arestuhin ng mga awtoridad at nakumpiskahan ng may 100 gramo ng shabu na nagkakahalaga ng P680,000. Samantala, 13 na tulak ang nasakote ng mga awtoridad sa magkakahiwalay na drug bust ope­ration sa mga bayan ng Pandi, Marilao, San Miguel, Norzagaray, Hagonoy, Angat, Obando at siyudad ng Meycauayan at San Jose del Monte kamakalawa ng gabi. Kinilala ang mga na­aresto na sina Rex Avila ng Cacarong Matanda, Pandi; Roland Oliva ng Prenza II, Marilao at Erliza Baldenaro ng Poblacion I, Marilao; Jojo Madrid ng Iba, Meycauayan City; Adonis Silvestre ng Baranca, Candaba, Pampanga; Richard Tulali and Mark Andrew Magno kapwa ng San Rafael 4, CSJDM; Rafael Sanchez ng FVR, Norzagaray; Rannie Andaya ng Malhacan, Meycauayan City; Jayson Pelea at Raphael Bautista kapwa ng Sagrada Familia, Hagonoy; Irvin Brielle Placido ng Binagbag, Angat; at Arman Panganiban ng San Pascual, Obando. Nakumpiska sa kanila ang 43 sachet ng hinihinalang shabu.",Dalawang hinihinalang drug dealer ang nalambat matapos makumpiskahan ng may P.6 milyong halaga ng ipinagbabawal na droga sa isinagawang joint operation ng PNP-Drug Enforcement Group-Special Operations Unit-3 at ng San Jose del Monte Police sa siyudad na ito kahapon ng mada­ling araw.,"September 3, 2022  12:00am",https://www.philstar.com/pilipino-star-ngayon/probinsiya/2022/09/03/2207065/2-drug-dealer-huli-sa-bulacan-p6-milyong-shabu-nakumpiska
"Solon sa BARMM officials: Suspects sa Ampatuan COP ambush-slay, arestuhin","Hinamon kahapon ni Lone District Sta. Rosa City, Laguna Rep. Dan Fernandez ang mga opisyal ng Bangsa­moro Autonomous Region in Muslim Mindanao (BARMM) na arestuhin sa lalong madaling panahon ang mga nasa likod ng pananambang at pagpatay sa hepe ng Ampatuan Police at aide nito, at pagkasugat ng tatlo pang pulis sa Maguindanao. Sa nasabing pana­nambang, nasawi si Ampatuan chief of police Lt. Reynaldo Samson at Corporal Salipudin Endab na kasamang magsisilbi sana ng warrant of arrest sa wanted sa batas na si “Kamir Kambal” sa kasong robbery sa Brgy. Kapinpilan, Ampatuan, Maguin­da­nao noong Agosto 30. Sugatan ang tatlo pang pulis na sina M/Sgt. Renante Quinalayo, Corporals Rogelio dela Cuesta Jr. at Mark Clint Dayaday sa insidente. Sinabi ni Fernandez, chairman ng House Committee on Public Order and Safety na dapat sagutin at ipaliwanag ng BARMM officials kung bakit kaila­ngang humingi muna ng permiso ang pulisya sa Moro Islamic Liberation Front (MILF) dahil ang teritoryong kanilang papasukin ay kontrolado ng naturang grupo. Aniya, hindi niya ma­intindihan kung bakit kailangan pang humingi ang mga pulis ng permiso sa MILF para lamang arestuhin ang nasabing wanted person. Paliwanag ng kongresista, mismong kay PNP chief P/Gen. Rodolfo Azurin Jr. na nanggaling ang pag-amin na kailangang humingi ng persmiso sa MILF kung may aarestuhing wanted na nagtatago sa kanilang balwarte. “There is only one Philippine National Police, there is only one Armed Forces of the Philippines and we are here to serve our countrymen. Why do our police personnel need to seek permission?” ayon kay Azurin sa nakalipas nitong press conference. Inihayag ni Fernandez, sobrang seryoso ng bagay na ito sa kasalukuyang set-up sa pagpapanatili ng peace and order sa BARMM areas. “We hope our brothers in the BARMM will prove wrong the statement made by Gen. Azurin. They can do this by capturing those behind the killings,” diin ni Fernandez.","Hinamon kahapon ni Lone District Sta. Rosa City, Laguna Rep. Dan Fernandez ang mga opisyal ng Bangsa­moro Autonomous Region in Muslim Mindanao (BARMM) na arestuhin sa lalong madaling panahon ang mga nasa likod ng pananambang at pagpatay sa hepe ng Ampatuan Police at aide nito, at pagkasugat ng tatlo pang pulis sa Maguindanao.","September 4, 2022  12:00am",https://www.philstar.com/pilipino-star-ngayon/probinsiya/2022/09/04/2207240/solon-sa-barmm-officials-suspects-sa-ampatuan-cop-ambush-slay-arestuhin
"Beybi hulog sa motor, patay sa sagasa ng jeep","Isang batang babae ang patay nang mahulog mula sa sinasakyang motorsiklo at masaga­saan pa ng pampasaherong jeepney sa Brgy. Bagumbayan, Teresa, Rizal kamakalawa. Ang nasawing beybi ay nakilalang si Jozella Ramirez, 1-taong gulang at residente ng naturang lugar. Samantala, nasa kus­todya na ng pulisya ang driver ng jeep na si Jayson Curioza na posibleng maharap sa kasong reckless imprudence resulting in homicide. Lumilitaw sa inisyal na ulat ng Teresa Municipal Police na dakong alas-10:30 ng umaga nang maganap ang aksidente sa National Road, J. Sumulong Avenue, sa Brgy. Bagumbayan. Sakay umano ang biktima ng itim na motorsiklong for registration at minamaneho ng kanyang kaanak na si Joseph Ramirez, nang pagsapit sa naturang lugar ay bigla itong mahulog at gumulong sa kalsada. Dahil sa bilis ng pangyayari, hindi naman nagawang makapagpreno ni Curioza, na noon ay nagmamaneho ng isang passenger jeepney na may plakang DWX-939, at nasagasaan ang biktima. Kaagad ding isinugod sa St. Therese Hospital ang bata ngunit binawian din ng buhay habang nilalapatan ng lunas.","Isang batang babae ang patay nang mahulog mula sa sinasakyang motorsiklo at masaga­saan pa ng pampasaherong jeepney sa Brgy. Bagumbayan, Teresa, Rizal kamakalawa.","September 4, 2022  12:00am",https://www.philstar.com/pilipino-star-ngayon/probinsiya/2022/09/04/2207239/beybi-hulog-sa-motor-patay-sa-sagasa-ng-jeep
"Tanod nadaganan ng pinuputol na puno, tepok","Kaunus-lunos ang sinapit ng isang 36-anyos na barangay tanod matapos madaganan ng pinuputol nitong puno ng niyog sa isang liblib at bulubundu­king lugar ng Macrohon sa Southern Leyte nitong Biyernes ng hapon. Kinilala ang nasawing biktima na si Evangel Amper, residente at tanod sa Brgy. Sto Niño, Macrohon, Southern Leyte. Sa report ng Police Regional Office (PRO) 8, naganap ang insidente ng tanghaling tapat sa Brgy. Sto Niño. Ayon sa pahayag ng kaniyang pamilya, matapos mananghalian bandang alas-12 ng tanghali ay nagpahinga sandali ang biktima hanggang sa magpaalam na para mamutol ng puno ng niyog. Habang namumutol na ng puno ang kagawad ay biglang tumama ang naputol nitong puno ng niyog sa kanyang ulo. Sa tindi ng pagbagsak ng puno, nadaganan ang biktima na bumagsak sa lupa at agad tumirik ang kanyang mga mata. Nagresponde ang mga kasapi ng Emergency Rescue Department ng Macrohon sa nasabing lugar subalit naabutang patay na ang biktima sanhi ng internal hemorrhage.",Kaunus-lunos ang sinapit ng isang 36-anyos na barangay tanod matapos madaganan ng pinuputol nitong puno ng niyog sa isang liblib at bulubundu­king lugar ng Macrohon sa Southern Leyte nitong Biyernes ng hapon.,"September 4, 2022  12:00am",https://www.philstar.com/pilipino-star-ngayon/probinsiya/2022/09/04/2207235/tanod-nadaganan-ng-pinuputol-na-puno-tepok
"Abogada, anak inambus sa Mandaue City","Isang abogada na nagtatrabaho sa Cebu Port Authority at anak nito ang kapwa sugatan matapos tambangan at pagbabarilin ng hindi pa nakikilalang suspek habang bumabagtas sa Brgy. Tipolo, Mandaue City kamakalawa ng gabi. Sa report ng Mandaue City Police, kinilala ang mga biktima na sina Atty. Karen Quinanola-Gonzales, 43 at anak na 19-anyos. Batay sa inisyal na imbestigasyon, binabag­tas ng mga biktima sakay ng kanilang kotse ang Panagdait St. dakong alas-8:50 ng gabi nang biglang sumulpot ang mga suspek saka sila pinaulanan ng bala. Mabilis na tumakas ang mga suspek habang isinugod sa malapit na ospital ang mga biktima. Nabatid na si Quinanola-Gonzales ay nagtatrabaho sa Cebu Port Authority. Sinasabing nasa “stable condition” na ang mag-ina. Naglabas naman ang Cebu Integrated Bar of the Philippines ng P50,000 pabuya sa sinumang makapagtuturo sa mga suspek. Nagsasagawa pa ng follow-up investigation ang Mandaue Police upang matukoy ang mga salarin at sa motibo ng pananambang.","Isang abogada na nagtatrabaho sa Cebu Port Authority at anak nito ang kapwa sugatan matapos tambangan at pagbabarilin ng hindi pa nakikilalang suspek habang bumabagtas sa Brgy. Tipolo, Mandaue City kamakalawa ng gabi.","September 3, 2022  12:00am",https://www.philstar.com/pilipino-star-ngayon/probinsiya/2022/09/03/2207061/abogada-anak-inambus-sa-mandaue-city
"Kagawad timbog sa raid, P100K shabu nasamsam","Arestado ang barangay kagawad matapos ang isinagawang joint ope­ration ng mga ahente ng Philippine Drug Enforcement Agency (PDEA), PDEA-Cordillera at Baguio City policemen. Nahaharap sa kasong paglabag sa Comprehensive Dangerous Drugs Act of 2022 ang suspek na si Brgy. Irisan Kagawad Francis Dagson makaraang masamsaman ng may P100,000 na halaga ng shabu sa loob ng bahay nito at nakuha rito ang ibang kagamitan sa bahay noong Huwebes ng umaga, kasabay ng 113th charter day anniversary ng Baguio. Kasama pang nasamsam sa loob ng bahay ng suspek ay ang drug paraphernalia at digital weighing scale. Ayon sa PDEA, base sa intelligence report, nagsisilbing supplier at protector ng isang drug den na minamantine ng isang “Marivic Rodriguez” na naaresto kasama ang ilang kustomer nito noong Agosto 2, 2022 sa isinagawang raid ng mga awtoridad.","Arestado ang barangay kagawad matapos ang isinagawang joint ope­ration ng mga ahente ng Philippine Drug Enforcement Agency (PDEA), PDEA-Cordillera at Baguio City policemen.","September 3, 2022  12:00am",https://www.philstar.com/pilipino-star-ngayon/probinsiya/2022/09/03/2207067/kagawad-timbog-sa-raid-p100k-shabu-nasamsam
Higit P15 milyong marijuana nasabat sa Kalinga,"Nasa 126 bricks at apat na tubo ng marijuana na nagkakahalaga ng mahigit P15 mil­yon ang nasabat ng Kalinga Police sa isang checkpoint, kahapon. Ayon sa ulat, nakorner ng mga pulis sa Brgy. Dupag, Tabuk City, ang may dala ng marijuana na nakilalang si Jerry Salang-oy Alunday alias “Wayaway”, 31, ng Barangay Bugnay, Tinglayan matapos nitong takasan ang mga pulis sa checkpoint sa bayan ng Lubuagan patungong Tabuk City. Ayon sa pulisya, uma­abot lahat sa 130,000 gramo ng marijuana ang nakumpiska sa suspek na umaabot sa kabuuang ha­laga na P15,600,000. Sinabi ni Cordillera Police director Brig. Gen. Mafelino Bazar, nakatanggap ang Tabuk City policemen ng isang alerto mula sa Kalinga Provincial Drug Enforcement Unit (PDEU) na isang putting van ay magbibiyahe ng marijuana mula Tinglayan patungong Tabuk City sanhi upang agad na maglatag ng checkpoint sa Brgy. Dinakan, Lubuagan. Nang maispatan ng suspek ang checkpoint ay mabilis nitong nilampasan sanhi ng habulan hanggang sa makorner ng mga kagawad ng Tabuk Police ang suspek pagsapit sa Brgy. Dupag, Tabuk City. Sinaksihan naman ang ginawang imbentaryo sa mga nasamsam na droga ng kinatawan ng Department of Justice na si Marianie Dumpao, media representative Janet Alagao at Kagawad Catherine Auggas ng Brgy. Dupag. “Patunay ito na ang kapulisan ng PROCOR ay seryoso sa pagpapatupad ng mga kampanya laban sa iligal na droga hindi lamang sa pamamagitan ng pagsira ng iba’t ibang marijuana plantation sites kundi na rin ang mahigpit na pagmamanman at paghuli sa mga nagtatangkang magpuslit ng iligal na droga palabas sa rehiyon,” pahayag ng opisyal.","Nasa 126 bricks at apat na tubo ng marijuana na nagkakahalaga ng mahigit P15 mil­yon ang nasabat ng Kalinga Police sa isang checkpoint, kahapon.","September 3, 2022  12:00am",https://www.philstar.com/pilipino-star-ngayon/probinsiya/2022/09/03/2207064/higit-p15-milyong-marijuana-nasabat-sa-kalinga
"De kalidad at murang gamot, isinusulong ng Quezon solon","Isinusulong ni Quezon 4th District Congressman Atorni Mike Tan sa Mababang Kapulungan ng Kongreso ang de-kalidad at murang presyo ng gamot para sa lahat ng Pilipino. Aminado ang kongresista na matagal ng may umiiral na batas para sa murang gamot, ang Republic Act No. 9502, ngunit marami pa ring Pilipino na problema ang mataas na presyo ng gamot sa merkado. Sa pagsusuri aniya ng Department of Health (DOH) ay mga piling gamot lamang ang naging abot-kaya ang presyo, at lumabas sa ilang pag-aaral na mga may kaya at mayayaman lamang ang nakinabang sa batas na ito. Bunsod nito, nais ng kongresista na maa­myendahan ang natu­rang batas sa pamamagitan ng House Bill No. 1413 o “An act amending certain provisions of Republic Act No. 9502, otherwise known as the “Universally Accessible Cheaper and Quality Medicines Act of 2008.” Bahagi ng amendment ang pagtatatag ng Drug Price Regulation Board na binubuo ng public health expert, trade specialist, pharmacist, finance expert, lawyer at mga kinatawan mula sa consumer organizations na tututok sa tamang pagpepresyo ng gamot sa merkado. Gayundin ang pagbibigay ng mandato sa lahat ng medical practitioners na magbigay ng reseta gamit ang generic na pangalan ng gamot upang mas mapakinabangan ng marami ang mga generic na gamot sa ating bansa. Aminado Ang neophyte lawmaker na ang mahal na presyo ng gamot ang dahilan kung bakit ang isang may karamdaman ay nag-aalangan magpagamot at pinipiling tiisin na lamang ang kanyang sakit.",Isinusulong ni Quezon 4th District Congressman Atorni Mike Tan sa Mababang Kapulungan ng Kongreso ang de-kalidad at murang presyo ng gamot para sa lahat ng Pilipino.,"September 4, 2022  12:00am",https://www.philstar.com/pilipino-star-ngayon/probinsiya/2022/09/04/2207237/de-kalidad-murang-gamot-isinusulong-ng-quezon-solon
"Sundalo utas, 1 pa sugatan sa sagupaan sa Nueva Ecija","Isang sundalo ang nagbuwis ng buhay habang isa pa ang sugatan matapos ang umaatikabong sagupaan ng militar at komunistang grupo sa Gen. Tinio, Nueva Ecija, nitong Huwebes ng umaga. Kinilala ang napatay na si Private Jaylord Hipolito habang ang sugatan ay si Private First Class Francis Lictawa, pawang miyembro ng Philippine Army. Si Hipolito ay napas­lang matapos ang engkuwentro sa pagitan ng 84th Infantry Battalion ng Philippine Army at mga rebeldeng New People’s Army sa Barangay Rio Chico ng nasabing ba­yan dakong alas-10 ng umaga. Mula sa naturang lugar, nabatid na inilipad naman ang sundalong si Lictawa patungong Fort Magsaysay Station Hospital para malapatan ng lunas. Ayon kay Lt. Col. Enrico Gil Ileto, commander ng nasabing battalion, nagsasagawa ng combat operations ang tropa ng pamahalaan nang kanilang masabat ang mga rebelde na patuloy umanong nananakot at nangha-harass sa mga komunidad. Sinabi ni Ileto na may mga casualties din sa panig ng mga rebelde. “Malaking dagok itong engkuwentro na ito laban sa teroristang NPA na matagal nang namamayagpag sa gahaman na panlilinlang sa mga locals sa kabundukan ng Barangay Rio Chico. Simula na ito ng tuluyan nilang pagbagsak,” pahayag ni Ileto. Kasabay nito, nagpahatid ng pakikiramay ang Philippine Army mula kay Ileto sa naulilang pamilya ng nasabing sundalo. “Ipinaparating namin ang aming pakikiramay sa pamilya ng sundalong nasawi. Ang kanyang pagkamatay para sa kapayapaan at kaayusan para sa mamamayan ay hinding-hindi namin makakalimutan. Saludo kami sa iyo!,anang opisyal","Isang sundalo ang nagbuwis ng buhay habang isa pa ang sugatan matapos ang umaatikabong sagupaan ng militar at komunistang grupo sa Gen. Tinio, Nueva Ecija, nitong Huwebes ng umaga.","September 3, 2022  12:00am",https://www.philstar.com/pilipino-star-ngayon/probinsiya/2022/09/03/2207058/sundalo-utas-1-pa-sugatan-sa-sagupaan-sa-nueva-ecija
4-anyos lalaki todas sa pananakit ng madrasta,"Pinaniniwalaang ang pagmamaltrato at pananakit ng isang stepmother ang dahilan ng pagkamatay ng 4-anyos na batang lalaki sa Bamban, Tarlac. Napag-alaman na bago pumanaw, nakunan pa ng video ang biktimang si Jericho Galang na isinusumbong ang ginagawang pananakit sa kanya ng kanyang madrasta na residente ng Brgy. Anupul, Bamban, Tarlac. Batay sa sumbong ng bata sa kanyang tiyahin na si Gemma Galang, sinusuntok umano siya at pinapa­kain ng sili at tinutusok-tusok sa tiyan. Nangyayari raw ang pagmamaltrato habang nasa Maynila ang ama ng bata para magtrabaho. Nang masawi ang bata, mayroon uma­nong sugat sa ulo at katawan ang biktima. “Yung maselang bahagi ng pamangkin ko, tinali. May sugat-sugat pa nga. Tapos yung sa ulo niya inuntog sa pa­der. Pina-check-up ko siya sa pedia, pinadala na siya sa surgeon dahil ganun na yung kalaga­yan niya,” ani Gemma. Sa death certificate ng bata, lumitaw na nagkaroon ito ng septic shock at nagkaroon din ng multiple abrasion sa katawan. Iniimbestigahan na ng otoridad ang insidente at hinihintay ang resulta ng pagsusuri ng medico-legal sa mga labi ng bata para sa ga­gawing pagsasampa ng reklamo laban sa suspek.","Pinaniniwalaang ang pagmamaltrato at pananakit ng isang stepmother ang dahilan ng pagkamatay ng 4-anyos na batang lalaki sa Bamban, Tarlac.","September 2, 2022  12:00am",https://www.philstar.com/pilipino-star-ngayon/probinsiya/2022/09/02/2206736/4-anyos-lalaki-todas-sa-pananakit-ng-madrasta
"Hustisya, sigaw sa pinaslang na whistleblower sa Misamis Occidental","Hustisya! Ito ang sigaw at ipinangako ng mag-utol na sina 2nd District Misamis Occidental Rep. Ando Oaminal at Ozamiz City Mayor Indy Oaminal sa pagpatay sa lokal na whistleblower at police asset na si Glenn Hernando. Kasabay nito, nag-alok ang mag-utol ng P500,000 reward para sa sinumang makapagtuturo sa ikaaresto ng mga salarin. Si Hernando ay pi­nagbabaril ng hindi pa nakilalang mga armadong salarin noong nakalipas na Agosto 30 ng taong ito. Bago ang assassination, nagbigay ng mga krusyal na impormasyon si Hernando sa mga law enforcement officials ng Ozamiz City hinggil sa nalalabi pang splinter groups ng organisadong kriminal na sindikato ng Kuratong Baleleng Group. Nabatid na ang expose ni Hernando ay kasunod naman ng madugong insidente ng pamamaril kung saan ang Quick Response Team sa pamumuno ni P/Major Dennis Tano ng Ozamiz City Police ay nagresponde at naaresto ang getaway driver at isa pa nitong kasabwat sa krimen. Ang gunman ay natukoy namang si Richie dela Cruz na nagawang makatakas sa kabila ng tinamong sugat sa nangyaring barilan. “This is a cowardly, condemnable act, and our deepest sympathy goes to the family and friends of Glenn,” pahayag ng magkapatid na Oaminal.",Hustisya!,"September 3, 2022  12:00am",https://www.philstar.com/pilipino-star-ngayon/probinsiya/2022/09/03/2207057/hustisya-sigaw-sa-pinaslang-na-whistleblower-sa-misamis-occidental
"Drug den nalansag, 4 arestado","Kalaboso ang apat katao at nalansag ang kanilang pinatatakbong drug den matapos maaresto sa ginawang buy bust operation sa Brgy. San Rafael ng bayang ito kamakalawa ng hapon. Kinilala ang mga suspek na sina Rolly Nosares Odo, 42-anyos, karpintero; Romeo Nuyles Nosales, 42-anyos, musikero; pawang residente ng Sitio Basud Brgy. San Rafael, Guinobatan, Albay; Randy Francisco Onguda, 39, tricycle driver at Elmer Onan Bagangan, 50-anyos, residente ng Brgy. Ilawod, Guinobatan. Sa ulat, dakong alas-3 ng hapon sa tulong ng Guinobatan Police ay inilatag ng mga ahente ng Philippine Drug Enforcement Agency (PDEA)-Regional Special Enforcement Team at PDEA-Ca­tanduanes ang buy-bust operation laban sa mga suspek. Hindi na nakapalag ang apat nang arestuhin ng mga nakakubling ope­ratiba makaraang iabot sa poseur buyer ang biniling shabu. Nakuha sa mga suspek ang tatlong medium size na plastic sachet ng shabu na may timbang na 15-gramo at nagkakahalaga ng P102,000, at mga drug paraphernalia.",Kalaboso ang apat katao at nalansag ang kanilang pinatatakbong drug den matapos maaresto sa ginawang buy bust operation sa Brgy. San Rafael ng bayang ito kamakalawa ng hapon.,"September 3, 2022  12:00am",https://www.philstar.com/pilipino-star-ngayon/probinsiya/2022/09/03/2207056/drug-den-nalansag-4-arestado
"Pagdukot sa 3 bata sa Quezon, ‘fake news’","Mariing pinabulaanan ng lokal na pulisya sa bayang ito ang kuma­lat na balita sa social media na may tatlong menor-de-edad na babae ang dinukot ng ilang kalalakihan na sakay ng isang van na kulay puti at pagkatapos ay pinagsamantalahan. Ayon kay P/Senior Master Sgt. Melinda Jader ng Sariaya Municipal Police-Women’s Desk Section, walang katotohanan ang nasabing balita dahil wala namang nagsadya sa kanilang tanggapan upang magreklamo. Kamakalawa ay ku­ma­lat sa social media ang larawan ng dalawang batang babae kasama ang kanilang ina na nasa harapan ng isang police desk officer at tila may idinudulog na impormasyon. Kasunod nito ay ang pagkalat ng balita na ang dalawang babae umano ay kabilang sa tatlong biktima ng pagdukot ng mga kalalakihan na sakay ng isang puting van sa Barangay Canda at sa mismong palengke ng bayang ito. Makaraang pagsamantalahan, ibinababa pa umano ang mga biktima ng mga suspek mula sa van saka tumakas patungo sa hindi malamang direksyon. Base pa sa kumalat na balita, makalipas ang isang araw ay nagtungo sa himpilan ng pulisya ang dalawang biktima upang magreklamo habang ang isa pa ay hindi pa lumulutang. Giit ng pulisya, kung talagang may nangya­ring pagdukot sa kanilang nasasakupan ay dapat na mas nauna silang nakaalam dahil ipinatutupad nila ang police visibility. Nanawagan ang pulis­ya at ang pamahalaang lokal sa pamamagitan ni Mayor Marcelo Gayeta na agad ipaalam sa mga otoridad kung may nakikita silang kakaibang pangyayari at huwag agad i-post sa social media.",Mariing pinabulaanan ng lokal na pulisya sa bayang ito ang kuma­lat na balita sa social media na may tatlong menor-de-edad na babae ang dinukot ng ilang kalalakihan na sakay ng isang van na kulay puti at pagkatapos ay pinagsamantalahan.,"September 3, 2022  12:00am",https://www.philstar.com/pilipino-star-ngayon/probinsiya/2022/09/03/2207055/pagdukot-sa-3-bata-sa-quezon-fake-news
Kagawad inutas sa saksak,"Idineklarang dead on arrival sa ospital ang isang barangay kagawad makaraang saksakin habang naglalakad ng hindi pa nakilalang salarin, kamakalawa ng gabi sa Barangay St. Francis 2 ng ba­yang ito. Kinilala ang nasa­wing biktima na si Darwin Aboganda, 46. kagawad ng nasabing barangay. Sa inisyal na im­besti­gasyon ng pulisya, galing sa panonood ng basketball sa kanilang lugar ang biktima at habang nagla­lakad ito sa madilim na bahagi ng lansangan ay bigla na lamang nilapitan at saksakin ng hindi pa nakikilalang salarin. Nadala ang biktima sa pagamutan, subalit hindi na umabot ng buhay sanhi ng tinamong tama ng saksak sa dibdib.","Idineklarang dead on arrival sa ospital ang isang barangay kagawad makaraang saksakin habang naglalakad ng hindi pa nakilalang salarin, kamakalawa ng gabi sa Barangay St. Francis 2 ng ba­yang ito.","September 2, 2022  12:00am",https://www.philstar.com/pilipino-star-ngayon/probinsiya/2022/09/02/2206744/kagawad-inutas-sa-saksak
4 arestado sa P6 milyong shabu,"Apat na drug pusher ang naaresto ng mga otoridad sa isang buy-bust ope­ration at nasamsam ang nasa P6 milyon halaga ng shabu, naganap noong Miyerkules sa Barangay Mabua, Surigao City. Kinilala ang mga suspek na sina Jayson Bada Tumbaga, Emma Grace Junior Abella, Rupert Joan Kapunan Tumbaga at Roche Iguana Cutamora na nakakulong na at kinasuhan ng paglabag sa Comprehensive Dangerous Drugs Act of 2002. Sa pahayag ng PDEA-13 at Police Regional Office-13, na ang apat na suspek ay ina­resto nang bentahan ang isang otoridad na nagpanggap na buyer ng isang kilong shabu noong Miyerkules ng alas-10:00 ng umaga sa Purok 1 ng nasabing barangay. Bukod sa droga ay nakumpiska rin sa mga suspek ang 9 millimeter pistol, mobile phone na naglalaman ng pangalan ng kanilang kontak at distributor sa iba’t ibang barangay gamit ang motorsiklo para ihatid sa kanila ang droga.","Apat na drug pusher ang naaresto ng mga otoridad sa isang buy-bust ope­ration at nasamsam ang nasa P6 milyon halaga ng shabu, naganap noong Miyerkules sa Barangay Mabua, Surigao City.","September 2, 2022  12:00am",https://www.philstar.com/pilipino-star-ngayon/probinsiya/2022/09/02/2206746/4-arestado-sa-p6-milyong-shabu
Kelot pinatay sa dinaluhang birthday party,"Namatay noon din ang isang lalaki nang pagbabarilin ng hindi pa kilalang salarin habang masayang nakikipag-inuman sa birthday party ng kanyang kaibigan sa Rodriguez, Rizal, kamakalawa ng gabi. Ang nasawing biktima na nagtamo ng mga tama ng bala sa iba’t ibang bahagi ng katawan ay nakilalang si Rez Latoza Leonor, residente ng naturang lugar. Samantala, tinutugis na ng mga otoridad ang hindi pa kilalang salarin na mabilis na tumakas matapos ang krimen. Sa paunang ulat ng Rodriguez Municipal Police Station, bago naganap ang krimen, alas-9:25 ng gabi sa Brgy. San Jose, sa Rodriguez ay dumalo ang biktima sa birthday party ng kaibigang si Pedro Lucena Jr. kung saan nagkaya­yaan silang mag-inuman. Sa kalagitnaan ng inuman ay bigla na lang sumulpot ang hindi pa kilalang suspek at pinagbabaril ang biktima. Nang makitang napuruhan ang target ay mabilis itong tumakas, bitbit ang armas na ginamit sa krimen.","Namatay noon din ang isang lalaki nang pagbabarilin ng hindi pa kilalang salarin habang masayang nakikipag-inuman sa birthday party ng kanyang kaibigan sa Rodriguez, Rizal, kamakalawa ng gabi.","September 2, 2022  12:00am",https://www.philstar.com/pilipino-star-ngayon/probinsiya/2022/09/02/2206738/kelot-pinatay-sa-dinaluhang-birthday-party
"Police director ng Maguindanao, sinibak!","Matapos ang pananam­bang na ikinasawi ng Ampatuan chief of police (COP) at aide nito kamakalawa, sinibak sa puwesto ng Philippine National Police (PNP) Directorate for Personnel and Records Management ang provincial police director ng Maguindanao na si Col. Christopher Panapan. Ayon sa PNP, si Panapan ay pinalitan sa puwesto ni Col. Roel Rullan Sermese mula sa Police Regional Office sa Soccsksargen Region. Nitong Martes ng ­umaga, napatay sa ambush sina Lt. Reynaldo Samson, hepe ng Ampatuan Police Station at Corporal Salipudin Endab, driver ng police vehicle na sinakyan nila upang magsilbi ng warrant of arrest laban sa isang wanted person sa bayan. Nasugatan naman sa ambush sina Senior Master Sgt. Reynante Quinalayo, at Corporals Rogelio Dela Cuesta at Marc Clint Dayaday, pawang nakatalaga rin sa Ampatuan Police Station. Sinabi ni Maj. Reggie Abillera, Maguindanao police spokesperson, papunta sina Samson at kanyang mga tauhan sa Barangay Kapinpilan upang arestuhin ang isang alyas “Kambal” na matagal nang wanted sa patong-patong na kaso. Nang hindi nahanap ng mga pulis si Kambal, nagpasya ang grupo ni Samson na umalis at bumalik sa kanilang istasyon subalit habang nasa daan ay tinambangan ng nasa 10 armadong suspek. Dead-on-the-spot sina Samson at Endab. Patuloy ang follow-up operations ng pulisya laban sa mga suspek.",,"September 1, 2022  12:00am",https://www.philstar.com/pilipino-star-ngayon/probinsiya/2022/09/01/2206504/police-director-ng-maguindanao-sinibak
Mayor Magalong binalaan ang nagpapakalat ng larawan sa bangkay ng babaeng hubo’t hubad,"Hiniling ni Baguio City Mayor Benjamin Magalong na tigilan na ang pagpapakalat ng larawan ng bangkay ng 22-anyos na babae na natagpuang walang saplot sa loob ng isang garahe sa Alfonso Tabora noong Martes ng umaga. Ang larawan ng babae ay maselan na ipinakalat sa social media at ginamit din ng mga mamamahayag sa kanilang diyaryo. Anya, ang pagpapakalat ng karumaldumal na larawan ay dapat nang alisin sa social media at huwag nang ipakalat pa. Ang biktima ay kinilala ng kanyang kambal na kapatid sa pamamagitan ng tattoo nito sa katawan na si Juliet Bajar Hesim ng Balibago, Pampanga, ay natagpuang nakahubad, ang mga kamay at mukha ay binalutan ng duct tape at may nakapulupot na sinturon sa leeg nito. Nagbabala si Ma­galong sa tulong ng Baguio City Police Office na hahanapin nila ang patuloy na pagpapakalat ng nasabing sensitibong larawan at kakasuhan nila ng paglabag sa Article 201 of the Revised Penal Code. Article 201 deals on “immoral doctrines, obscene publications and exhibitions” pena­lized with prison terms or a fine of up to P2,000. Nangako rin si Baguio City police director Col. Glen Lonogan na aalamin nila ang dahilan ng pagpatay kay Hesim.",Hiniling ni Baguio City Mayor Benjamin Magalong na tigilan na ang pagpapakalat ng larawan ng bangkay ng 22-anyos na babae na natagpuang walang saplot sa loob ng isang garahe sa Alfonso Tabora noong Martes ng umaga.,"September 2, 2022  12:00am",https://www.philstar.com/pilipino-star-ngayon/probinsiya/2022/09/02/2206735/mayor-magalong-binalaan-ang-nagpapakalat-ng-larawan-sa-bangkay-ng-babaeng-hubot-hubad
Away-relihiyon motibo nang pagsunog sa lola ng mga kaanak,"Lumalabas sa im­bestigasyon ng pulisya na ang motibo nang pagsunog sa isang 84-anyos na lola ng kanyang mga kaanak ay posibleng away sa relihiyon, naganap kamakailan sa Balinga­sag, Misamis Oriental. Kinilala ni PCol. Gonzalo Villamor Jr., officer-in-charge ng Misamis Oriental Provincial Police Office ang biktimang si Teofila Camungay at ang isa sa mga suspek na apo nitong si Crisanto Ercilla. Sa pag-iimbestiga, sinabi ni Villamor na na­galit umano si Camungay kay Ercilla dahil ninais umano nito na magtayo ng sarili nitong paksyon ng kanilang kinabibila­ngang relihiyon. Dagdag pa ni Villa­mor na tila nawala sa pag-iisip si Ercilla bunsod umano ng espiritu na nag-udyok sa kanya na gawin ang krimen. “Meron daw spirit na nagsabi sa kanya, ang bibigyan ng verdict itong si lola through pagpatay sa apoy, sunog, so parang na-hypnotize na tong si Crisanto na siyang tumatayong lider during that ritual,” ani Villamor. Mistulang pelikula naman ang mga sumunod na eksena na tinawag nilang pamandong kung saan si Ercilla maging ang iba pang mga kaanak nito ay nagsasalita ng Latin saka binuhat ang biktima at itinapon sa apoy. Iniimbestigahan na rin ng pulisya ang posibleng kinalaman ng organisasyong kinabi­bilangan ng pamilya sa pangyayari, pero sa ngayon ay tanging ang mga miyembro lang ng pamilya ang kinasuhan ng parricide.","Lumalabas sa im­bestigasyon ng pulisya na ang motibo nang pagsunog sa isang 84-anyos na lola ng kanyang mga kaanak ay posibleng away sa relihiyon, naganap kamakailan sa Balinga­sag, Misamis Oriental.","September 2, 2022  12:00am",https://www.philstar.com/pilipino-star-ngayon/probinsiya/2022/09/02/2206733/away-relihiyon-motibo-nang-pagsunog-sa-lola-ng-mga-kaanak
P2.67 milyong iligal na droga nasabat sa Clark,"Nasabat ng mga tauhan ng Bureau of Customs (BOC) ang tinatayang P2.67 milyong halaga ng iligal na drogang Ketamine na itinago sa pagitan ng ilang pirasong ‘polycarbonate sheets’ na nadiskubre sa inspeksyon sa Port of Clark sa Pampanga. Sa ulat, isang shipment mula sa Hoofddorp, The Netherlands na dumating sa bansa noong Agosto 18, na idineklarang mga damit ang isinailalim sa X-ray scanning na nagresulta sa pagkakadiskubre sa apat na polycarbonate sheets. Dito na nagsagawa ng physical inspection at natuklasan ang mga nakatagong puting ‘crystalline substances’. Isinailalim sa pagsusuri ng Customs Anti-Illegal Drug Task Force (CAIDTF) ang kemikal na nagpakita ng indikasyon ng “Special K, Ketamine” na kinalaunan ay kinumpirma ng Philippine Drug Enforcement Agency (PDEA) sa kanilang laboratory analysis. Kabilang ang Keta­mine sa mga ipinagbabawal na droga sa ilalim ng RA 9165 o Comprehensive Dangerous Drugs Act of 2002. Tinatayang nasa 535.6 gramo ng Keta­mine ang nasabat at may halagang P2.67 milyon. Naglabas si District Collector Alexandra Lumontad ng Warrant of Seizure and Detention sa naturang shipment sa ilalim ng RA 10863 o Customs Modernization and Tariff Act, at Section 4 ng RA 9165.",Nasabat ng mga tauhan ng Bureau of Customs (BOC) ang tinatayang P2.67 milyong halaga ng iligal na drogang Ketamine na itinago sa pagitan ng ilang pirasong ‘polycarbonate sheets’ na nadiskubre sa inspeksyon sa Port of Clark sa Pampanga.,"September 2, 2022  12:00am",https://www.philstar.com/pilipino-star-ngayon/probinsiya/2022/09/02/2206732/p267-milyong-iligal-na-droga-nasabat-sa-clark
Rider todas sa ambush,"Dead on the spot ang isang motorcycle rider nang pagbabarilin ng hindi kilalang salarin sa naganap na ambush sa Rodriguez, Rizal kamakalawa ng gabi. Ang biktima ay nakilala lang si Nemencio Timonera. Base sa inisyal na ulat ng Rodriguez Municipal Police Station, bago naganap ang pananambang sa biktima,dakong alas-11:45 ng gabi sa Brgy.Macabud ay pauwi na ito sakay ng kanyang motorsiklo. Pagsapit sa madi­lim na bahagi ng barangay road ay bigla na lang siyang pinagbabaril ng hindi kila­lang salarin. Nang masigurong patay na ang biktima ay mabilis na tumakas ang suspek na inaalam pa kung ano ang motibo sa pagpatay.","Dead on the spot ang isang motorcycle rider nang pagbabarilin ng hindi kilalang salarin sa naganap na ambush sa Rodriguez, Rizal kamakalawa ng gabi.","September 2, 2022  12:00am",https://www.philstar.com/pilipino-star-ngayon/probinsiya/2022/09/02/2206748/rider-todas-sa-ambush
"Motorsiklo vs van: 1 patay, 2 sugatan","Nagkalasug-lasog ang katawan ng isang rider habang dalawa ang sugatan matapos makabanggaan ang kasalubong na commuter van sa kahabaan ng Maharlika National Highway sa Brgy. Binatagan ng lungsod na ito kamakalawa ng umaga. Dead-on-arrival sa Josefina Belmonte Duran Albay Provincial Hospital ang biktimang si Joylan Maraña Borabon, 45-anyos, binata, residente ng Brgy. Esmeralda, Pilar, Sorsogon. Sugatan naman ang driver ng kabanggaang van na si Mario Bueno Per, 44-anyos, ng NPC Mendez Road, Baesa, Quezon City at pasaherong si Joseph Pradia Owog-owog, 43-anyos ng Paco, Manila. Sa ulat, alas-5:00 ng umaga ay mabilis na binabagtas ng Rusi Macho 125 na minamaneho ni Borabon ang kahabaan ng highway patungong Polangui. Gayunman, pagdating sa crossing ng Brgy. Binatagan, Ligao City, Albay ay biglang lumiko pakaliwa ang Toyota Hi-Ace Commuter Van (NET-1697) na minamaneho ni Per. Sa lakas nang banggaan ay walang malay na isinugod sa pagamutan ang rider kasama ang dalawang sugatang sakay ng van pero hindi na umabot nang buhay ang una.",Nagkalasug-lasog ang katawan ng isang rider habang dalawa ang sugatan matapos makabanggaan ang kasalubong na commuter van sa kahabaan ng Maharlika National Highway sa Brgy. Binatagan ng lungsod na ito kamakalawa ng umaga.,"September 2, 2022  12:00am",https://www.philstar.com/pilipino-star-ngayon/probinsiya/2022/09/02/2206734/motorsiklo-vs-van-1-patay-2-sugatan
Atimonan MDRRMO naghahanda sa pagtama ng mga kalamidad,"Nagsagawa ng dalawang araw na Disaster Risk Assessment sa mga barangay ang lokal na pamahalaan ng Atimonan, Quezon at ang kanilang Municipal Disaster Risk Reduction and Management Office (MDRRMO), kasama ang mga personnel ng Atimonan Community Disaster Volunteers (ACDVs) at Mines and Geo-sciences Bureau. Kabilang sa mga sinuri ang iba’t ibang kuweba, mga bahaing lugar at landslide-prone area sa mga barangay ng Matanag, Inalig, Malusak, Balubad, Tinandog, Malinao Ilaya at Sta. Catalina. Layunin ng pagsusuri na agad malaman ang mga lugar na madaling maapektuhan ng mga panganib na dulot ng mga lindol, bagyo, at pagguho ng lupa. Ayon sa lokal na pamahalaan ng Atimonan, malaki ang maitutulong nito sa publiko upang matukoy ang mga lugar na high risk lalo na sa mga residenteng nasa mababang lugar na ma­ging handa sa oras bago pa man ang kalamidad. Ang Atimonan ay nasa ikaapat na distrito ng lalawigan ng Quezon at dito matatagpuan at dinaraanan ang pamosong “Bituka ng Manok”  Road na pansamantalang isinara sa mga motorista ng DPWH upang magsagawa ng rehabilitasyon.","Nagsagawa ng dalawang araw na Disaster Risk Assessment sa mga barangay ang lokal na pamahalaan ng Atimonan, Quezon at ang kanilang Municipal Disaster Risk Reduction and Management Office (MDRRMO), kasama ang mga personnel ng Atimonan Community Disaster Volunteers (ACDVs) at Mines and Geo-sciences Bureau.","September 1, 2022  12:00am",https://www.philstar.com/pilipino-star-ngayon/probinsiya/2022/09/01/2206494/atimonan-mdrrmo-naghahanda-sa-pagtama-ng-mga-kalamidad
"Pagpatay sa hepe ng Ampatuan police, kinondena","Kinondena ni Basilan Rep. Mujiv Hataman ang malagim na pananambang na ikinasawi ng hepe ng pulisya ng Ampatuan sa Maguindanao at isa nitong tauhan at pagkasugat ng tatlo pang pulis nitong Martes sa naturang bayan. Kasabay nito, nakikiramay si Hataman sa pamilya ng mga nasawi na sina P/Lt. Reynaldo Samson, hepe ng Ampatuan Municipal Police Station (MPS) at tauhan nitong si Police Corporal Salipudin Endab at pagkasugat nina Senior Master Sgt. Reynante Quinalayo, Corporals Rogelio Dela Cuesta at Marc Clint Dayaday. “We condemn in the strongest terms the killing of two policemen and the wounding of three others during an ambush of a team of law enforcers serving an arrest warrant,” pahayag ni Hataman. Nanawagan din ang mambabatas na masusing siyasatin ng pulisya ang naturang insidente at papanagutin hindi lamang ang mga aktuwal na gunmen, kundi ang utak sa likod ng pagpatay sa mga pulis. Samantala, maging si Muntinlupa City Mayor Ruffy Biazon ay kinondena ang naturang pag-ambush sa hepe ng Ampatuan police at isa nitong tauhan ng mga hinihinalang miyembro ng Bangsamoro Islamic Freedom Fighters (BIFF). “Mariin kong kinokondena ang walang saysay na pagpatay sa ating kapwa Muntinlupeño na si PLt. Reynaldo Samson. Kaisa ako ng buong bansa sa panawagan ng hustisya at taos-puso rin akong nakikiramay sa pamilya at mga naiwan ng isang magiting na Muntinlupeño,” ani Biazon. Binigyang-pugay ni Biazon si Samson, na nagtapos noon sa Muntinlupa Polytechnic College (MPC). Si Samson ay pangulo rin ng MPC-PLMun Alumni Association. “Personal kong kilala si PLT. Samson dahil isa siya sa dating scholar ng aking tanggapan noong Congressman pa ako. Huli kaming nagkita sa graduation ng Pamantasan ng Lungsod ng Muntinlupa (PLMun) ilang linggo lang ang nakakaraan,” ani Biazon. — Ludy Bermudo",Kinondena ni Basilan Rep. Mujiv Hataman ang malagim na pananambang na ikinasawi ng hepe ng pulisya ng Ampatuan sa Maguindanao at isa nitong tauhan at pagkasugat ng tatlo pang pulis nitong Martes sa naturang bayan.,"September 1, 2022  12:00am",https://www.philstar.com/pilipino-star-ngayon/probinsiya/2022/09/01/2206502/pagpatay-sa-hepe-ng-ampatuan-police-kinondena
"Delivery van swak sa bangin, mag-asawa himalang nakaligtas","Himalang nakaligtas sa tiyak na kapahamakan ang mag-asawang negosyante makaraang mahulog ang sinasakyan nilang delivery van sa Diversion road , Upper Sapinit, Barangay Silangang Malicboy sa bayang ito, kahapon. Pawang mga gasgas lamang ang tinamo ng mag-asawang Jose at Yobel Bayot sa kabila ng nasa 50 metrong lalim ng bangin na kanilang pinagkahulugan bandang alas-3:30 ng hapon. Sa inisyal na ulat ng pulisya, galing sa Metro Manila ang delivery van ng mag-asawa at idedeliver sa Bicol Region ang karga nilang mga isda. Habang binabagtas umano ni Jose ang diversion road ay nawalan ito ng kontrol sa manibela dahil sa madulas na kalye na idinulot ng pag-ulan. Kinabig umano ni Jose ang manibela ng sasakyan pakaliwa subalit nagdire-diretso itong bumulusok sa bangin. Mabilis namang rumesponde ang mga tauhan ng Pagbilao Rescue team at pulisya at inalis sa pagkakaipit sa loob ng sasakyan ang mag-asawa.","Himalang nakaligtas sa tiyak na kapahamakan ang mag-asawang negosyante makaraang mahulog ang sinasakyan nilang delivery van sa Diversion road , Upper Sapinit, Barangay Silangang Malicboy sa bayang ito, kahapon.","September 1, 2022  12:00am",https://www.philstar.com/pilipino-star-ngayon/probinsiya/2022/09/01/2206496/delivery-van-swak-sa-bangin-mag-asawa-himalang-nakaligtas
Negosyante itinumba sa harap ng 2 anak,"Bulagta sa harap mismo ng kanyang dalawang anak ang 39-anyos na negosyante matapos pasukin sa kanilang bahay at pagbabarilin ng riding-in-tandem suspects sa Brgy. San Agustin ng bayang ito, kamakalawa ng tanghali. Tinadtad ng punglo sa iba’t ibang bahagi ng katawan at agarang nasawi ang biktimang si Allan Dela Cruz Sanggo, residente ng Sitio Ubo, Brgy. San Agustin, Aroroy, Masbate. Sa ulat ng Aroroy Police, dakong alas-12 ng tanghali habang nasa loob ng kanilang bahay ang biktima kasama ang kanyang dalawang anak nang biglang dumating ang isang itim na Bajaj motorcycle lulan ang dalawang hindi nakilalang suspek. Mabilis na pumasok ng bahay ang dalawang lalaki at sa hindi malamang dahilan ay walang kaabug-abog na pinagbabaril ang biktima. Matapos ang pagpatay sa biktima, mabilis na tumakas ang mga suspek habang narekober ng mga rumespondeng pulis sa lugar ang ilang basyo ng bala ng kalibre 45 na baril.","Bulagta sa harap mismo ng kanyang dalawang anak ang 39-anyos na negosyante matapos pasukin sa kanilang bahay at pagbabarilin ng riding-in-tandem suspects sa Brgy. San Agustin ng bayang ito, kamakalawa ng tanghali.","September 1, 2022  12:00am",https://www.philstar.com/pilipino-star-ngayon/probinsiya/2022/09/01/2206498/negosyante-itinumba-sa-harap-ng-2-anak
444 ‘wanted’ arestado sa 1-araw na police ops sa Calabarzon,"Nasa 444 katao kabilang ang mga wanted persons ang naaresto sa isang araw na “One Time Big Time” na operasyon ng mga awtoridad sa Calabarzon region. Ayon kay Brig. Gen. Jose Melencio Nartatez Jr, Calabarzon police director, kabilang sa mga nalambat ay may mga warrant of arrests, 125 dito ang nakatalang Most Wanted Persons na binubuo ng 14 Regional Level, 23 Provincial Level; at 88 City/Municipal Level. Sa nalalabing 319 na nadakip ay may mga warrant of arrests dahil sa mga kinakaharap na kasong Homicide, Rape, Murder at paglabag sa Republic Act No. 9165. Dahil sa pagkakada­kip ng mga wanted persons, sinabi ni Nartatez na mas magiging panatag at ligtas ang mamamayan sa rehiyon. Pinuri ni Nartatez ang kanyang mga tauhan sa matagumpay na pagkakaaresto ng mga wan­ted persons. Ang Rizal Police Provincial Office ay nagpakita ng magandang trabaho dahil sa pagkakadakip sa kabuuang 147 wanted persons, habang nanguna ang Quezon Police Provincial Office pagdating sa percentage, at bilang ng standing warrants versus numero ng mga naaresto.",Nasa 444 katao kabilang ang mga wanted persons ang naaresto sa isang araw na “One Time Big Time” na operasyon ng mga awtoridad sa Calabarzon region.,"September 1, 2022  12:00am",https://www.philstar.com/pilipino-star-ngayon/probinsiya/2022/09/01/2206500/444-wanted-arestado-sa-1-araw-na-police-ops-sa-calabarzon
84-anyos lola sinunog ng sariling pamilya,"Isang 84-anyos na lola ang patay matapos umanong sunugin nang buhay ng kanyang sariling pamilya sa Balingasag, Mi­samis Oriental, iniulat ng pulisya kahapon. Ayon sa awtoridad, inihagis sa naglalagablab na apoy ang biktimang si Teofila Camungay ng kanyang mismong mga anak at apo. Siya ay nagtamo ng third degree burn na sanhi ng kanyang kamatayan. Base kay Maj. Teodoro de Oro, hinihina­lang kasapi ng kulto ang mga suspek at biktima. Sinabi ni Oro na lumalabas sa imbestigasyon na sinisisi ng kanyang pamilya ang biktima sa kanilang paghihirap. “Sabi ng isang suspek, matindi raw ang kanilang galit sa biktima dahil siya umano ang dahilan ng kanilang paghihirap sa buhay. Tutol din ang biktima na kilalaning lider ng grupo ang isa sa kanyang mga apo,” pahayag ni De Oro. Sa ngayon, nahaharap ang 11 kaanak ng biktima sa kasong parricide dahil sa pagkasawi ng matanda.",,"August 31, 2022  12:00am",https://www.philstar.com/pilipino-star-ngayon/probinsiya/2022/08/31/2206268/84-anyos-lola-sinunog-ng-sariling-pamilya
"2 bahay pinasok ng amok, 3 patay!","Tatlo katao ang patay kasama ang suspek matapos mag-amok at pasukin ang mga bahay ng kanyang kaalitan sanhi ng madugong tagaan sa Sitio Recta Housing, Brgy. GRS ng bayang ito kahapon ng madaling araw. Magkakahiwalay na duguan at walang buhay na humandusay ang mga biktimang sina Mark Alacon Avila, 40-anyos, may asawa at Simeon Revera Villareal, 27-anyos, binata, habang patay rin ang suspek na kinilalang si Mark Alex Sito, binata; pawang residente ng Sitio Recta Housing, Brgy. GRS, Ragay, Camarines Sur. Sa ulat, dakong ala-1:30 ng madaling araw,  dahil sa dati nang alitan ay sinugod ng suspek na armado ng itak ang bahay ng mga biktima.Unang sapilitang pinasok ang bahay ni Avila na hindi na nakapanlaban nang pagtatagain ng suspek sa iba’t ibang bahagi ng katawan. Makaraang ma­paslang si Avila ay lumipat at puwersahang pinasok ni Sito ang katabing bahay at pinagtataga si Villareal. Gayunman, kahit sugatan ay lumaban ito at naki­pagtagaan din sa suspek dahilan para kapwa sila patay na humandusay. Ang tatlo ay pawang nagtamo ng malalalim na taga sa iba’t ibang bahagi ng katawan na agaran nilang ikinasawi. Patuloy ang imbestigasyon ng Ragay Municipal Police sa madugong insidente.","Tatlo katao ang patay kasama ang suspek matapos mag-amok at pasukin ang mga bahay ng kanyang kaalitan sanhi ng madugong tagaan sa Sitio Recta Housing, Brgy. GRS ng bayang ito kahapon ng madaling araw.","August 31, 2022  12:00am",https://www.philstar.com/pilipino-star-ngayon/probinsiya/2022/08/31/2206267/2-bahay-pinasok-ng-amok-3-patay
"7 suspek sa Taal kidnap-slay, kinasuhan","Sinampahan ng binuong Task Force ng kasong kriminal ang pitong katao dahil sa pagdukot sa isang lalaki sa Taal, Batangas na natagpuang patay sa Sariaya, Quezon, nitong nakalipas na dalawang linggo. Ayon kay Lt. Col Jezreel Calderon, Deputy Provincial Director for Operation, ang kasong kidnapping with homicide ay isinampa kahapon ng umaga sa Batangas Prosecutor’s Office laban sa mga suspek na kinabibilangan ng isang Jefferson Sanchez at anim na “John Does”. Sinabi ni Calderon na positibong itinuro si Sanchez ng isang testigo na kabilang sa pitong armadong lalaki na tumangay sa biktimang si Eugene Del Rosario, 25, sa isang gasoline station sa Taal, Batangas na nakunan ng close circuit television camera (CCTV) at nag-viral sa social media. Matapos ang pagdukot, ang katawan ni Del Rosario, 25, ay nadiskubre ng mga dumaraang residente at motorista sa may Eco-Tourism Road sa Sitio Pontor, Barangay Bignay 2, ng kasunod na araw. Natukoy ng task force si Sanchez sa tulong ng CCTV footage na nakakabit malapit sa gasolinahan na ipinakita sa eyewitness, sa pamilya ng biktima at live-in partner nitong si Jane Cabello. Sinabi ni Calderon na sinisilip ng mga imbestigador ang “double-cross” at alitan sa loob ng grupo ng mga suspek at biktima na siyang motibo sa pagtumba sa huli. Si Del Rosario ay sinasabing miyembro ng “Bukas-Kotse Gang” na nag-o-operate sa National Capitol Region. Magugunita na natagpuan ang katawan ng biktima sa Sariaya, Quezon na nababalutan ng packing tape at tadtad ng tama ng mga bala at saksak ng patalim sa katawan.","Sinampahan ng binuong Task Force ng kasong kriminal ang pitong katao dahil sa pagdukot sa isang lalaki sa Taal, Batangas na natagpuang patay sa Sariaya, Quezon, nitong nakalipas na dalawang linggo.","August 31, 2022  12:00am",https://www.philstar.com/pilipino-star-ngayon/probinsiya/2022/08/31/2206265/7-suspek-sa-taal-kidnap-slay-kinasuhan
‘Kariton’ sa Lucena arangkada na,"Umarangkada na ang tinawag na Kariton ng Karunungan sa isang pampublikong paaralang sekondarya sa Lucena City. Ayon kay Dr. Rolito Inojosa, principal ng Lucena City National High School, noong kasagsagan ng pandemya ay inilunsad nila ang proyektong “Kariton ng Karunungan Tungo sa Kaunlaran” o KKK, na naglalayong ilapit ang edukasyon sa mga kabataan upang matuto silang bumasa, sumulat, at bumilang. Sa tulong ng donors at volunteers ay nalamnan ng mga libro at iba pang babasahin ang naturang kariton na isa ring donasyon. Sa nakalipas na dalawang taon ay lumibot ang Kariton ng Karunu­ngan sa ilang mga barangay ng lungsod. Naging maganda naman ang pagtanggap ng mga magulang ng mga batang naserbisyuhan ng KKK lalo pa’t ang ilan sa kanila ay nahirapan sa pagsagot sa mga katanungan sa module.",Umarangkada na ang tinawag na Kariton ng Karunungan sa isang pampublikong paaralang sekondarya sa Lucena City.,"August 31, 2022  12:00am",https://www.philstar.com/pilipino-star-ngayon/probinsiya/2022/08/31/2206263/kariton-sa-lucena-arangkada-na
"Babaeng hubad, natagpuang patay sa Baguio","Nagsasagawa ng masu­sing imbestigasyon ang pulisya matapos na isang babae ang natagpuang patay at hinihinalang biktima ng panggagahasa sa Barangay Tabora, dito kahapon ng umaga. Ayon sa Baguio Police, nakatanggap sila ng tawag bandang alas- 6:40 ng umaga kaugnay sa pagkakadiskubre sa katawan ng isang babae na nakalugmok sa loob ng compound ng Rodrigo Magsino. Ang biktima na hindi pa pinangalanan ng mga awtoridad ay walang pang-itaas at pang-ibabang damit nang matagpuan habang ang kanyang kamay  at bibig ay natatalian ng tape habang nakatali rin ng belt ang kanyang leeg. Sinabi ni Baguio City Police information officer Lt. Angeline Dongpaen na nagsasagawa pa ng follow up investigation ang pulisya sa insidente. Inaantay rin aniya ang pamilya ng biktima mula sa Pampanga na duma­ting sa lungsod para sa isasagawang autopsy examination sa biktima upang matukoy ang sanhi ng pagkamatay nito at kung hinalay ng hindi kilalang salarin.",,"August 31, 2022  12:00am",https://www.philstar.com/pilipino-star-ngayon/probinsiya/2022/08/31/2206396/babaeng-hubad-natagpuang-patay-sa-baguio
"Chief of police sa Bataan, bulagta sa sariling boga","Masaklap ang sinapit na kamatayan ng isang opis­yal ng pulisya matapos umanong aksidenteng mabaril ang sarili ng kanyang service firearm kahapon ng madaling araw sa mismong taha­nan nito sa Barangay Tapulao ng bayang ito. Nakilala ang biktimang si Police Major Rizaldy Gonzales Rubio, 43-an­yos, may-asawa, nakatalagang hepe ng pulisya sa Pilar, Bataan. Sa inisyal na imbes­tigasyon ng pulisya, pasa­do alas-kwatro ng mada­ling araw ng maganap ang insidente. Nagulantang daw ng putok ng baril ang asawa ng biktima na isa ring pulis na si Master Sergeant May Rubio na nasa loob ng kanilang kuwarto sa mga oras na iyon, kung saan nang kanyang sipatin ay tumambad ang duguan at nakahandusay ang asawang si Major Rubio. Isinugod pa sa Orani District Hospital ang biktima pero binawian din ng buhay sanhi ng tinamong tama ng bala sa tiyan mula mismo sa kanyang service firearm. Gumugulong pa ang imbestigasyon upang mala­man kung may “foul play” sa insidente.",Masaklap ang sinapit na kamatayan ng isang opis­yal ng pulisya matapos umanong aksidenteng mabaril ang sarili ng kanyang service firearm kahapon ng madaling araw sa mismong taha­nan nito sa Barangay Tapulao ng bayang ito.,"August 30, 2022  12:00am",https://www.philstar.com/pilipino-star-ngayon/probinsiya/2022/08/30/2205976/chief-police-sa-bataan-bulagta-sa-sariling-boga
"Misis tinadtad, pinugutan ni mister sa selos","Karumal-dumal ang sinapit na kamatayan ng isang misis nang pagtatagain at pugutan pa ng ulo ng kanyang sariling mister dahil umano sa matinding pagseselos nitong Biyernes sa South Cotabato. Sa damuhan na natagpuang nakadapa ang katawan ng biktimang si Marina Klanding Kuyan, 40, habang nasa kustodiya na ng pulisya ang mister nito na si Julie Kabansil Kuyan, 44, kapwa residente ng Sitio Kabalig, Barangay Klubi, Lake Sebu, South Cotabato. Lumilitaw sa report ng Lake Sebu Municipal Police na bandang tanghali nang maganap ang krimen sa bahay ng mag-asawang Kuyan. Ayon kay P/Lt. Col. Joven Bagaygay, hepe ng Lake Sebu Police, nagkaroon ng pagtatalo ang mag-asawa sa loob ng kanilang bahay dahil umano sa matinding pagseselos ni mister. Dala ng matinding galit, kumuha ng itak ang suspek at pinagtataga sa iba’t iba’t parte ng katawan ang biktima. Bagamat sugatan, pinilit ng biktima na gumapang palabas ng bahay subalit sinundan pa rin ng suspek at dito ay muling pinagtataga ng suspek ang ginang sa katawan at sa leeg hanggang sa matagpas ang ulo. Matapos ang pagpatay sa misis ay mabilis na tumakas ang mister.   Gayunman, nakalipas ang ilang oras ay sumuko ang suspek sa mga sundalo at inamin ang nagawang krimen.  Nakakulong ngayon sa lock-up cell ng Lake Sebu Police ang suspek ana nahaharap sa kasong parricide.",Karumal-dumal ang sinapit na kamatayan ng isang misis nang pagtatagain at pugutan pa ng ulo ng kanyang sariling mister dahil umano sa matinding pagseselos nitong Biyernes sa South Cotabato.,"August 30, 2022  12:00am",https://www.philstar.com/pilipino-star-ngayon/probinsiya/2022/08/30/2205980/misis-tinadtad-pinugutan-ni-mister-sa-selos
Family outing nauwi sa trahedya: 4 patay,"Nauwi sa trahedya ang masaya sanang family outing ng apat katao kabilang ang dalawang menor-de-edad nang tumaob ang kanilang sinasakyang bangka at malunod kamakalawa sa Kabilang-Bilangan reef sa Brgy. Sicaba, Cadiz City.                           Kinilala ang mga biktima na sina Marlyn Aguirre, 33, at Remymar Ocon, 31 at dalawang menor-de-edad na 13 at 15-anyos. Ayon kay Police Lt. Col. Gil John Despi, city police chief, sakay ang mga biktima ng pump boat nang mahulog ang 15-anyos na anak ni Aguirre dahil sa malakas na alon. Tinangkang iligtas ni Aguirre ang anak subalit pareho na silang tinangay ng alon at lamunin ng dagat. Dito tumulong na sumaklolo si Ocon at ang 13-anyos na biktima subalit tumaob ang bangka hanggang sa tinangay na rin ng dagat. Nabatid kay Chief Petty Officer Joel Taganile, hepe PCG-Cadiz Sub-station, hindi  overloaded ang pumpboat. Ang pagtaob ng pumboat ay bunsod umano ng malalaki at malalakas na alon. Nakikipag-ugnayan na rin ang pulisya sa barangay upang ipagbawal ang pagpapasakay sa mga maliliit na bangka sa naturang lugar.","Nauwi sa trahedya ang masaya sanang family outing ng apat katao kabilang ang dalawang menor-de-edad nang tumaob ang kanilang sinasakyang bangka at malunod kamakalawa sa Kabilang-Bilangan reef sa Brgy. Sicaba, Cadiz City.","August 30, 2022  12:00am",https://www.philstar.com/pilipino-star-ngayon/probinsiya/2022/08/30/2205978/family-outing-nauwi-sa-trahedya-4-patay
Dengue Outbreak idineklara sa Tanza,"Nagdeklara ang local government ng Tanza, Cavite ng “dengue outbreak” dahil sa patuloy na pagtaas ng mga kaso ng dengue sa naturang bayan. Ayon kay Tanza Municipal Health Officer, Dr. Ruth Punzalan, umabot na ang kaso ng dengue sa 207 mula Enero hanggang Agosto 2022 kumpara sa buong taon ng 2020 na may 125 cases at noong 2021 na may 109 dengue cases lamang.  “Dengue is now at an outbreak level, so we have started to take intensive preventive measures, we have strengthened advocacy, information dissemination, talked to barangay captains to help suppress dengue through search and destroy,” ayon sa inilabas na statement ni Dr. Punzalan sa social media. Sinabi ni Punzalan na mabilis ang pagtaas ng kaso ng dengue dahil sa madalas na pag-ulan. Aniya, nangangamba siya na maaaring umabot ang kaso ng dengue sa Tanza ng hanggang 500 bago magtapos ang taon kung hindi ito matitigil. Pinapayuhan nito ang mga residente na panatilihing malinis ang kanilang kapaligiran upang matiyak na mapupuksa ang mga lamok. “We still have 4 months if the weekly trend does not change, we will reach 500 plus so based on last year cases the whole year 123,100 plus so our dengue cases are really high now so we need your help together let’s suppress dengue,” dagdag ni Punzalan. Ang bayan ng Tanza ay binubuo ng 14 baranagay at pang-apat sa may pinakamataas na dengue cases sa buong lalawigan ng Cavite.","Nagdeklara ang local government ng Tanza, Cavite ng “dengue outbreak” dahil sa patuloy na pagtaas ng mga kaso ng dengue sa naturang bayan.","August 30, 2022  12:00am",https://www.philstar.com/pilipino-star-ngayon/probinsiya/2022/08/30/2205967/dengue-outbreak-idineklara-sa-tanza
"14-anyos nag-dive sa ilog, ‘di na lumutang","Patay nang maihaon ang isang 14-anyos na binatilyo matapos na hindi na lumutang makaraang mag-dive sa Macabalo River sa Resettlement Site, Brgy.Taysan ng lungsod na ito, kamakalawa ng umaga. Kinilala ang biktima na si Mark Bron Radana, estudyante at residente ng Resettlement Site, Brgy. Taysan, Legazpi City, Albay. Sa ulat ng pulisya, kasama ang kanyang mga kaibigan ay nagpunta ang biktima sa ilog upang maligo. Gayunman, nang mag-dive umano ang binatilyo sa ilog ay hindi na lumutang kaya nabahala ang mga kaibigan at humingi na ng saklolo sa mga residente. Ilang sandali ng pag­hahanap bago nahanap ng mga rescuers sa ilalim ng ilog ang biktima na wala nang buhay.","Patay nang maihaon ang isang 14-anyos na binatilyo matapos na hindi na lumutang makaraang mag-dive sa Macabalo River sa Resettlement Site, Brgy.Taysan ng lungsod na ito, kamakalawa ng umaga.","August 30, 2022  12:00am",https://www.philstar.com/pilipino-star-ngayon/probinsiya/2022/08/30/2205974/14-anyos-nag-dive-sa-ilog-di-na-lumutang
BFP-Bohol nagbabala vs scammers,"Pinag-iingat ng Bureau of Fire Protection (BFP) sa Bohol ang publiko laban sa mga scammers na nagpapanggap bilang personnel nila. Sa social media post ng BFP, nabatid na nakatanggap sila ng report na may mga indibiduwal na nagsusuot ng kanilang uniporme at nagpapanggap umano bilang inspektor ng BFP sa Bohol. Nagpapakita pa umano ng ID ang mga suspek  at nagbabahay-bahay sa bayan ng Antequera. Modus operandi umano ng mga scammers na magpanggap na mag-­iinspeksiyon ng mga tangke ng liquefied petroleum gas (LPG) sa loob ng bahay. Sa sandaling makita na ang tangke ng LPG ay bubutasin umano nila ang mga hose nito at saka sasabihin sa may-ari na depektibo ito. Dito na umano sila magbebenta ng mga safety devices upang masolusyunan ang problema. “For everyone’s information, this is a scam,” paskil pa ng BFP-Bohol na itinangging nagbebenta sila ng mga inspection devices. Tiniyak naman ng BFP-Bohol na iniimbestigahan na nila ang modus. Sasampahan umano nila ang mga naturang scammers ng kaukulang kaso.",Pinag-iingat ng Bureau of Fire Protection (BFP) sa Bohol ang publiko laban sa mga scammers na nagpapanggap bilang personnel nila.,"August 31, 2022  12:00am",https://www.philstar.com/pilipino-star-ngayon/probinsiya/2022/08/31/2206260/bfp-boholnagbabala-vs-scammers
"Suspek sa pagpatay sa dalagita sa Laguna, nalambat sa Las Piñas","Naaresto ng mga awtoridad ang suspek sa pana­naksak at pagpatay sa isang dalagita sa Biñan City, Laguna sa isinagawang hot pursuit operation ng mga awtoridad sa Las Piñas City, nitong Linggo. Sa report, kinilala ni Col. Randy Glenn Silvio, Officer-in-Charge ng Laguna Police ang nadakip na suspek na si Jayson Abejuela, ng Brgy. Loma, Bi–an City, Laguna.   Ang suspect ay nadakip sa hot pursuit operation na ikinasa ng Biñan City Police sa Brgy. Casimiro, Las Piñas City, noong Linggo ng gabi. Ayon kay  Lt. Col. Virgilio  Jopia, hepe ng Binan City Police Station, nakatanggap ng tawag ang Biñan Police mula sa Barangay Timbao kaugnay sa murder incident kaya agad na rumesponde ang mga pulis sa nasabing lugar. Lumalabas sa im­bestigasyon na dakong alas-3 ng hapon ng Linggo nang makita ng isang testigo na pinasok ng suspek ang apartment ng biktima Purok 1 Brgy. Timbao, Biñan City, Laguna hanggang sa marinig ang pagsigaw ng huli at humihingi ng tulong. Dahil dito, pumasok ang testigo sa apartment at tumambad dito ang duguang biktima na tadtad ng saksak sa katawan. Agad isinugod ang nanghihingalong biktima sa ospital pero pagdating doon ay idineklarang dead-on-arrival. Agad nagsagawa ang Biñan City Police immediately ng follow-up investigation at hot pursuit operation sa Brgy. Casimiro, Las Piñas City kung saan nagtago ang suspek na nagresulta ng kanyang pagkakaaresto ng nasabi ring araw. Inaalam pa ng pulis­ya ang motibo sa pagpatay.","Naaresto ng mga awtoridad ang suspek sa pana­naksak at pagpatay sa isang dalagita sa Biñan City, Laguna sa isinagawang hot pursuit operation ng mga awtoridad sa Las Piñas City, nitong Linggo.","August 30, 2022  12:00am",https://www.philstar.com/pilipino-star-ngayon/probinsiya/2022/08/30/2205968/suspek-sa-pagpatay-sa-dalagita-sa-laguna-nalambat-sa-las-pias
"78-anyos swak sa drainage, patay","Patay ang isang 78-anyos na lolo makaraang aksidenteng mahulog ito sa isang Open Drainage sa loob ng isang Subdivision habang naglalakad kahapon sa Brgy Pasong Kawayan 2 Gen. Trias Cavite. Hindi na naisalba pa sa pagamutan ang biktimang nakilalang si Danilo Montierde, residente ng South Square Village Brgy. Pasong Kawayan 2, Gen. Trias City. Sa imbestigasyon ni P/Staff Sgt. Ernesto Angue Jr., may hawak ng kaso, alas-7 ng umaga habang naglalakad ang biktima papalabas na sana ng South Square Village sa Brgy. Pasong Kawayan 2 nang hindi nito mapansin ang isang open drainage kung kaya lumusot at nalaglag siya rito. Nabatid na medyo may kadiliman umano ang dinaanang lugar ng biktima kung kaya hindi napansin ang nasabing open drainage. Mahigit sa kalahating oras bago pa naiahon ang biktima at naitakbo sa Gen. Trias Medicare Hospital subalit idineklarang dead-on-arrival.",Patay ang isang 78-anyos na lolo makaraang aksidenteng mahulog ito sa isang Open Drainage sa loob ng isang Subdivision habang naglalakad kahapon sa Brgy Pasong Kawayan 2 Gen. Trias Cavite.,"August 30, 2022  12:00am",https://www.philstar.com/pilipino-star-ngayon/probinsiya/2022/08/30/2205969/78-anyos-swak-sa-drainage-patay
"Hepe ng pulisya, 1 pa todas sa ambush","Patay ang dalawang pulis kabilang ang hepe ng municipal police nang tambangan at pagbabarilin ng nasa 10 armadong kalalakihan kahapon ng umaga sa Maguindanao. Kapwa dead-on-the-spot ang mga biktima na kinilalang sina P/Lt. Reynaldo Orcine Samson, chief of police ng Ampatuan Municipal Police at Police Corporal Salipuden Talipasan Endab. Tatlong pulis din ang sinasabing sugatan sa pananambang ng grupo na pinangungunahan ni Guipar Abdulkarim at  Bantukan Andog alias Cmdr Boy Jocket. Ayon kay Ma­guindanao Police Provincial Office director P/Col. Christopher Panapan, nangyari ang insidente dakong alas-10:02 ng umaga sa Brgy. Ka­pinpilan, Ampatuan Ma­guindanao. Magsisilbi sana ng arrest warrant ang mga biktima laban sa isang Kamir Kambal alyas “Meds” para sa kasong robbery with violence sa naturang lugar nang harangin at paputukan umano sila ng nasa 10 katao. Nang makitang bumulagta ang mga biktima, mabilis na nagsitakas ang mga suspek. Nagtalaga na ng composite team ang PNP, kabilang ang mga miyembro ng elite Special Action Force upang magsagawa ng hot pursuit operation laban sa mga suspek.",Patay ang dalawang pulis kabilang ang hepe ng municipal police nang tambangan at pagbabarilin ng nasa 10 armadong kalalakihan kahapon ng umaga sa Maguindanao.,"August 31, 2022  12:00am",https://www.philstar.com/pilipino-star-ngayon/probinsiya/2022/08/31/2206262/hepe-ng-pulisya-1-pa-todas-sa-ambush
BIFF member todas sa engkuwentro,"Isang miyembro ng Bangsamoro Islamic Freedom Fighters (BIFF)  ang namatay sa engkuwentro kahapon ng  madaling araw sa Brgy. Damablac, Talayan, Maguindanao. Ayon kay Col. Oriel L. Pangcog, comman­der ng 601st Brigade, nakasagupa ng militar dakong ala-1 ng mada­ling araw  ang nasa 18 kasapi ng BIFF-Bungos faction sa lugar. Ang mga terorista ay pinamumunuan ni Khadaffi Abdulatif alias Abu Mukayam, chief of staff ng BIFF-Bungos faction at ng pangkat ni Andamel Abdulatif alias “Mac-Mac”. Matapos ang limang minutong bakbakan tumakas ang mga tero­rista.  Agad namang nagsagawa ng pagtugis ang militar hanggang matagpuan ang isang bangkay na inabandona ng kanyang mga kasamahan. Nadamay sa engkuwentro ang sibilyan na si Utain Kalantungan, 46, na agad namang isinugod sa Integrated Provincial Health Office (IPHO) Maguindanao.  Narekober naman ng mga sundalo ang isang improvised explosive device (IED).  Kaugnay nito, iginiit ni 6th Infantry (Kampilan) Division at Joint Task Force Central, Commander, Major General Roy M Galido na hindi mangingiming durugin at tuluyang pulbusin ng Kampilan troopers ang teroristang grupo na banta sa seguridad sa mga lugar na sakop ng 6ID. Matatandaan na nasa apat na mga mi­yembro BIFF ang bumulagta sa mas pina­igting na operasyon ng tropa ng Joint Task Force Central, 154 naman ang nagbalik-loob sa pamahalaan, simula buwan ng Enero hanggang sa kasalukuyan.","Isang miyembro ng Bangsamoro Islamic Freedom Fighters (BIFF)  ang namatay sa engkuwentro kahapon ng  madaling araw sa Brgy. Damablac, Talayan, Maguindanao.","August 30, 2022  12:00am",https://www.philstar.com/pilipino-star-ngayon/probinsiya/2022/08/30/2205971/biffmember-todas-sa-engkuwentro
P100K reward sa makapagtuturo sa suspek traffic enforcer itinumba habang naka-duty sa kalsada,"Pinagba­baril ng isang ‘di pa nakikilalang suspek na nakasakay ng motorsiklo ang isang traffic enforcer habang naka-duty sa pagmamando ng trapiko sa Brgy. Langkaan 1 Governors Drive, Dasmariñas City kahapon. Kinilala ang biktima na inoobserbahan sa pagamutan na si Edgard Quiroga, 60-anyos, traffic Enforcer ng Dasmariñas City, at residente ng Blk 48 Lot 18 Bautista, Sampaloc 4, Dasmariñas City, Cavite. Sa imbestigasyon nina P/Master Sgt. George Fajardo Jr at P/Cpl. Arthur Rejano, may hawak ng kaso, alas-3:46 ng hapon nang maganap ang pamamaril habang naka-duty si Quiroga at nag-aayos ng trapiko sa kahabaan ng Governor’s Drive sa Brgy. Langkaan ng nasabing lungsod. Sandaling umalis ang biktima sa gitna ng kalsada at nagtungo sa tapat ng Gasso Gasoline Station at pinuntahan ang isang kasamahan. Habang nakikipag-usap ang biktima sa kapwa niya enforcer nang mula sa kanyang likuran ay biglang sumulpot ang suspek na sakay ng motorsiklo at walang sabi-sabing pinagbabaril ang una. Nang bumulagta ang biktima ay mabilis na tumakas ang suspek na nakasuot ng kulay gray na long sleeves at maong pants, sakay ng isang kulay pink/black na Mio motorcycle na walang plaka .  Nakunan namang ng CCTV sa may Pala-Pala, Dasmariñas City ang suspek na naka-helmet habang papatakas sa lugar patungo sa direksyong Silang, Cavite. Agad namang nadala sa pagamutan ang biktima at kasalukuyan nga­yong inoobserbahan. Kasabay nito, agad na nagbaba ng pabuya si Cavite Congressman Pidi Barzaga ng halagang P100,000.00 sa sinumang makapagtuturo sa nasabing suspek. Ayon sa hepe ng Dasmariñas City Police, hawak na nila ang mga CCTV footages at kasalukuyan na silang nagsasagawa ng follow-up sa insidente.","Pinagba­baril ng isang ‘di pa nakikilalang suspek na nakasakay ng motorsiklo ang isang traffic enforcer habang naka-duty sa pagmamando ng trapiko sa Brgy. Langkaan 1 Governors Drive, Dasmariñas City kahapon.","August 29, 2022  12:00am",https://www.philstar.com/pilipino-star-ngayon/probinsiya/2022/08/29/2205827/p100k-reward-sa-makapagtuturo-sa-suspek-traffic-enforcer-itinumba-habang-naka-duty-sa-kalsada
"Rider, angkas dedo sa road accident","Nasawi ang isang rider at kanyang angkas matapos na bumangga sa kasalubong na sasakyan ang kanilang sinasakyang motorsiklo sa Tanay, Rizal, kahapon ng madaling araw. Dead-on-arrival sa Tanay General Hospital ang rider na si Jonvy Balora, at ang kanyang angkas na si Angeline Evangelista dahil sa tinamong matinding pinsala sa ulo at katawan. Samantala, arestado at nasa kustodya na ng pulisya ang suspek na si Genesis Domasig. Batay sa ulat ng Tanay Municipal Police Station, dakong alas-3:10 ng madaling araw nang maganap ang aksidente sa Brgy. Tandang Kutyo, Tanay, Rizal. Binabagtas umano ng mga biktima ang Sagpat Pililia Diversion Road sa Brgy. Tandang Kut­yo, sakay ang isang itim at pulang Euro 150 na motorsiklo, nang pagsapit sa naturang lugar ay nag-overtake sila sa nauunang behikulo. Dito na nila nakabanggaan ang kasalubong na isang kulay gray at silver na Utility Vehicle Wagon na may plate number na NIW-815, na minamaneho ni Domasig, na noon ay patungo namang Baras, Rizal. Sa tindi ng impact, tumilapon ang mga biktima at nagtamo ng matinding pinsala sa ulo at katawan na nagresulta ng kanilang agarang kamatayan.","Nasawi ang isang rider at kanyang angkas matapos na bumangga sa kasalubong na sasakyan ang kanilang sinasakyang motorsiklo sa Tanay, Rizal, kahapon ng madaling araw.","August 29, 2022  12:00am",https://www.philstar.com/pilipino-star-ngayon/probinsiya/2022/08/29/2205824/rider-angkas-dedo-sa-road-accident
"Pilar, Abra niyanig ng magnitude 5.2 na lindol","Nabulabog ang mga residente nang yanigin ng magnitude 5.2 na lindol ang kanilang lugar sa Pilar, Abra kahapon ng madaling-araw. Ayon sa Philippine Institute of Volcano­logy and Seismology (Phivolcs), tectonic ang origin ng lindol na naganap dakong alas-2:27 ng madaling araw. Naitala ang lindol may 17.36°N, 120.49°E - 012 km S 61° W ng Pilar, Abra at may lalim na 004 kilometro. Anang Phivolcs, ang naturang lindol ay aftershock ng magnitude 7 na lindol na tumama sa Tayum, Abra noong Hulyo 27. Nabatid na naramdaman ang Intensity V na lindol sa Pilar, Bangued, at Bucay sa Abra, habang Intensity IV naman sa Banayoyo, Ilocos Sur; at San Fernando, La Union. Inaasahan naman ng Phivolcs ang mga aftershock dahil sa naturang lindol.","Nabulabog ang mga residente nang yanigin ng magnitude 5.2 na lindol ang kanilang lugar sa Pilar, Abra kahapon ng madaling-araw.","August 29, 2022  12:00am",https://www.philstar.com/pilipino-star-ngayon/probinsiya/2022/08/29/2205826/pilar-abra-niyanig-ng-magnitude-52-na-lindol
Pagmimina sa Bulacan sinuspinde sa ‘overloading’,"MALOLOS CITY, Philippines – Dahil sa pagkasira ng mga daan dulot ng labis na pagmimina sa Bulacan, sinuspinde ni Gov. Daniel Fernando alinsunod sa nilagdaan nitong Executive Order No. 21 ang lahat ng permit sa pagmimina, quarrying, dredging, desilting at iba pang uri ng mineral extractive operations sa Bulacan. Sa ginanap na talakayan ng mga mi­ning stakeholders at iba pang apektadong sektor sa pangunguna ng Bulacan Environmental and Natural Resources Office (BENRO) sa The Red Arc Events Place sa Brgy. Wawa, Balagtas, Bulacan noong Miyerkules, ipinaliwanag ni Fernando na ibinaba niya ang kautusan bunga ng patuloy na pagkasira ng mga kalsada dulot ng “overloading” ng mga sasakyang nagkakarga ng mga land minerals o iba pang kalakal. Dumalo sa talakayan ang mga kinatawan ng Bulacan Police Provincial Office sa pangu­nguna nina P/Col. Charlie Cabradilla; Engr. Henry Alcantara ng Bulacan, 1st District Engineer ng DPWH; Engr. Reynaldo Cruz, Provincial Mining Regulatory Board ng Mines and Geosciences Bureau-Region 3, at Carina Macapagal, hepe ng LTO Malolos District Office. Idiniin ni Fernando na ang kagustuhan niyang wakasan ang mga ilegal at labis na pagmimina sa lalawigan. Ang mga mapapatu­nayang lumabag sa Exe­cutive ay magbabayad ng multang P5,000 bawat paglabag; pagkakakulong ng hindi bababa sa anim na buwan ngunit hindi hihigit sa isang taon at pagbawi sa kanilang mga permit. Samantala, nilinaw ni Julius Victor Degala, pinuno ng BENRO na kasalukuyang ipinatutupad ng lalawigan ang “no excessive vo­lume policy” na nakapaloob sa Provincial Ordinance C-005 o ang Environmental Code of the Province of Bulacan na nagtatakda ng limitasyon sa volume ng bawat trak. Ipapatupad rin ang mahigpit na pagbabantay sa mga checkpoint at magtatakda ng isang tiyak na paraan ng be­ripikasyon alinsunod sa patakaran.","MALOLOS CITY, Philippines – Dahil sa pagkasira ng mga daan dulot ng labis na pagmimina sa Bulacan, sinuspinde ni Gov. Daniel Fernando alinsunod sa nilagdaan nitong Executive Order No. 21 ang lahat ng permit sa pagmimina, quarrying, dredging, desilting at iba pang uri ng mineral extractive operations sa Bulacan.","August 28, 2022  12:00am",https://www.philstar.com/pilipino-star-ngayon/probinsiya/2022/08/28/2205609/pagmimina-sa-bulacan-sinuspinde-sa-overloading
PNP may ‘lead’ na sa kidnap-slay ng 25-anyos sa Batangas,"May hawak ng lead ang Philippine National Police (PNP) sa kaso ng pagdukot at pagpatay sa isang 25-anyos na lalaking biktima sa Taal, Batangas kamakailan. Sinabi ni P/Brig. Gen. Roderick Augustus Alba, hepe ng PNP Public Information Office (PIO) na inatasan na ni PNP chief Gen. Rodolfo Azurin Jr. ang Police Regional Office (PRO)-4 A na pabilisin ang case investigation sa kaso ng pagdukot at pagpatay sa biktimang si Eugene del Rosario. Si del Rosario ay kinidnap noong Martes at natagpuang patay sa Sariaya, Quezon noong Miyerkules. Ang bangkay ng biktima na tadtad ng mga tama ng bala at saksak sa katawan ay inabandona sa kahabaan ng Eco Tourism Road sa Sitio Pontor, Brgy. Bignay 2, Sariaya, Quezon at dakong alas-6 ng umaga ay natagpuan sa lugar noong Miyerkules, o isang araw matapos itong dukutin habang ang mukha at mga kamay nito ay nababalutan ng packaging tape. “PRO4A and Batangas PPO are on top of the si­tua­tion, they are supervising the ongoing investigation conducted by the SITG (Special Investigation Task Group),” ayon kay Azurin.","May hawak ng lead ang Philippine National Police (PNP) sa kaso ng pagdukot at pagpatay sa isang 25-anyos na lalaking biktima sa Taal, Batangas kamakailan.","August 28, 2022  12:00am",https://www.philstar.com/pilipino-star-ngayon/probinsiya/2022/08/28/2205610/pnp-may-lead-na-sa-kidnap-slay-ng-25-anyos-sa-batangas
"Driver pinatay sa subdibisyon, suspek bulagta sa shootout","Isang driver ang nasawi matapos na pagbabarilin ng isang lalaking suspek na napatay rin ng mga rumespondeng pulis makaraang makipagbarilan, na naganap sa loob ng isang kilalang subdivision sa Barangay Valdefuente ng lungsod na ito, noong Sabado ng hapon. Kinilala ng pulisya ang nasawing biktima na si Roberto Dela Cruz, 52-anyos, isang drayber at residente ng Barangay Calipahan, Talavera, NE habang ang killer na napatay naman sa engkuwentro ay natukoy lang na alyas “Jelo”. Sa ulat, bigla uma­nong dumating si Jelo at agad na pinagbabaril hanggang sa mapatay si Dela Cruz, na nasa loob ng administrative office ng North Grove Subd., dito, dakong alas-4:45 ng hapon. Matapos ang insidente, naglakad lang umanong tumakas si Jelo palabas sa nasabing subdivision. Ang isang guwardiya na noong mga oras na iyon ay rumoronda at malapit lang umano sa lugar ay agad namang humingi ng tulong sa pulisya. Rumesponde ang mga pulis sa kinaroroonan ng suspek ngunit nang magpanagpo ay nagpaputok umano ng huli ang mga awtoridad kaya napilitang gumanti ng putok na nagresulta sa agarang pagkamatay ng suspek.  Inaalam pa pagkakakilanlan ng napatay na suspek habang wala pang matukoy na motibo sa pagpaslang nito sa biktimang si Dela Cruz.","Isang driver ang nasawi matapos na pagbabarilin ng isang lalaking suspek na napatay rin ng mga rumespondeng pulis makaraang makipagbarilan, na naganap sa loob ng isang kilalang subdivision sa Barangay Valdefuente ng lungsod na ito, noong Sabado ng hapon.","August 29, 2022  12:00am",https://www.philstar.com/pilipino-star-ngayon/probinsiya/2022/08/29/2205821/driver-pinatay-sa-subdibisyon-suspek-bulagta-sa-shootout
"67-anyos na ina, 6 beses sinaksak ng anak","Malubhang isinugod sa pagamutan ang isang 67-anyos na nanay matapos na pagsasaksakin ng lasing na anak sa kanilang bahay sa Zone-3, Brgy.Concepcion Pequeña ng lungsod na ito, kahapon ng umaga. Anim na saksak sa iba’t ibang bahagi ng katawan ang tinamo ng biktimang si Elizabeth Francisco na mabilis isinugod ng mga residente sa Bicol Medical Center. Pinaghahanap na ng mga pulis ang tumakas na suspek na si Hegino Francisco, nasa hustong gulang, residente ng Zone-3, Brgy. Concepcion Pequeña, Naga City, Camarines Sur habang inihahanda na rin ang isasampang kaso laban sa kanya. Sa ulat, umuwing lasing ang suspek sa kanilang bahay at sa hindi pa malamang dahilan ay nagtalo ang mag-ina dahilan para kumuha ng kutsilyo ang suspek at pinagsasaksak ang biktima. Bagama’t nagtamo ng maraming tama ng saksak ang matanda, inihayag na nasa mabuti na umano itong kalagayan. Lumalabas na dati nang may alitan ang mag-ina na posibleng dahilan ng kanilang mainit na pagtatalo na nauwi sa krimen.","Malubhang isinugod sa pagamutan ang isang 67-anyos na nanay matapos na pagsasaksakin ng lasing na anak sa kanilang bahay sa Zone-3, Brgy.Concepcion Pequeña ng lungsod na ito, kahapon ng umaga.","August 29, 2022  12:00am",https://www.philstar.com/pilipino-star-ngayon/probinsiya/2022/08/29/2205820/67-anyos-na-ina-6-beses-sinaksak-ng-anak
2 ‘drug dealer’ timbog sa P1 milyon shabu,"Kulungan ang binagsakan ng dalawang sinasabing drug dealer matapos na ang mga ito ay makumpiskahan ng suspected shabu na nagkakahalaga ng mahigit sa isang milyong piso, kamakalawa ng umaga sa Maharlika highway na sakop ng Barangay Bukal Sur sa bayang ito. Kinasuhan na ng pag­labag sa RA 9165 ang mga suspek na sina Salahodin Solaiman, alyas Kudoy, 26, binata at Nasser Ulama, 36, may-asawa at kapwa mga residente sa Malate, Manila. Ayon sa ulat, isina­gawa ng mga otoridad ang buy-bust ope­ra­tion laban sa dalawa bandang alas-7:50 ng umaga. Isang pirasong ge­nuine 1,000 bill at 49 pirasong budol 1,000 ang nakumpiska sa mga suspek gayundin ang 50 gramo ng shabu na nagkakahalaga ng P1,020,000. Balak umanong idispatsa ng mga suspek ang dala nilang iligal na droga sa 2nd district ng Quezon subalit agad silang natunugan ng joint operatives ng NCRSU, QPDEU, at Candelaria Police-Drug Enforcement Unit kung kaya maagap na isinagawa ang anti-drug operation. -  Doris Franche","Kulungan ang binagsakan ng dalawang sinasabing drug dealer matapos na ang mga ito ay makumpiskahan ng suspected shabu na nagkakahalaga ng mahigit sa isang milyong piso, kamakalawa ng umaga sa Maharlika highway na sakop ng Barangay Bukal Sur sa bayang ito.","August 29, 2022  12:00am",https://www.philstar.com/pilipino-star-ngayon/probinsiya/2022/08/29/2205822/2-drug-dealer-timbog-sa-p1-milyon-shabu
"2 motor nagsalpukan: 1 nasawi, 1 kritikal","Isa ang patay at isa ang malubha makaraang magbanggaan ang magkasalubong na motorsiklo sa San Juan Batangas- Candelaria road sakop ng Barangay Sta. Catalina Sur, kamakalawa ng gabi. Grabeng pinsala sa ulo at katawan ang ikinamatay ni Raven Cuevas, 30, may asawa ng Barangay Malabanban Sur habang patuloy na inoobserbahan sa Candelaria District Hospital si Zeron Abrigo, 18. Ayon sa ulat kapwa mabilis na nagpapatakbo sa magkasalubong na direksyon ang dalawang Suzuki raider nang magbanggaan ang mga ito dakong alas 11:40 ng gabi. Dahil walang suot na helmet si Cuevas ay napuruhan ang ulo nito ng bumagok sa sementadong kalye habang sumemplang at bahagya lamang nasugatan ang driver ng nakabanggaan nitong isa ring Suzuki raider na si Angelito Bigay, 20 at malubha namang ikinasugat ng backrider niyang si Abrigo. Inaalam pa ng pulis­ya kung kapwa nasa ilalim ng espiritu ng alak ang dalawang rider nang maganap ang aksidente.","Isa ang patay at isa ang malubha makaraang magbanggaan ang magkasalubong na motorsiklo sa San Juan Batangas- Candelaria road sakop ng Barangay Sta. Catalina Sur, kamakalawa ng gabi.","August 29, 2022  12:00am",https://www.philstar.com/pilipino-star-ngayon/probinsiya/2022/08/29/2205823/2-motor-nagsalpukan-1-nasawi-1-kritikal
"2 sasakyan inararo ng trak: 6 patay, 1 sugatan","Anim ang patay kabilang ang isang sanggol at Indian national habang isa pa ang sugatan matapos araruhin ng isang trailer truck ang kasalubong na tricycle at motorsiklo sa kahabaan ng national highway sa Barangay Balug, Tumauini, Isabela, kamakalawa ng hapon. Kinilala ang mga nasawi na lulan ng Rusi tricycle na sina Arnel Menor, 37, at misis niyang Diana Rose, 36; anak na si Prince Adrian Menor, 6-buwan, pa­wang mga residente ng Mallig, Isabela; Ernesto Caronan, 71, ng Barangay Bliss Village Ilagan City; at Indian national na si Kuldip Singh, 38, driver ng XRM 125 na motorsiklo, residente ng District III, Tumauini, Isabela. Huli namang idi­neklarang patay ang isa pang lulan ng tricycle na si Elma Caronan, 64, misis ni Ernesto matapos magtamo ng sugat sa iba’t ibang bahagi ng kanyang katawan. Siya ay unang isinugod sa Tumauini Community Hospital at kalaunan ay inilipat sa Cagayan Valley Medical Center sa Tuguegarao City pero hindi na naisalba pa ng mga doktor ang buhay nito. Sa inisyal na im­bes­­­tigasyon ng pulis­ya, magkasunod na binabag­tas ng tricycle, na minamaneho ni Menor, ang kahabaan ng kalsada habang nakasunod naman ang motorsiklo na minamaneho ni Singh nang bigla silang araruhin ng kasalubong na trailer truck na umagaw ng linya dakong alas-2:30 ng hapon. Nagtamo naman ng minor injury ang driver ng trak na nakilalang si Oliver Zamora, 29, residente ng Purok Daisy, Caloocan, Alicia, Isabela matapos tumalon sa kalsada at sumadsad sa taniman ng mais ang minamanehong sasak­yan. Ayon pa sa ulat, nagpositibo sa alcoholic breath test ang driver na si Zamora na pinatotohanan din ng sumuring doktor. Nahaharap ngayon sa kasong reckless imprudence resulting in multiple homicide, se­rious physical injury and damage to property ang driver ng truck na nasa pangangalaga ngayon ng Tumauini Police. -  Doris Franche","Anim ang patay kabilang ang isang sanggol at Indian national habang isa pa ang sugatan matapos araruhin ng isang trailer truck ang kasalubong na tricycle at motorsiklo sa kahabaan ng national highway sa Barangay Balug, Tumauini, Isabela, kamakalawa ng hapon.","August 29, 2022  12:00am",https://www.philstar.com/pilipino-star-ngayon/probinsiya/2022/08/29/2205828/2-sasakyan-inararo-ng-trak-6-patay-1-sugatan
Dalang mga bomba sumabog: 6 patay!,"Anim na pinaghihinalaang miyembro ng mga rebeldeng New People’s Army (NPA) ang nasawi sa malagim na pagsabog sa ibinibiyahe nilang mga eksplosibo matapos na apat pang bangkay ng mga armadong mandirigma ang narekober sa pagpapatuloy ng search and retrieval operations sa karagatan ng Samar nitong Biyernes. Ayon kay Major Gen. Eduardo de Leon, commander ng 8th Infantry Division (ID), ang apat pang bangkay ng mga rebelde ay narekober ng search and retrieval teams sa karagatan ng mga bayan ng Tarangnan at Sto. Nino; pawang ng lalawigan kamakalawa ng umaga. Bago ito, nakatanggap ng tawag sa telepono ang Tarangnan Municipal Police mula sa residente sa lugar kaugnay sa dalawang pagkakatagpo sa bangkay na lumulutang sa Brgy. Baras, Tarangnan. Agad na nagresponde ang search and retrieval team ng Philippine Coast Guard (PCG), Samar PNP Maritime Station at AFP-Joint Task Force (JTF) Storm at narekober ang dalawang bangkay ng mga lalaking rebelde na nagsisimula nang maagnas dakong alas-9 ng umaga. Sumunod naman bandang alas-11 ng umaga na natagpuan ang isang bangkay habang lumulutang sa dagat sa Brgy. San Vicente Libacun Datu, Tarangnan at ang bangkay ng isang amasona sa Brgy. Buenavista, Sto. Niño. Sinabi ni JTF Storm Spokesperson Captain Ryan Layug na karamihan sa mga narekober na bangkay ng mga rebelde ay wasak ang itaas na bahagi ng katawan sanhi ng aksidenteng pagsabog ng ibinibiyahe nilang eksplosibo kamakailan sa karagatan ng Tarangnan. Una rito, dalawang bangkay ng mga rebeldeng nasabugan ng eksplosibo ang narekober sa karagatan matapos ang pagsabog ng bangka na kinalululanan ng mga teroristang rebelde noong Huwebes. Nitong Biyernes ng umaga ay nagsagawa si AFP’s JTF Storm Commander Maj. Gen. Edgado De Leon ng aerial reconnaissance lulan ng Air Force Blackhawk helicopter sa naturang lugar matapos ang malakas na pagsabog. “Hindi po talaga madaling mahanap ang mga cadavers kasi napadpad na ang mga ito sa iba’t ibang lugar dahil sa lakas ng alon. Pero sa tulong ng mga mangingisda at mga residente, nakikita at nareretrieve ang mga ito. Nasa advanced stage of decomposition na mga labi kaya minabuti ng mailibing agad for health and sanitation reasons. As of today, a total of 6 human remains were retrieved, (3 male, 2 female, 1 undetermined),” ani de Leon.",Anim na pinaghihinalaang miyembro ng mga rebeldeng New People’s Army (NPA) ang nasawi sa malagim na pagsabog sa ibinibiyahe nilang mga eksplosibo matapos na apat pang bangkay ng mga armadong mandirigma ang narekober sa pagpapatuloy ng search and retrieval operations sa karagatan ng Samar nitong Biyernes.,"August 28, 2022  12:00am",https://www.philstar.com/pilipino-star-ngayon/probinsiya/2022/08/28/2205611/dalang-mga-bomba-sumabog-6-patay
4 sasakyan inararo ng truck: Biker dedo,"Patay ang isang biker makaraang araruhin ng isang truck na nawalan ng preno habang bumabagtas sa national highway na sakop ng Barangay Talipan sa bayang ito, kamakalawa ng hapon. Nagtamo ng grabeng pinsala sa ulo at katawan ang biktima na nakilalang si Ronelito Danez, 48, residente ng Barangay Mayao Parada, Lucena City. Ayon sa ulat ng pulis­ya, galing sa Masbate ang Isuzu truck na minamaneho ni Lim De Jesus at patungo sa Padre Garcia Batangas upang ideliver ang mga buhay na baka. Pagsapit ng trak sa Sitio Fore ay nawalan ito ng preno bandang alas-4:40 ng hapon at binangga ang bisikleta na minamaneho ng biktima. Sunod na binangga ng trak ang isang tricycle saka inararo ang isang kotse at nakaparadang pampasaherong jeep. Mabilis namang isi­nugod ng mga saksi ang biktima sa Quezon Medical Center (QMC) subalit sa daan pa lamang ay nalagutan na ng hininga.","Patay ang isang biker makaraang araruhin ng isang truck na nawalan ng preno habang bumabagtas sa national highway na sakop ng Barangay Talipan sa bayang ito, kamakalawa ng hapon.","August 28, 2022  12:00am",https://www.philstar.com/pilipino-star-ngayon/probinsiya/2022/08/28/2205607/4-sasakyan-inararo-ng-truck-biker-dedo
"Kaso ng 1 pang missing na lalaki, reresolbahin","Nangako ang Phi­lippine National Police (PNP) na kanilang reresolbahin ang kaso ng lalaking may dalawang linggo nang nawawala sa Batangas matapos dukutin ng hindi pa nakilalang armadong kalalakihan. Nabatid na bumuo na ang PNP ng Special Investigation Task Group (SITG) upang imbestigahan ang pagkawala ng 34-anyos na si Rodrigo Catibog ng Lian, Batangas. “The victim, Rodrigo Catibog, has been missing for over two weeks now but the PNP continues its search,” ayon kay PNP chief P/Gen. Rodolfo Azurin Jr. “We vow to deepen the investigation regarding this case. Thus, the function of the SITG is to look at every angle and fast track the gathering of information related to this case,” anang Azurin. Si Catibog ay lulan ng motorsiklo kasama ang kaniyang girlfriend nang harangin ng mga armadong lalaki sa Lian ng lalawigan. Inihayag naman ng pamilya ni Catibog na hindi sangkot ang huli sa anumang uri ng ilegal na aktibidades kaya’t labis silang nagtataka kung ano ang motibo ng mga kidnappers sa pagbihag sa biktima. Kaugnay sa mga lumalabas na ulat sa social media, sinabi ni P/Lt. Col. Palaleo Addag, Deputy Provincial for Administration ng Batangas Police na “fake news” ang sinasabing serye ng kidnapping sa kanilang lalawigan. “Under the cyber law titingnan natin kung paano malalaman kung sino man ang nagpapakalat ng maling impormasyon at kung mamarapatin mag-file tayo ng kaso. Para hindi na nila ulitin kasi nakakabahala po ito,”ang sabi pa ng opis­yal.",Nangako ang Phi­lippine National Police (PNP) na kanilang reresolbahin ang kaso ng lalaking may dalawang linggo nang nawawala sa Batangas matapos dukutin ng hindi pa nakilalang armadong kalalakihan.,"August 28, 2022  12:00am",https://www.philstar.com/pilipino-star-ngayon/probinsiya/2022/08/28/2205608/kaso-ng-1-pang-missing-na-lalaki-reresolbahin
"6-anyos, 1 pa todas sa pamamaril sa Ilocos","Dalawa katao kabilang ang isang 6-anyos na batang lalaki ang iniulat na nasawi sa pamamaril sa Brgy. Subec, Pagudpud, Ilocos Norte nitong Biyernes ng gabi. Kinilala ang mga namatay na biktima na sina Lea Balolong, 39 taong gulang at John Kurt Daguro, 6-anyos; pawang naninirahan sa Brgy. Subec ng bayang ito. Sa paunang ulat ng Ilocos Norte Police, kasalukuyang naglalakad ang mga biktima sa naturang lugar nang bigla na lamang silang pagbabarilin ng riding-in-tandem na mga salarin bandang alas-7 ng gabi. Ang mga suspect ay lulan ng isang kulay itim na motorsiklong Honda TMX 155 nang lapitan ang mga biktima at pagbabarilin. Matapos isakatuparan ang krimen, mabilis namang nagsitakas ang mga salarin na sinamantala ang pagkakagulo ng mga tao sa lugar. Sang-ayon sa mga nakasaksi ang mga suspek ay nakasuot ng maong na pantalon, itim na jacket na hindi nila namukhaan dahilan nakasuot ang mga ito ng helmet. Kabilang sa sinisilip na anggulo ng pulisya sa kasong ito ay “crime of passion” habang patuloy ang masusing imbestigasyon sa krimen at pagtugis sa mga salarin.","Dalawa katao kabilang ang isang 6-anyos na batang lalaki ang iniulat na nasawi sa pamamaril sa Brgy. Subec, Pagudpud, Ilocos Norte nitong Biyernes ng gabi.","August 28, 2022  12:00am",https://www.philstar.com/pilipino-star-ngayon/probinsiya/2022/08/28/2205605/6-anyos-1-pa-todas-sa-pamamaril-sa-ilocos
20-anyos tiklo sa P480K marijuana,"Isang 20-anyos na lalaki ang naaresto ng mga otoridad sa isang drug-bust operation at nasamsam ang apat na kilong mari­juana na nagkakahalaga ng P480,000, kamakalawa ng hapon sa Brgy. Paliparan 3 ng lungsod na ito. Ang suspek ay kini­lalang si Jim Axel Trinidad Bucal, 20, residente ng Paliparan 3, habang nakatakbo ang kasama nito na si Mark Robert Dumala. Sa ulat, alas-5:15 ng hapon nang magkasa ng buy-bust ang pinagsanib na puwersa ng PDEU Cavite PPO at SDEU ng Dasmariñas-CPS laban sa dalawang suspek na positibong nagtutulak ng droga. Nang magkaabutan­ ay naaresto si Bucal ha­bang nakatakbo si Du­mala at nasamsam ang 4 na kilong marijuana na aabot sa hala­gang P480,000.00, isang itim na ecobag at ang buy-bust money na ginamit sa operasyon.","Isang 20-anyos na lalaki ang naaresto ng mga otoridad sa isang drug-bust operation at nasamsam ang apat na kilong mari­juana na nagkakahalaga ng P480,000, kamakalawa ng hapon sa Brgy. Paliparan 3 ng lungsod na ito.","August 27, 2022  12:00am",https://www.philstar.com/pilipino-star-ngayon/probinsiya/2022/08/27/2205434/20-anyos-tiklo-sa-p480k-marijuana
Trader timbog sa mga baril at bala,"Isang negosyante ang inaresto ng mga otoridad nang makumpiskahan ng mga baril at bala sa isinagawang search warrant operation sa kanyang bahay sa Brgy. Sanja Mayor, kamakalawa ng gabi. Ang suspek na nahaharap sa patung-patong na kaso ay nakilalang si Romeo Dizon Sr., nasa hustong gulang, residente ng nasabing barangay. Sa nakalap na ulat mula sa pulisya, alas-7:00 ng gabi nang isagawa ang search warrant ope­ration ng mga otoridad laban sa suspek at narekober ang 1 unit ng cal. 30 m1 carbine rifle na may serial no. P44295, 1 unit ng caliber .45 Armscor pistol na may serial number 1167571; 1 piraso ng 20 rounder magazine para sa caliber 30 rifle; 1 piraso ng 10 rounder magazine ng caliber 30 rifle; 2 piraso ng 8 rounder magazine ng caliber 45 pistol; 25 piraso ng mga bala ng caliber 30; 14 na piraso ng mga bala ng caliber 45; 1 unit ng caliber 9mm Intratec Mod: KG9 SMG na may serial no. 152278; 1 unit ng caliber 38 revolver Smith and Wesson na walang serial no.; 2 piraso ng magazines para sa Intratec KG9; 22 piraso ng mga bala ng caliber 9mm; 7 piraso ng mga bala ng caliber 38 at 1 unit ng suppressor/silencer. - Ed Amoroso","Isang negosyante ang inaresto ng mga otoridad nang makumpiskahan ng mga baril at bala sa isinagawang search warrant operation sa kanyang bahay sa Brgy. Sanja Mayor, kamakalawa ng gabi.","August 27, 2022  12:00am",https://www.philstar.com/pilipino-star-ngayon/probinsiya/2022/08/27/2205432/trader-timbog-sa-mga-baril-bala
5 arestado sa tangkang pagdukot sa Malaysian national,"Limang lalaki ang inaresto nang tangkang­ dukutin ang isang Ma­laysian national, kama­ka­lawa sa Bamban, Tarlac. Kinilala ni Philippine­ National Police (PNP) chief Gen. Rodolfo Azu­rin Jr. ang mga suspek na sina Carmelito dela Cruz, 58; Alexander Su­magay, 40; John Rey Valderama, 26, Obet En­drada Tobias, 40, mga Filipino; at Der Jien Chiw, 33, Malaysian national. Batay sa report, na­tanggap ng PNP Com­mand Center, Camp Crame, alas-12:30 ng madaling araw nang ma­ganap ang insidente sa tapat ng gusali na pinagtatrabahuhan ng biktima sa nasabing bayan. Sa inisyal na imbes­tigasyon, nagmama­neho­ ang biktima ng kanyang sasakyang SUV nang bigla na lamang siyang hara­ngin ng mga suspek na sakay din ng SUV sa kahabaan ng McArthur Highway, Brgy. Anupul ng nasabing bayan. Pinababa ng mga suspek ang biktima at pilit na isinasakay sa sasakyan ng mga suspek kaya agad naman itong nakatawag ng pansin sa on-duty na security guard at agad itinawag sa Bamban Municipal Police Station, Tarlac. Mabilis naman rumes­ponde ang mga pulis na nagresulta sa pagkakadakip sa mga suspek. Kasalukuyang nasa kustodiya ng PNP ang mga nadakip na suspek para sa tamang disposisyon.","Limang lalaki ang inaresto nang tangkang­ dukutin ang isang Ma­laysian national, kama­ka­lawa sa Bamban, Tarlac.","August 27, 2022  12:00am",https://www.philstar.com/pilipino-star-ngayon/probinsiya/2022/08/27/2205431/5-arestado-sa-tangkang-pagdukot-sa-malaysian-national
"Lola, alagang aso at pusa natusta sa sunog","Namatay ang 74-anyos na matandang babae, alagang aso at pusa matapos makulong sa nasusunog nilang bahay dahil umano sa nakasin­ding gasera sa altar sa Buguey, Cagayan, noong Lunes. Ang nasawi ay kinilalang si Ana Roxas, residente sa Brgy. Quinawegan, Buguey, Cagayan. Ayon kay SFO4 Elpidio Pagalilauan Jr., ng BFP Buguey, alas-10:30 ng gabi nang magsimula ang sunog sa bahay ng biktima sa nasabing lugar. Kuwento ng apo ng biktima na si Kate Ashley Roxas,13-anyos, nakaramdam sila ng mainit na hangin at nangangamoy sunog kaya lumabas siya ng bahay at dito na niya nakita ang bahay ng kanyang lola na nagliliyab at mag-isa lamang ito maliban sa mga kasamang alagang aso at pusa. Sa pagresponde ng mga tauhan ng pamatay-sunog, naabutan na lamang nila na tupok na ang bahay ng matanda at naging pahirapan pa ang kanilang pagpasok. Ilang oras ang nakalipas ay tuluyang naapula ang apoy at nakita na lamang ang sunog na bangkay ng matanda at kanyang mga alagang aso at pusa. Lumabas sa imbestigasyon ng mga otoridad na naiwan ng matanda ang nakasinding gasera sa kanyang altar at posibleng natumba ito at bu­magsak sa mga tambak na karton na may mga laman na damit hanggang sa kumalat ang apoy.","Namatay ang 74-anyos na matandang babae, alagang aso at pusa matapos makulong sa nasusunog nilang bahay dahil umano sa nakasin­ding gasera sa altar sa Buguey, Cagayan, noong Lunes.","August 27, 2022  12:00am",https://www.philstar.com/pilipino-star-ngayon/probinsiya/2022/08/27/2205435/lola-alagang-aso-pusa-natusta-sa-sunog
Estudyante lasog sa trak ng basura,"Nagkalasug-lasog ang katawan ng 21-anyos na estudyante matapos na makaladkad ng trak ng basura sa Purok-4, Brgy. Maingaran ng lungsod na ito kama­kalawa ng hapon. Sinubukan pang isu­god sa Diocessan Hospital pero idineklarang dead-on-arrival ang biktimang si Bryan Duma­lag Torres, binata residente ng Brgy. Usab, Masbate City, Masbate. Sumuko naman sa mga pulis ang driver ng garbage truck na si Ramel Aguilos Cortes, 30-anyos residente ng naturang lugar. Sa ulat, ala-1:00 ng hapon binabagtas ng trak na minama­neho ni Cortes ang kalye patu­ngong dump site nang big­lang umakyat umano ng sasakyan ang biktima. Gayunman, nahulog ito at nakaladkad dahilan ng kanyang pagkamatay.","Nagkalasug-lasog ang katawan ng 21-anyos na estudyante matapos na makaladkad ng trak ng basura sa Purok-4, Brgy. Maingaran ng lungsod na ito kama­kalawa ng hapon.","August 27, 2022  12:00am",https://www.philstar.com/pilipino-star-ngayon/probinsiya/2022/08/27/2205433/estudyante-lasog-sa-trak-ng-basura
"Most wanted sa Valenzuela, nasakote sa Capiz","Nasakote ng Valenzuela Police sa kanyang pinag­tataguan sa Capiz ang No.1 most wanted ng lungsod dahil sa panggagahasa. Ang suspek na naaresto ay kinilalang si Justine­ Asigan, alyas “Arnel” 26, matapos dakpin sa Ba­­rangay Poblacion Tabuc, Maayon, Capiz noong Agosto 23. Hinuli ang suspek ng pinagsanib na pwersa ng Maayon Municipal Police Station at Valenzuela City Station Intelligence Section (SIS). Si Asigan ay nahaharap sa kasong two counts of Statutory Rape, at naaresto sa bisa ng warrant of arrest na walang inirekomendang piyansa na inisyu ni Judge Mateo Altarejos ng Valenzuela.",Nasakote ng Valenzuela Police sa kanyang pinag­tataguan sa Capiz ang No.1 most wanted ng lungsod dahil sa panggagahasa.,"August 26, 2022  12:00am",https://www.philstar.com/pilipino-star-ngayon/probinsiya/2022/08/26/2205214/most-wanted-sa-valenzuela-nasakote-sa-capiz
"P4.1 milyong ismagel na yosi, nasabat sa Zamboanga Peninsula","Nasabat ng mga otoridad ang nasa P4.1 milyong halaga ng puslit na sigarilyo sa magkahiwalay na anti-smuggling operations sa lungsod na ito at isang bayan sa lalawigan ng Zamboanga Sibugay. Nabatid na nagpapatrulya ang Police Station 8 nang makita ang nakaparadang Suzuki mini van sa kalsada na sakop ng Barangay Sinunuc dahil sa naplatan ng gulong. Nagbigay ng tulong ang mga pulis para asis­tehan ang driver at helper nito at nang buksan ang van ay nasorpresa ang mga otoridad na nasa 32 karton ng pinaniniwalaang ismagel na yosi. Inaresto ng mga pulis ang driver na nakilalang si Benhar Gani Tunggal at helper nitong si Aldimar Ismula Idjan, nang mabigo na magprisinta ng doku­­mento sa dala nilang mga sigarilyo na aabot sa P1,120,000 base sa assessment ng Bureau of Customs (BOC). Samantala, pinahinto ng mga pulis ang isang trak na bumabagtas sa kahabaan ng kalsada na sakop ng Brgy. Baluran, Tungawan, Zamboanga Sibugay matapos na makatanggap ng impormasyon mula sa BOC intelligence na naglalaman ito ng nasa 85 karton ng sigarilyo na nasa P3 milyon ang halaga noong Martes.",Nasabat ng mga otoridad ang nasa P4.1 milyong halaga ng puslit na sigarilyo sa magkahiwalay na anti-smuggling operations sa lungsod na ito at isang bayan sa lalawigan ng Zamboanga Sibugay.,"August 26, 2022  12:00am",https://www.philstar.com/pilipino-star-ngayon/probinsiya/2022/08/26/2205215/p41-milyong-ismagel-na-yosi-nasabat-sa-zamboanga-peninsula
Mag-amang may utang pinagbabaril ng Bumbay,"Isang mag-ama na may utang na 5-6 ang pinagbabaril ng Indian national na kanilang pinagkakauta­ngan, naganap kama­kawala ng gabi sa Brgy. F. Reyes ng bayang ito. Namatay ang ama na si Mario R. Napili, 66, habang sugatan at kasalukuyang ginagamot ang anak nitong si Marlon V. Napili, 35, kapwa construction wor­ker at residente ng 22A Strawberry Hills ng nasabing barangay. Sa imbestigasyon ng pulisya, bago naganap ang krimen, alas-7:00 ng gabi sa nasabing lugar ay kinakausap ng suspek na naki­lala lamang sa alias Fajad na isang Indian si Marlon hinggil­ sa umano’y utang nito na  P1,700.00 na matagal ng hindi nababayaran. Nauwi sa mainitang pagtatalo ang singilan­ ng utang at dito umawat ang ama ni Marlon ka­ya’t bumunot ng baril ang suspek at pinagba­baril ang mag-ama. Kapwa duguang bu­mulagta ang mag-ama habang mabilis na tuma­kas ang suspek sakay ng motor nito patungo ng San Pedro, Laguna. Naitakbo sa Carsigma Hospital ang mag-ama subalit idineklarang dead on arrival ang ma­tandang biktima.","Isang mag-ama na may utang na 5-6 ang pinagbabaril ng Indian national na kanilang pinagkakauta­ngan, naganap kama­kawala ng gabi sa Brgy. F. Reyes ng bayang ito.","August 26, 2022  12:00am",https://www.philstar.com/pilipino-star-ngayon/probinsiya/2022/08/26/2205216/mag-amang-may-utang-pinagbabaril-ng-bumbay
Ex-kagawad patay sa pamamaril,"Patay ang isang dating barangay kagawad nang pagbabarilin ng hindi pa kilalang suspek­, kamakalawa ng hapon sa Brgy. Mabilog ng ba­yang ito. Kinilala ng pulisya­ ang nasawing si Rogelio­ Lontoc, 61, negosyante ng uling at residente ng Barangay Mabilog na Bundok, ng bayang nabanggit. Ayon sa report, alas-5:00 ng hapon ay nasa terasa ng kanilang bahay ang biktima nang dumating ang isang lalaki at nagtanong tung­kol sa ibinebenta nitong uling. Sa hindi malamang dahilan ay bigla nalang bumunot ng baril ang suspek at binaril ang bik­tima sa iba’t ibang bahagi ng katawan. Isinugod pa sa Lobo District Hospital ang biktima pero idineklara na itong dead on arrival ng mga doktor. Inaalam pa rin ng mga otoridad kung ano ang motibo at pagkakakilanlan ng suspek na tinutugis na ngayon.","Patay ang isang dating barangay kagawad nang pagbabarilin ng hindi pa kilalang suspek­, kamakalawa ng hapon sa Brgy. Mabilog ng ba­yang ito.","August 26, 2022  12:00am",https://www.philstar.com/pilipino-star-ngayon/probinsiya/2022/08/26/2205211/ex-kagawad-patay-sa-pamamaril
Obrero dedo sa pagbaliktad ng sasakyan,"Nagkalasug-lasog ang katawan ng construction foreman ma­tapos bumaliktad ang minamanehong sasak­yan sa kahabaan ng Maharlika National Highway sa Purok-6, Brgy. Busay ng bayang ito kahapon ng madaling araw. Kinilala ang nasawi­ na si Reynaldo Grande Ballaran, 41, residente ng Brgy. San Agustin, San Manuel, Tarlac. Sa ulat, dakong ala-1:00 ng madaling araw mula sa bayan ng Camalig lulan ng kanyang Suzuki Multicab ay mabilis na binabagtas nito ang highway pauwi sa kanilang barracks sa Brgy. Cullat, Daraga, Albay. Gayunman, pagda­ting sa lugar ay nawalan­ ito ng kontrol sa manibela at bumaliktad ang sasakyan dahilan para malubhang masugatan ang biktima na agaran­ niyang ikinasawi.","Nagkalasug-lasog ang katawan ng construction foreman ma­tapos bumaliktad ang minamanehong sasak­yan sa kahabaan ng Maharlika National Highway sa Purok-6, Brgy. Busay ng bayang ito kahapon ng madaling araw.","August 26, 2022  12:00am",https://www.philstar.com/pilipino-star-ngayon/probinsiya/2022/08/26/2205210/obrero-dedo-sa-pagbaliktad-ng-sasakyan
Illegal number game sa Mindoro pinasisilip,"Pinasisilip na sa Phi­lippine National Police (PNP) ang illegal number game o Peryahan ng Bayan (PnB) na pinatatakbo umano ng ilang tiwaling indibiduwal sa Calapan City, Mindoro, kahit ipinagbabawal na ng Philippine Charity and Sweepstakes Office (PCSO). Nabatid na nitong buwan, nagpadala ng sulat ang PCSO kay P/BGen. Sidney Hernia, Regional Director of Police Regional Office IV-B MIMARAPO, P/Maj. Israel Cisco Magnaye, battalion commander ng PNP Regional Mobile Force Battalion 40 ng Oriental Mindoro, at P/Col Anthony Ramos, chief of police ng Calapan City Police para humingi ng ayuda sa pagsawata sa ilegal na operasyon ng PnB sa pitong bayan ng Mindoro. Ang sulat ay nilagdaan umano ni Augusto Tordillas, branch ma­nager ng PCSO sa Oriental Mindoro. Batay sa sulat, nagpapatulong sa lokal na kapulisan para ipatupad ang pagsuspinde sa kautusan ng Office of the President, para pigilan ang mga tiwaling indibidwal at grupo na patakbuhin ang mga PnB sa siyudad ng Calapan. Sa paghingi ng asiste sa kapulisan, ipinaliwanag ng PCSO na ayon sa isang memoradum na inilabas ng Department of Interior and Local Government (DILG) noong Abril 22, 2022, inatasan ang PNP para makipagtulungan sa mga lokal na pamahalaan ng mga lalawigan at i-monitor ang operasyon PnB, kasama na ang pagsuspinde sa ilegal na sugal. Pero kahit na opisyal na sumulat na ang PCSO, wala pa rin umanong ginawang hakbang ang pulisya para pigilin ang operasyon ng mga PnB, na hindi nagbabayad ng buwis sa gobyerno. Iginiit na ang small town lottery o STL ang nag-iisang otorisado ng PCSO para magpatakbo ng number game sa buong bansa. Tinawag na rin ng PCSO ang atensyon ni Mindoro Gov. Humerlito Dolor para ipaliwanag na ang pamahalaang nasyonal lang ang may kapangyarihan para magbigay ng permiso at lisensiya para mag-operate ng mga legal na pasugalan. Pero idiniin ng PCSO na ang kapangyarihan ng mga lokal na pamahalaan para magbigay ng prangkisa sa mga pasugalan ay tinanggal at napatupad na ayon sa Presidential Decree 711, at ibinigay lamang eksklusibo sa pamahalaan nasyonal.","Pinasisilip na sa Phi­lippine National Police (PNP) ang illegal number game o Peryahan ng Bayan (PnB) na pinatatakbo umano ng ilang tiwaling indibiduwal sa Calapan City, Mindoro, kahit ipinagbabawal na ng Philippine Charity and Sweepstakes Office (PCSO).","August 28, 2022  12:00am",https://www.philstar.com/pilipino-star-ngayon/probinsiya/2022/08/28/2205606/illegal-number-game-sa-mindoro-pinasisilip
"CAFGU, 1 pa tinodas ng NPA rebels","Isang miyembro ng Citizen Armed Force Geographical Unit (CAFGU) at chainsaw operator ang nasawi matapos pagbabarilin ng hinihinalang mi­yembro ng New People’s Army (NPA) kamakalawa sa Sibagat, Agusan del Sur. Kinilala ang mga biktima na sina Joregie Badao, CAFGU member at Arnel Daguim Gano, 40, chain­saw operator at kapwa residente sa Purok- 2, Barangay Kolambugan, Sibagat, Agusan Del Sur. Batay sa report ng Sibagat-PNP, bago naganap ang krimen alas-7:00 sa Purok 6, Barangay Kolambugan, Sibagat ay nagtungo ang mga biktima dito kasama ang tatlong iba pa para magputol ng Falcata. Habang nasa gitna ng pamumutol, bigla na lamang dumating ang mga suspek sabay tinawag ang mga biktima at kinausap. Ilang minuto ang nakalipas, nakarinig na lamang ng mga putok ng baril ang tatlong kasama ng mga biktima may 10 metro ang layo mula sa kanilang kinaroroonan. Agad nilang pinuntahan ang mga biktima at dito na nila nakitang nakabulagta ang mga ito at wala nang buhay sanhi ng mga tama ng bala ng baril sa iba’t ibang parte ng katawan. Habang mabilis namang tumakas ang mga suspek na umano’y mga rebeldeng NPA sa ilalim ng Communist Terrorist Group na sakop ng SECOM 21 Northeastern Mindanao Regional Committee (NEMRC).","Isang miyembro ng Citizen Armed Force Geographical Unit (CAFGU) at chainsaw operator ang nasawi matapos pagbabarilin ng hinihinalang mi­yembro ng New People’s Army (NPA) kamakalawa sa Sibagat, Agusan del Sur.","August 27, 2022  12:00am",https://www.philstar.com/pilipino-star-ngayon/probinsiya/2022/08/27/2205430/cafgu-1-pa-tinodas-ng-npa-rebels
Lalaki inaresto sa nakaw na 24 motorsiklo,"Inaresto ng mga pulis ang isang lalaking residente matapos makuha sa loob ng kanyang bakuran ang nasa 24 nakaw na motorsiklo, 2 baril at shabu nitong Martes sa Sultan Kudarat. Kinilala ni Brig. Gen. Jamili Macaraeg, director of the Police Regional Office-12, ang suspek na si Eric Adi Pasawilan na nasa kustodiya ng Lambayong Municipal Police Station. Ang 24 motorsiklo, dalawang .45 caliber pis­tols at 9 sachets ng shabu ay nakita sa bakuran ng kanyang bahay sa Barangay Zeneben, Lam­bayong, Sultan Kudarat. Nabatid na sinalakay ng Lambayong police force at mga tauhan ng Sultan Kudarat Provincial Police Office ang bahay ni Pasawilan ma­ta­pos ma­katanggap ng sumbong mula sa  mga kapitbahay nito na nagtatago ito ng mga nakaw na motorsiklo na umano’y sinasangla sa kanya ng mga tao sa ka­la­pit na bayan.","Inaresto ng mga pulis ang isang lalaking residente matapos makuha sa loob ng kanyang bakuran ang nasa 24 nakaw na motorsiklo, 2 baril at shabu nitong Martes sa Sultan Kudarat.","August 26, 2022  12:00am",https://www.philstar.com/pilipino-star-ngayon/probinsiya/2022/08/26/2205213/lalaki-inaresto-sa-nakaw-na-24-motorsiklo
4 todas sa North Cotabato ambush,"Napatay ang apat na katao nang pag­babarilin ng hindi pa kilalang mga gunmen sa naganap na ambush sa Barangay Ginatilan ng bayang ito, kahapon. Sa ulat na nakara­ting kay Brig. Gen. Jamili Macaraeg, director of the Police Regional Office-12, na ang apat na biktima na pawang mga lalaki ay sakay ng isang motorsiklo nang pagbabarilin ng grupo ng mga suspek habang binabagtas ang kalsada ng nasabing barangay. Sa inisyal na imbes­tigasyon ng Pikit Mu­nicipal Police Station na patuloy pa nilang ina­alam ang pagkakakilanlan ng mga nasawi at mga suspek sa tulong ng barangay leaders at mga miyembro ng muni­cipal peace and order council. Ang bayan ng Pikit ay laging nababalita sa loob ng dalawang taon na laging may mga nagaganap na pa­tayan sa lugar kaya’t marami nang resi­dente ang uma­alis dito.","Napatay ang apat na katao nang pag­babarilin ng hindi pa kilalang mga gunmen sa naganap na ambush sa Barangay Ginatilan ng bayang ito, kahapon.","August 27, 2022  12:00am",https://www.philstar.com/pilipino-star-ngayon/probinsiya/2022/08/27/2205429/4-todas-sa-north-cotabato-ambush
Sanggol inilibing nang buhay ng magulang,"Walang awang inilibing ng mag-asawa ang kanilang bagong silang na sanggol noong Linggo sa bayan ng Pulupandan, Negros Occi­dental. Posibleng maharap sa kasong infanticide ang mag-live in partner na suspek na sina Cristel Haro, 22-anyos at Julius Caesar Valdevieso, 23, at kapwa residente sa Barangay Patic, ng nasabing bayan. Ayon kay Police Cap­tain Ryan Villa­sario­­, hepe ng Pulupan­dan Municipal Police Station, Linggo ng umaga nadiskubre ng sepulturero na buhay pa ang sanggol kaya ipinagbi­gay-alam niya ito sa mga otoridad. Agad na dinala sa ospital ang sanggol­ at ina­sikaso ito ni Dr. Joshua Vargas, ng Pulu­pandan Health Center. Sinabi ni Vargas, na nakitaan na buhay ang bata dahil gumagalaw at may respiration, su­balit ang kulay ng bata ay halos nangi­ngitim na at kulang sa oxygen. Kinabukasan ng Lu­nes, nalagutan ng hini­nga ang sanggol. Lumabas sa imbes­tigasyon ng pulisya, alas-6:45 ng umaga ng Linggo ay nanganak si Haro sa loob ng kanilang bahay, makalipas umano ang dalawang oras ay napansin nilang hindi gumagalaw ang sanggol kaya inakala ng mag-live-in na patay na ito. Dinala nila sa public­ cemetery ang sanggol para ilibing nang mapansin sila ng sepulturero na naghuhukay at tina­nong siya kung ano ang ka­ni­lang hinuhukay at si­nabing ililibing lamang nila ang fetus na ibi­nalot sa plastic bag at inilagay sa karton. Tatlong oras ang na­kalipas, narinig ng se­pulturero ang iyak ng sanggol mula sa nitso kung saan inilagay ang sanggol sa pag-aakalang fetus lamang ito. Iniimbestigahan na ng mga otoridad kung sinadya ng mag-live in partner na ilaglag ang sanggol dahil mayroon pa silang 10-buwan sanggol na anak.","Walang awang inilibing ng mag-asawa ang kanilang bagong silang na sanggol noong Linggo sa bayan ng Pulupandan, Negros Occi­dental.","August 27, 2022  12:00am",https://www.philstar.com/pilipino-star-ngayon/probinsiya/2022/08/27/2205436/sanggol-inilibing-nang-buhay-ng-magulang
"Ginugutom na mga preso nag-alsa, hepe ng jail sibak","Sinibak sa puwesto ang hepe ng Iloilo District Jail na si Chief Insp. Norberto Miciano matapos mag-alsa at umakyat pa sa bubong ng bilangguan ang may 100 preso dahil sa hindi sapat na pagkain na ipinagkaka­loob sa kanila. Nabatid na si Miciano ay papalitan ni deputy warden, Jail Inspector Woody Palmejar. Ayon kay Bureau of Jail Management and Penology (BJMP) spokesperson Chief Superinten­dent Xavier Solda, iniim­bestigahan na nila ang reklamo ng mga persons deprived of liberty (PDLs) sa naturang bilangguan sa Nanga, Pototan, Iloilo. “We have an ongoing dialogue with the PDLs. BJMP Chief Jail Director Allan Iral directed the Regional Director of BJMP Regional Office VI to attend on the concerns of PDLs,” ani Solda. Nauna rito, tinatayang aabot sa 100 PDLs ang umakyat sa bubong ng piitan at iprinotesta ang umano’y kakulangan nila ng suplay ng pagkain. May dala pang banner ang mga preso kung saan nakasaad ang mga salitang “Gutom kami, Layas Warden.” Personal namang nag­tungo si BJMP Region 6 director Jail Chief Supt. Clint Russel Tangeres sa lugar at inalam ang reklamo ng mga inmates.",Sinibak sa puwesto ang hepe ng Iloilo District Jail na si Chief Insp. Norberto Miciano matapos mag-alsa at umakyat pa sa bubong ng bilangguan ang may 100 preso dahil sa hindi sapat na pagkain na ipinagkaka­loob sa kanila.,"August 25, 2022  12:00am",https://www.philstar.com/pilipino-star-ngayon/probinsiya/2022/08/25/2204958/ginugutom-na-mga-preso-nag-alsa-hepe-ng-jail-sibak
"Bus bumaliktad: Mag-asawa dedo, 4 pa sugatan","Patay ang mag-asawa habang apat na iba pa ang nasugatan matapos bumaliktad ang isang pam­pasaherong bus sa kaha­baan ng national highway sa Naguilian sa lalawigang ito kamakalawa. Kinilala ng Naguilian Police ang mga nasawi na sina Myrna Corpuz at Oliver Corpuz, kapwa residente ng Barangay Andres Bonifacio, Diffun, Quirino. Kinilala naman ang iba pang sugatan na lulan ng Victory bus (CXU 844) na sina Richelle Dutdut, 43, kundoktor ng bus; Do­minador Antolin III, 23; Marvin Balinag, 34, isang sundalo, at Wilmer Dumo, 28, miyembro rin ng Armed Forces of the Philippines. Ang mga biktima ay isinugod ng mga rumes­pondeng rescue personnel sa GFNDy Memorial Hospital sa City of Ilagan at PMPC Memorial Hospital sa bayan ng Naguilian. Batay sa inisyal na ulat, pumalya umano ang preno ng bus na minamaneho ni Jerome Rivera­, 46, re­sidente ng Calaocan, Santiago City na naging dahilan para ito ay bumaliktad bago sumal­pok sa poste ng kuryente pagsapit sa madulas at pababang bahagi ng kalsada sa Barangay San Manuel dulot ng patuloy na pag-ulan.",Patay ang mag-asawa habang apat na iba pa ang nasugatan matapos bumaliktad ang isang pam­pasaherong bus sa kaha­baan ng national highway sa Naguilian sa lalawigang ito kamakalawa.,"August 25, 2022  12:00am",https://www.philstar.com/pilipino-star-ngayon/probinsiya/2022/08/25/2204960/bus-bumaliktad-mag-asawa-dedo-4-pa-sugatan
Davao vlogger timbog nang mag-'ligo challenge' habang nagmomotor,"Iniimbestigahan ngayon ang isang online influencer mula sa rehiyon ng Davao matapos makisakay sa ""ligo challenge"" para sa isang video content online — ang problema, ginawa niya 'yan habang nakasakay sa motorsiklo na siyang labag sa batas. Tumutukoy ang ""ligo"" challenge sa isang trend sa mga social media kung saan naliligo ang mga tao habang may ginagawang iba. ""An investigation went underway as HPG XI Regional Chief PCol Jomaira B. Estrada submitted their recommendation concerning the viral video of social media influencer Norme Garcia doing the 'Ligo Challenge' while driving her motorcycle,"" ayon sa paskil ng Facebook page ng Land Transportation Officer (LTO) Enforcer XI Matalim, Martes. ""LTO XI Regional Director Neil M. Canedo sent to investigate Regional Law Enforcement Section Head Thomas Edward Roales along with his Team Leaders to probe into the matter."" Ayon sa LTO, nakikipag-ugnayan naman ang inirereklamo at humingi na ng tawad bago pa magsimula ang imbestigasyon. Nagtungo na rin ang team sa pinangyarihan ng krimen at nahanap ang kalsada na isang barangay road daw patungo sa isa pang baranggay. ""The influencer was informed of her violations and awaits administrative sanctions after the exhaustion of the legal process,"" dagdag pa ng LTO. Ayon sa Highway Patrol Group, mahigpit na ipinagbabawal ang paggawa ng ganitong klaseng content o vlog: ""Ito ay maituturing na Reckless Driving sa ilalim ng RA No. 4136,  Driving without Helmet sa RA No. 10054 at Distracted Driving sa RA No. 10913 na may karampatang parusa at multa,  bukod pa sa maaaring pagkansela ng lisensya,"" wika ng HPG. Ayon naman kay Garcia nitong Miyerkules, nais niyang tapusin ang lahat sa pribadong setting bago magpaskil ng kahit na ano patungkol sa kaso. Pinasalamatan din ng content creator ang lahat ng sumusuporta sa kanya sa ngayon sa kabila ng pinagdadaanan. ""I’m really willing to face any consequences about my actions kaya naki pag cooperate ako sa mga HPG and LTO,"" ani Norme.","Iniimbestigahan ngayon ang isang online influencer mula sa rehiyon ng Davao matapos makisakay sa ""ligo challenge"" para sa isang video content online — ang problema, ginawa niya 'yan habang nakasakay sa motorsiklo na siyang labag sa batas.","August 25, 2022  4:33pm",https://www.philstar.com/pilipino-star-ngayon/probinsiya/2022/08/25/2205077/davao-vlogger-timbog-nang-mag-ligo-challenge-habang-nagmomotor
"Strike ng PDLs sa Iloilo, pinasisiyasat ng DILG","Inatasan kahapon ni Department of the Interior and Local Go­vernment (DILG) Secretary Benjamin ‘Benhur’ Abalos Jr. si Bureau of Jail Management and Penology (BJMP) Chief Jail Director Allan Iral na imbestigahan ang ginawang strike at noise barrage ng may 100 per­sons deprived of liberty (PDLs) sa bubong ng Iloilo District Jail sa Barangay Nanga, Pototan dahil sa umano’y kakulangan nila ng pagkain at kahilingang sibakin ang warden doon. “We have ordered Bureau of Jail Manage­ment and Penology Chief, Jail Director Allan­ Iral to conduct an immediate investigation on the unfortunate incident and to temporarily relieve Jail Chief Inspector Norberto Miciano from his post as jail warden to give way to an impartial investigation,” ani Abalos. Kasabay nito, inatasan din ni Abalos si BJMP VI Regional Di­rector JCSupt Clint Russel A. Tangeres na agarang tugunan ang hinaing ng mga PDLs at tiyaking nabibigyan ang mga ito ng sapat na pagkain at iba pang pangangailangan. Siniguro rin ni Aba­los na ang DILG, sa pamamagitan ng BJMP ay nananatiling committed sa pagtiyak ng makataong panga­ngalaga sa mga PDLs sa mga city, district at municipal jails na nasa ilalim ng ka­ni­lang superbisyon. Matatandaang una nang ipinag-utos ng BJMP ang pagsibak kay Miciano dahil sa natu­rang isyu.","Inatasan kahapon ni Department of the Interior and Local Go­vernment (DILG) Secretary Benjamin ‘Benhur’ Abalos Jr. si Bureau of Jail Management and Penology (BJMP) Chief Jail Director Allan Iral na imbestigahan ang ginawang strike at noise barrage ng may 100 per­sons deprived of liberty (PDLs) sa bubong ng Iloilo District Jail sa Barangay Nanga, Pototan dahil sa umano’y kakulangan nila ng pagkain at kahilingang sibakin ang warden doon.","August 26, 2022  12:00am",https://www.philstar.com/pilipino-star-ngayon/probinsiya/2022/08/26/2205209/strike-ng-pdls-sa-iloilo-pinasisiyasat-ng-dilg
Guro nasawi sa pagligtas sa kabaro na nalulunod sa ilog,"Maituturing na ba­yani ang isang lalaking guro na nasawi sa pagligtas sa nalulunod nitong kabaro sa ilog sa Brgy. San Roque sa bayang ito kamakalawa ng hapon. Kinilala ang nasawi na si Romeo Sison Jr., residente ng Libmanan, Camarines Sur at guro sa San Roque High School sa naturang barangay. Nakaligtas naman sa kamatayan ang kasamahang guro na si Hemmo Almazan Intia, residente ng Brgy. Divina Pastora, Bato. Sa ulat, alas-5:45 ng hapon ay magkaangkas sa bisekleta ang dalawang guro pauwi sa kanilang tinutuluyan nang aksidenteng mahulog sa spillway si Almazan at lumubog sa tubig. Mabilis itong sinaklolohan ni Sison pero ito naman ang tinangay ng malakas na agos ng tubig at nang rumesponde ang mga pulis at mga residente ay patay na nang matagpuan ito.",Maituturing na ba­yani ang isang lalaking guro na nasawi sa pagligtas sa nalulunod nitong kabaro sa ilog sa Brgy. San Roque sa bayang ito kamakalawa ng hapon.,"August 26, 2022  12:00am",https://www.philstar.com/pilipino-star-ngayon/probinsiya/2022/08/26/2205212/guro-nasawi-sa-pagligtas-sa-kabaro-na-nalulunod-sa-ilog
"Gurong tumawag ng ‘bruha’, ‘bobo’ sa mag-aaral, kinastigo ng DepEd","Kinastigo ng Depart­ment of Education (Dep­Ed) ang isang gurong nam-bully­ umano sa isang Grade 5 student maka­raang ta­wagin nitong “bruha” at “bobo” sa unang araw pa lamang ng klase noong Agosto 22. Ayon kay DepEd Spokes­person Michael Poa, isasailalim na sa ad­­ministrative proceedings­ ang guro habang naka­usap na ng mga opisyal­ ng School Division Office (SDO) ang mga ma­gulang ng estudyante ka­makalawa at tiniyak sa kanila na ang kagawaran ay nagpapairal ng “zero-tolerance policy” laban sa anumang pang-aabuso. Ipinaliwanag din aniya ng mga DepEd officials sa mga magulang ng bata ang disciplinary action na ipapataw sa guro. “The teacher will be subjected to adminis­tra­tive­ proceedings in accordance­ with our rules. The Depart­ment of Education takes these incidents very seriously,” pahayag pa ni Poa, sa isang Viber message sa mga mamamahayag. Inatasan na rin ng Dep­Ed ang pinuno ng natu­rang paaralan na magsu­mite ng incident report at child protection policy intake sheet sa regional director­ ng DepEd sa loob ng 72-oras matapos ang insidente­. Kinumpirma rin ni Poa na agad na pinagkalooban­ ang mag-aaral ng psycho­logical fiarst aid ng isand trained personnel mula sa health section ng paaralan at patuloy nilang imo-monitor ang psychosocial status nito.",Kinastigo ng Depart­ment of Education (Dep­Ed) ang isang gurong nam-bully­ umano sa isang Grade 5 student maka­raang ta­wagin nitong “bruha” at “bobo” sa unang araw pa lamang ng klase noong Agosto 22.,"August 25, 2022  12:00am",https://www.philstar.com/pilipino-star-ngayon/probinsiya/2022/08/25/2204956/gurong-tumawag-ng-bruha-bobo-sa-mag-aaral-kinastigo-ng-deped
"105 barangay lubog sa Maguindanao, lubog sa baha","Dahil sa naranasang­ baha na nagpalubog sa 105 na mga barangay sa hindi bababa sa 13 munisipalidad kung kaya’t isinailalim ng provincial board ng Maguindanao ang buong lalawigan sa state of calamity. Sinabi ni Maguin­danao Vice Governor Bai Ainee Sinsuat na ang deklarasyon ay inire­ko­menda ng Provincial Disaster Risk Reduction­ and Management Office (PDRRMO). Sinabi ni Sinsuat na naapektuhan ng baha ang 105 barangay mula sa 508 barangay ng Ma­­guindanao at 46,922 na pamilya o 234,610 na indibidwal sa 36 na bayan ang nawalan ng tirahan. Anim na bayan ang una nang isinailalim ng kanilang mga opisyal sa state of calamity dahil sa paulit-ulit na pagbaha na dala ng malakas na pag-ulan mula noong huling linggo ng Hulyo at unang bahagi ng buwan ng Agosto. Kabilang sa mga na­lubog sa baha ang mga mababang lugar na Northern Kabuntalan, Upper Kabuntalan, Sultan sa Barongis, Datu Piang, Mamasapano, Rajah Bua­yan, Datu Salibo, Pagalungan, Datu Montawal, Guindulungan, Talayan, Talitay, and Datu Odin Sinsuat. Binaha rin ang mga komunidad sa tabi ng Allah River sa Isulan, Bagumbayan, at Esperanza sa lalawigan ng Sultan Kudarat. Sinabi ni PDRRMO chief Nasrullah Imam na nasa iba’t ibang evacuation sites ang mga apektadong pamilya habang ang ilan ay nasa bahay ng ka­nilang mga kamag-anak sa matataas na lugar. Umabot naman sa P130 milyon ang halaga ng pinsala sa sektor ng agrikultura sa lalawigan.",Dahil sa naranasang­ baha na nagpalubog sa 105 na mga barangay sa hindi bababa sa 13 munisipalidad kung kaya’t isinailalim ng provincial board ng Maguindanao ang buong lalawigan sa state of calamity.,"August 26, 2022  12:00am",https://www.philstar.com/pilipino-star-ngayon/probinsiya/2022/08/26/2205208/105-barangay-lubog-sa-maguindanao-lubog-sa-baha
"4 sasakyan nagkarambola, libu-libong itlog nasira","Libu-libong itlog ng manok ang ‘di na mapapakinabangan matapos magsibasag sa karambola ng apat na sasakyan sa Sitio Sapinit, Maharlika Highway diversion road sakop ng Barangay Silangang Malicboy, dito, kamakalawa ng umaga. Ayon sa ulat ng pulisya, patungo sa Bicol Region ang dalawang Mitsubishi delivery aluminum van na pawang kargado ng mga itlog ng manok. Habang umaahon sa  kalye bandang alas-6:30 ng ­Umaga ang isa sa nabanggit na sasakyan na minamaneho ni Ulysess Tagle ay nagkaroon ng diperensya ang makina nito kung kaya’t pansamantalang itinigil at kinabitan ng towing bar ng isa pang delivery van na minamaneho ni Larry Barquilla. Subalit nang hinahatak na ng sasakyan ni Barquilla ang nasiraang kasamahan ay biglang naputol ang ­towing bar kung kaya’t diretso itong natumba na ikinabasag ng libu-libong itlog na sakay nito. Tiyempo namang dumarating ang Bicol bound na Hyundai Bus na naglululan ng 46 na pasahero at minamaneho ni Dante Parane ng Lucban, Quezon. Mabilis na nakapagpreno ang bus, gayunman ay sumadsad ito sa open canal na nasa kaliwang bahagi ng kalye. Ganun din ang nangyari sa sumusunod na Fuso truck na kargado ng mga baboy at minamaneho ni Edgardo Buguce ng Pasig City. Wala namang nasaktan na indibidwal sa nasabing aksidente.","Libu-libong itlog ng manok ang ‘di na mapapakinabangan matapos magsibasag sa karambola ng apat na sasakyan sa Sitio Sapinit, Maharlika Highway diversion road sakop ng Barangay Silangang Malicboy, dito, kamakalawa ng umaga.","August 24, 2022  12:00am",https://www.philstar.com/pilipino-star-ngayon/probinsiya/2022/08/24/2204756/4-sasakyan-nagkarambola-libu-libong-itlog-nasira
Kagawad inatado sa bukid,"Karumal-dumal na kamatayan ang sinapit ng isang barangay kagawad matapos pag­tatagain sa katawan sa kanyang bukid sa Brgy. Macabugos ng bayang ito kamakalawa ng umaga. Duguang nakahandusay nang matagpuan ng kan­yang anak ang biktima na si Jerry Bello Vargas, 65-anyos, residente at incumbent kagawad ng Brgy. Macabugos, Libon, Albay. Nauna rito, dakong alas-6 ng umaga ay umalis sa kanilang bahay ang kagawad para puntahan ang kanyang mga alagang bebe sa kanilang bukid. Gayun­man, dakong alas-3 ng hapon ay natagpuan ang biktima ng kanyang anak na si Norman na duguan at may mga taga na sa iba’t ibang bahagi ng katawan. Mabilis na isinugod ang biktima sa Pantao District Hospital pero hindi na umabot nang buhay.",Karumal-dumal na kamatayan ang sinapit ng isang barangay kagawad matapos pag­tatagain sa katawan sa kanyang bukid sa Brgy. Macabugos ng bayang ito kamakalawa ng umaga.,"August 25, 2022  12:00am",https://www.philstar.com/pilipino-star-ngayon/probinsiya/2022/08/25/2204953/kagawad-inatado-sa-bukid
"2 todas, 2 sugatan sa ‘drug den’ sa Antipolo","Patay ang dalawang katao habang dalawang iba pa ang sugatan nang pagbabarilin ng mga ‘di kilalang salarin sa isang bakanteng bahay na ginagawa umanong drug den sa Antipolo City, Rizal kamakalawa ng gabi. Ang mga biktimang nakilalang sina John Albert Padasay, alyas ‘Bidek,’ at Francis Labuta ay kapwa dead-on-the-spot dahil sa mga tama ng bala sa ulo. Samantala, nagtamo rin ng tama ng bala sa ulo ang ikatlong biktima na hindi pa nakikilala at kasalukuyang nilalapatan ng lunas sa ‘di tinukoy na pagamutan. Sugatan din matapos tamaan ng ligaw na bala ang ikaapat na biktima na si Evangeline de Jesus na nilalapatan ng lunas sa Antipolo District Hospital. Batay sa ulat ng Antipolo City Police, alas-11:30 ng gabi ng Lunes nang pagbabarilin ng mga salarin sina Padasay at Labuta sa ulo sa loob mismo ng bakanteng paupahang bahay na sinasabing pinagdarausan ng pot session sa Lantion Compound, Road 28, Bagong Nayon ng lungsod. Mabilis namang nakatakbo palabas ng bahay ang ikatlong biktima, ngunit hinabol siya ng isa sa mga suspek at binaril sa ulo habang tinamaan ng ligaw na bala sa likod si De Jesus. Isa sa mga anggulong iniimbestigahan ng pulisya sa krimen ay ilegal na droga matapos matukoy na si Padasay ay dati nang naaresto sa isang buy-bust operation. Narekober sa crime scene ang ilang drug paraphernalia.","Patay ang dalawang katao habang dalawang iba pa ang sugatan nang pagbabarilin ng mga ‘di kilalang salarin sa isang bakanteng bahay na ginagawa umanong drug den sa Antipolo City, Rizal kamakalawa ng gabi.","August 24, 2022  12:00am",https://www.philstar.com/pilipino-star-ngayon/probinsiya/2022/08/24/2204757/2-todas-2-sugatan-sa-drug-den-sa-antipolo
"Sekyu na nagmamando ng traffic sinuyod ng SUV, patay","Tila muling naulit ang pangyayaring pagsuyod sa isang security guard na nag-viral sa social media matapos na isa pang guwardya na nagmamando lang ng trapiko ang binangga ng SUV sa tapat ng Orchard Golf and Country Club kamakalawa ng hapon sa Brgy. Salawag, lungsod ng Dasmariñas. Tumilapon at lumagapak sa kalsada na agad na ikinasawi ng biktimang nakilang si Rodolfo Tina Mejos, 52-anyos, security officer ng Orchard Golf and Country Club, Brgy.Salawag Dasmariñas Cavite. Sa imbestigasyon ni P/Staff Sgt. Jesus Bae, may hawak ng kaso, alas-5:50 ng hapon habang nagmamaniobra ng mga sasakyan ang biktima na papasok at palabas ng Orchard Golf and Country Club kung saan ito naka-duty nang bigla siyang suyurin ng rumaragasang Mitsubishi Montero Sport na may plakang DAM 4991 at minamaneho ng suspek na si Primo Mallari Salarda, 51-anyos, negosyante na kasalukuyan na ngayong hawak ng pulisya. Agad na nag-viral sa social media ang insidente makaraang makuhanan ang buong pangyayari ng isang dashcam na nakakabit sa isang sasakyan na dumadaan sa lugar ng mga oras na iyon. Naitakbo pa sa pagamutan ang biktima subalit sa tindi ng pagtilapon nito, nalasog ang kanyang katawan at napuruhan ng pinsala sa ulo. Patung-patong na kaso ang kakaharapin ng negosyanteng suspek.",,"August 24, 2022  12:00am",https://www.philstar.com/pilipino-star-ngayon/probinsiya/2022/08/24/2204742/sekyu-na-nagmamando-ng-traffic-sinuyod-ng-suv-patay
"Truck vs bus: Driver dedo, 8 sugatan","Dead-on-arrival sa pagamutan ang driver ng isang truck matapos makabanggaan ang kasalubong na bus sa kahabaan ng Maharlika National Highway sa Purok-2, Brgy. Mayon ng bayang ito kahapon ng madaling araw. Kinilala ang nasawi na si Aledo Recarte Santos habang patuloy na kinikilala ang walong sugatan na karamihan ay lulan ng bus. Sa ulat, dakong ala-1:15 ng madaling araw mula Zamboanga ay binabagtas umano ng 10-wheeler Wing Van Truck (RJV-711) na minamaneho ni Santos ang kahabaan ng highway patungong Metro Manila. Gayunman, aksidenteng pumutok ang unahang gulong ng trak at inukopa ang linya ng kasalubong na pampasaherong bus ng Elavil Bus Lines (ARA-4654) na patungong Samar at minamaneho naman ni Arnel Roxas Antonio, 44, ng Sariaya, Quezon dahilan para magbanggaan. Sa lakas ng salpukan, parehong nawasak ang unahang bahagi ng dalawang malaking sasakyan. Nahirapan pa ang rumespondeng rescue team ng bayan bago nakuha sa loob ng trak ang duguan at walang malay na si Santos na agad isinugod sa Bicol Regional Training and Teaching Hospital pero hindi na umabot nang buhay. Ang mga sugatan ay nilalapatan na rin ng lunas sa naturang ospital.","Dead-on-arrival sa pagamutan ang driver ng isang truck matapos makabanggaan ang kasalubong na bus sa kahabaan ng Maharlika National Highway sa Purok-2, Brgy. Mayon ng bayang ito kahapon ng madaling araw.","August 24, 2022  12:00am",https://www.philstar.com/pilipino-star-ngayon/probinsiya/2022/08/24/2204724/truck-vs-bus-driver-dedo-8-sugatan
"Live-in partners na dadalo ng hearing, itinumba","Isang mag-live in partner na dadalo sana sa pagdinig sa korte ng Gumaca, Quezon ang kapwa natagpuang patay sa bahagi ng NIA Farm Road sa Brgy. Camias ng bayang ito, kamakalawa ng umaga. Sa imbestigasyon ng San Miguel Municipal Police sa pakikipagtulungan ng Alabat Police ng lalawigan ng Quezon, positibong nakilala ng kanilang kaanak ang mga bangkay na sina Henry Fullante, 47 anyos at Margiecel Beninson, kapwa residente sa nabanggit na bayan. Dahil sa natanggap na tawag sa telepono, nadiskubre ng mga awtoridad ang katawan ng isang babaeng may suot na pulang kamiseta at short pants, nakatakip ng face mask ang mga mata na binalutan ng masking tape, habang ang lalaki ay nakasuot ng checkered na long sleeves at jeans, at pawang may mga tama ng bala. Ayon kay Mary Rose Fullante, hipag ni Henry, umalis ang mga biktima sa kanilang isla noong A­gosto 16 upang du­malo sa pagdinig sa RTC Branch 17 sa Gumaca para sa kaso ni Henry na paglabag sa R.A. 9165 o Comprehensive ­Dangerous D rugs Act of 2002. Aniya, ang huling komunikasyon nila ay noong Biyernes, Agosto 19, dakong alas-6:00 ng gabi at sinabing magpapalipas sila ng gabi sa isang hotel sa Gumaca at plano nilang umuwi sa isla noong Sabado, Agosto 20. Pero mula noon ay wala nang narinig na balita sa dalawa kaya nagberipika na umano siya kung nakadalo sa nasabing iskedyul ng hearing ang mga biktima. Dito natuklasang hindi nakapunta sa hearing ang dalawa hanggang sa makatanggap ang kaanak ng balita mula sa vlogger post na may natagpuang dalawang bangkay sa San Miguel, Bulacan.",,"August 24, 2022  12:00am",https://www.philstar.com/pilipino-star-ngayon/probinsiya/2022/08/24/2204728/live-partners-na-dadalo-ng-hearing-itinumba
"2 sa 4 na minasaker sa loob ng kotse sa Rizal, kilala na","Natukoy na ng pulisya ang pagkakakilanlan ng dalawa sa apat na katao na pawang natagpuang patay sa loob ng isang kotse sa Rodriguez, Rizal kamakalawa. Ayon kay Rizal Provincial Director Police Col. Dominic Labbao Baccay, ang dalawang biktima ay nakilalang sina Robert Ryan Amarillo, 40, may-asawa at residente ng 164 E. Granja St., Barangay Otso, Lucena City at Carl Pabalan, alyas “Nonoy”, 51, biyudo, ng Blk. 50 Lot 16 Lumina Homes, Barangay Isabang, Tayabas City, Quezon. Samantala, patuloy pa ring kinikilala ang dalawa babaeng kasama sa natagpuang patay sa sasakyan. Matatandaang ang mga bangkay ng apat na biktima ay natagpuan sa loob ng kulay grey na kotse na ipinarada sa ilang na lugar sa sitio Licao-Licao, Barangay Macabud dakong alas-5:00 ng madaling araw. May mga tama ng bala sa ulo at katawan ang mga biktima. Hinala ng pulisya na posibleng hindi sa loob ng sasakyan pinatay ang mga biktima at inilagay lamang sila roon dahil sa kakaunti lamang ang dugo sa loob nito. Mayroon ding nakitang apat na sachet ng pinaghihinalaang shabu sa loob ng kotse kaya’t inaalam na ng mga otoridad kung may kinalaman ang krimen sa ilegal na droga. Ayon kay Baccay, bumuo na ang Rizal PPO ng Special Investigation Task Group (SITG) na siyang tututok sa imbestigasyon.","Natukoy na ng pulisya ang pagkakakilanlan ng dalawa sa apat na katao na pawang natagpuang patay sa loob ng isang kotse sa Rodriguez, Rizal kamakalawa.","August 24, 2022  12:00am",https://www.philstar.com/pilipino-star-ngayon/probinsiya/2022/08/24/2204730/2-sa-4-na-minasaker-sa-loob-ng-kotse-sa-rizal-kilala-na
Higit P1 milyong shabu bumara sa inidoro ng fast food chain,"Hindi akalain ng isang maintenance staff ng kilalang fast food chain na dalawang malalaking bungkos ng ice plastic na may lamang shabu ang bumara sa inidoro ng kanilang comfort room matapos na bungkalin nila ito dahil hindi na mai-flush sa Diversion Road, Brgy. Triangulo ng lungsod na ito kahapon ng madaling araw. Umabot sa 150-gramo ang timbang ng nabawing shabu na nagkakahalaga ng P1,020,000 na posibleng sinubukang i-flush sa toilet bowl ng hindi pa nakikilalang suspek. Sa ulat, dakong alas-12:45 ng madaling araw, tinawagan ng pansin ng isa sa maintenance crew ng food chain ang kanilang chief manager na si Maria Cristina Pili dahil sa problema sa baradong toilet bowl. Nang tingnan ay nakuha ang dalawang ice plastic na nababalot sa kulay blue na packaging tape at may lamang pinaniniwalaang shabu. Mabilis na humingi ng responde ang mga kawani ng food chain sa Naga City Police Office at nadiskubreng droga nga ang laman ng nakuha sa toilet bowl. Pinaniniwalaang inabandona ng hindi pa kilalang suspek ang shabu sa Inidoro sa hindi pa malamang dahilan.","Hindi akalain ng isang maintenance staff ng kilalang fast food chain na dalawang malalaking bungkos ng ice plastic na may lamang shabu ang bumara sa inidoro ng kanilang comfort room matapos na bungkalin nila ito dahil hindi na mai-flush sa Diversion Road, Brgy. Triangulo ng lungsod na ito kahapon ng madaling araw.","August 24, 2022  12:00am",https://www.philstar.com/pilipino-star-ngayon/probinsiya/2022/08/24/2204752/higit-p1-milyong-shabu-bumara-sa-inidoro-ng-fast-food-chain
"Suspek sa pagpatay sa Chinese, 1 pa natimbog sa Batangas","Arestado­ ang isang lider ng gun-fire-hire group na pangunahing suspek sa pagpatay sa isang Chinese businessman sa isinagawang pagsalakay ng mga awtoridad na nauwi sa running gun battle sa bayan ng Rosario, dito, noong Martes ng hapon. Kinilala ni P/Major Emil Mendoza, hepe ng Ibaan Police ang suspek na si Eleazar Rocio, residente ng Brgy. Pangao, Ibaan, Batangas at umano’y leader ng “Rocio Gun-for-Hire Criminal Group”. Arestado rin ang bodyguard nito na si Leandro Guerra, ng Barangay Lapu-Lapu, Ibaan,  Batangas. Ayon kay Mendoza, si Rocio ang mastermind sa pagpatay sa 49-anyos na negosyanteng si Peterson Co noong Marso 23, 2022 sa Brgy. Coliat, Ibaan,  Batangas. Magsisilbi sana ng warrant of arrest ang mga operatiba ng Ibaan Police at Criminal Investigation and Detection Group na inilabas ni Judge Rosemarie Manalang Austria, ng Rosario RTC -Branch 87 laban kay Rocio, nang makatunog ang mga suspek at mabilis na tumakas sakay ng SUV bandang alas-4:00 ng hapon. Nagkaroon ng ilang minutong habulan at putukan hanggang sa mapahinto ng mga pulis ang mga suspek sa Brgy. San Roque. Gayunman, mabilis na nakatalon palabas ng sasakyan ang mga suspek at tumakbo sa taniman ng tubo hanggang sa masukol sila ng mga operatiba. Nagtamo ng tama ng bala sa tiyan si Rocio ma­tapos ma­kipagpalitan ng putok sa mga pulis.","Arestado­ ang isang lider ng gun-fire-hire group na pangunahing suspek sa pagpatay sa isang Chinese businessman sa isinagawang pagsalakay ng mga awtoridad na nauwi sa running gun battle sa bayan ng Rosario, dito, noong Martes ng hapon.","August 25, 2022  12:00am",https://www.philstar.com/pilipino-star-ngayon/probinsiya/2022/08/25/2204954/suspek-sa-pagpatay-sa-chinese-1-pa-natimbog-sa-batangas
Refrigerated van na puno ng ice cream kinarnap,"Tinangay ng ‘di nakilalang suspek ang isang refrigerated van na puno ng ice cream habang naka-park sa loob mismo ng isang storage compound sa Brgy. Maderan, GMA, kahapon ng madaling araw. Sa ulat ni P/Senior Master Sgt. Roy I Poblete, may hawak ng kaso, alas-3:25 umano ng madaling araw nang tangayin ng ‘di nakilalang suspek ang Mitsubishi L300 Refrigerated Van na may plate number DAZ-6492 at nakarehistro sa Orient Cold Storage INC (OCSI) na may business address na 902-A Taytana Plaza Lorenzo Ruiz, Binondo, Manila. Ayon sa pahayag ni Teoleth Dispo, empleyado ng OCSI, nakahimpil umano sa compound ng Orient Cold Storage Inc. (OCSI) sa Brgy. Maderan nang tangayin ng ‘di nakilalang lalaki. Ang nasabing refrigerated van ay naglalaman ng iba’t ibang Selecta ice cream products na ide-deliver sana sa mga sangay sa lalawigan ng Cavite. Nasa mahigit kumulang sa 1-milyong piso, kasama na ang nasabing van ang halaga ng natangay.","Tinangay ng ‘di nakilalang suspek ang isang refrigerated van na puno ng ice cream habang naka-park sa loob mismo ng isang storage compound sa Brgy. Maderan, GMA, kahapon ng madaling araw.","August 24, 2022  12:00am",https://www.philstar.com/pilipino-star-ngayon/probinsiya/2022/08/24/2204711/refrigerated-van-na-puno-ng-ice-cream-kinarnap
PNP handa na sa plebisito sa Maguindanao,"Tiniyak kahapon ng Phi­lippine National Police (PNP) na handa na sila sa mga hakbang pang-seguridad at nakipag-ugnayan na rin sila sa militar at iba pang law enforcement agencies para sa maayos na pagsasagawa ng ple­bisito sa Maguindanao sa Setyembre 17, 2022. Ayon kay PNP chief Gen. Rodolfo Azurin Jr., naka-standby na rin ang ibang kailangang asset para sa mabilis na pagtugon sa seguridad sa gagawing plebisito. “Nangako ang PNP na paigtingin ang mga hakbang sa seguridad kung saan mas maraming check­­point ang ilalagay sa mga estratehikong lugar para mapalakas ang police visibility. Kailangan din nating tiyakin na ang pinakamababang paman­tayan sa kalusugan ng publiko ay sinusunod dahil ito ay mangyayari sa gitna ng pandemya,” ani Azurin sa isang pahayag ngayong Linggo. Nagpatupad ang PNP ng gun ban sa Ma­guindanao mula Agosto 16 hanggang Setyembre 24 sa ilalim ng Commission on Elections (Come­lec) Resolution No. 10797. Nabatid na nakatakdang bumoto ang mga botante sa 36 na munisipalidad sa pagpabor o hindi pagsang-ayon sa paghahati ng Maguinda­nao sa dalawang lalawi­gan, na tatawaging Maguindanao del Sur at Maguindanao del Norte. Ang kabisera ng Maguindanao del Norte ay magiging bayan ng Datu Odin Sinsuat habang ang Buluan, ang kasalu­kuyang kabisera ng lala­wigan, ay magiging sentro ng pamahalaan ng Ma­guindanao del Sur. Dapat sana ay idinaos ang plebisito noong Setyembre ng nakaraang taon, ayon sa Republic Act No. 11550 na nilagdaan ni dating Pa­ngulong Rodrigo Duterte noong Mayo 27, 2021, subalit binawi ito upang tumutok sa paghahanda sa pambansa at lokal na halalan noong Mayo 9.","Tiniyak kahapon ng Phi­lippine National Police (PNP) na handa na sila sa mga hakbang pang-seguridad at nakipag-ugnayan na rin sila sa militar at iba pang law enforcement agencies para sa maayos na pagsasagawa ng ple­bisito sa Maguindanao sa Setyembre 17, 2022.","August 22, 2022  12:00am",https://www.philstar.com/pilipino-star-ngayon/probinsiya/2022/08/22/2204183/pnp-handa-na-sa-plebisito-sa-maguindanao
"Grade 5 pupil ‘binully’ ng guro, ayaw nang pumasok","Kalat ngayon sa social media ang post ng isang netizen kung saan ibinahagi nito ang nangyaring pambu-bully umano ng isang guro sa kanyang Grade 5 student na pamangkin sa unang araw ng face-to-face classes sa Camarines Norte nitong Lunes. Base kay Jeannie Vargas, umuwing umiiyak ang 10-anyos na pamangkin mula sa school at hindi umano nito kayang ikuwento ang sinapit kaya’t isinulat na lamang sa papel ang sinabi umano ng kanyang class adviser. Ayon sa bata, tinawag umano siya ng guro na “bruha”, “bobo” at “hayop” kaya labis naman ang galit ngayon ng kaanak ng naturang estudyante sa guro. Dahil sa pangyayari, ayaw na umanong bumalik sa eskwela ng bata. “Kung hindi po masaya sa pagiging guro sa mga bata, hanap na lang po ng ibang career. ‘Wag niyong idamay mga estudyante na sumusubok pa lang lumaban sa buhay,” ani Vargas sa kanyang post para sa guro na ‘di pa pinangalanan. Sa halip umanong maging katuwang sa pagtuturo ng tamang asal, ito pa ang sinapit ng batang mag-aaral na nagpababa sa tiwala nito sa sarili. Sinabi ng Department of Education-Bicol na bineberipika na ng kanilang division office sa Camarines Norte ang nasabing post, at tiniyak na may mananagot pagkatapos ng isasagawa nilang imbestigasyon. “Tinitignan na po ito ng SDO CamNorte anong school/private o public ba before they will take appropriate actions,” pahayag ng DepEd-Bicol.",,"August 24, 2022  12:00am",https://www.philstar.com/pilipino-star-ngayon/probinsiya/2022/08/24/2204732/grade-5-pupil-binully-ng-guro-ayaw-nang-pumasok
Negosyante todas sa ambush sa Batangas,"Patay ang isang negosyante matapos na paulanan ng bala ang behikulong sinasakyan nito ng hindi pa nakilalang mga armadong kalalakihan sa kahabaan ng highway ng Brgy. Lalayat, San Jose, Batangas nitong Sabado ng madaling araw. Sa ulat ng CALABARZON Police, kini­lala ang nasawing biktima na si Richard Matulac, 55-anyos. Si Matulac ay nasapul ng tama ng bala sa dibdib at idineklarang dead-on-arrival sa Metro San Jose Medical Center. Batay sa imbestigasyon, nangyari ang pananambang sa biktima habang bumabag­tas ang sinasakyan nitong Mitsubishi L300 sa nasabing lugar. Tinapatan umano ng suspect na lulan ng hindi pa natukoy na uri ng behikulo ang sasakyan ng biktima saka pinagbabaril ito. Ilang putok ng baril ang umalingawngaw sa lugar kung saan mabilis na tumakas ang salarin patungo sa hindi pa malamang destinasyon. Nagawa pang maisugod sa Metro San Jose Medical Center ang biktima pero idineklara na itong dead-on-arrival.","Patay ang isang negosyante matapos na paulanan ng bala ang behikulong sinasakyan nito ng hindi pa nakilalang mga armadong kalalakihan sa kahabaan ng highway ng Brgy. Lalayat, San Jose, Batangas nitong Sabado ng madaling araw.","August 21, 2022  12:00am",https://www.philstar.com/pilipino-star-ngayon/probinsiya/2022/08/21/2204021/negosyante-todas-sa-ambush-sa-batangas
Poultry nasunog: P80 milyong halaga ng manok nalitson,"Tinatayang nasa P80-mil­yong halaga ng livestock chicken ang nalitson nang buhay at hindi na napakinabangan matapos masunog ang isang poultry farm kahapon sa Upper Tuyo sa siyudad na ito. Sa ulat, kasamang nasunog nang buhay ang nasa 130,000 heads ng mga manok kabilang ang mga sisiw sa pagsiklab ng apoy sa Elvira’s Poultry Farm sa naturang lugar. Ayon kay Ginang Elvira Tamayo, may-ari ng nasa­bing poultry farm, abala raw sa trabaho ang kanilang mga manggagawa sa farm nang sumiklab ang apoy na nagsimula raw sa bodega ng feeds na hindi pa nabatid ang sanhi ng sunog. Wala namang naiulat na nasugatan o nasaktan­ sa insidente, maliban sa daan libong livestock chicken­ na nagkakahalaga ng multi-milyon piso at gusali na naabo sa sunog. Inaalam na ng Bureau of Fire Protection (BFP) ang sanhi ng sunog.",Tinatayang nasa P80-mil­yong halaga ng livestock chicken ang nalitson nang buhay at hindi na napakinabangan matapos masunog ang isang poultry farm kahapon sa Upper Tuyo sa siyudad na ito.,"August 22, 2022  12:00am",https://www.philstar.com/pilipino-star-ngayon/probinsiya/2022/08/22/2204177/poultry-nasunog-p80-milyong-halaga-ng-manok-nalitson
RCMP umayuda sa Brigada Eskwela 2022 sa Cavite,"Isang araw bago ang pormal na pagbubukas ng face-to-face classes sa bansa, namigay muli ang Rotary Club of Malate Prime (RCMP) na pinamumunuan ni Phenomenal Leader President Roland Lim ng mga school supplies at iba pang es­sentials sa dalawang paaralan sa Cavite bilang pakikiisa sa “Brigada Eskwela 2022” program ng pamahalaan. Pinangunahan nina RCMP Past President at Club Secretary Lea Botones, LCP Rommel Allan Roxas, Rtn Rosanna Saren­ at Rtn Elmer Estrella ang pagturn-over sa iba’t ibang school supplies na sinamahan ng mga disinfectants, sabon at sponge, broom at dust pans na magagamit ng mga guro at estudyante. Personal na tinanggap ang nasabing mga kaga­mitan ni Brigada Es­kwela coordinator Jericho­ Llavore at School Infor­mation Officer Ruel Cuison­ ng Ma­lagasang II Elementary School sa Malagasang, Imus City kahapon ng umaga. Matapos ang nasabing­ pamamahagi,  agad tumu­ngo ang grupo sa ISCAG (Islamic Studies, Call and Guidance of the Philippines) School sa Brgy. Salitran 1, Dasmariñas City, Cavite at namahagi rin ang RCMP ng isang computer monitor na ma­gagamit ng mga guro at estudyante. Personal na tinanggap ng gurong si Art Dumlao ang naturang donasyon kahapon.","Isang araw bago ang pormal na pagbubukas ng face-to-face classes sa bansa, namigay muli ang Rotary Club of Malate Prime (RCMP) na pinamumunuan ni Phenomenal Leader President Roland Lim ng mga school supplies at iba pang es­sentials sa dalawang paaralan sa Cavite bilang pakikiisa sa “Brigada Eskwela 2022” program ng pamahalaan.","August 22, 2022  12:00am",https://www.philstar.com/pilipino-star-ngayon/probinsiya/2022/08/22/2204181/rcmp-umayuda-sa-brigada-eskwela-2022-sa-cavite
2 Coast Guard sasabak sa face to face classes sa Pag-asa Island,"Sasabak sa face-to-faces classes ang dalawang tauhan ng Philippine Coast Guard (PCG) matapos magboluntaryo na tutulong sa nag-iisang guro na nagtuturo sa mga batang mag-aaral mula sa maliit na komunidad na namumuhay sa Pag-asa Island. Kapwa nagtapos ng Bachelor of Elementary Education sina Ensigns Jev Latic, 27, at Arnel Gomora, 24, na siyang makakatulong ng gurong si Realyn Limbo sa pagtuturo sa mga mag-aaral mula Grade 1 hanggang Grade 6 sa Pag-asa Ele­mentary School na sakop ng munisipalidad ng Kalayaan. “Nakita natin yung pangangailangan ng ka­ragdagang guro sa Isla. Dito nga sa mainland, damang-dama natin yung pinagdadaanang hirap ng mga guro para sa pagbubukas ng klase, papaano pa kaya sa Isla na si Teacher Realyn Limbo lang ang nag-aasikaso ng lahat,” ayon kay Commodore Rommel Supangan, commander ng PCG District Palawan. Ang Pag-asa Island ang natatanging isla sa Spratlys na may pamayanan ng mga Pilipino.  Nilikha ang Kalayaan mu­nicipality noong 1978 at ang Pag-asa Island ang kabisera nito. Ang 37-ektaryang isla ay nakaposisyon may 285 nautical miles sa kanluran­ ng Palawan, at nagka­roon ng elementary school nito lamang 2012, bagama’t may plano na lagyan na rin ito ng High School. Sa pagbisita ni National Security Adviser Clarita Carlos nitong Agosto 17, pinasinayaan naman ang “PCG-PB (Operation Brotherhood) Community Center” sa isla, na makatutulong sa edukasyon ng mga bata dahil sa pagkakaroon ng iba’t ibang mga ‘learning materials’. “Simula pa lang ito. Marami pa tayong gagawin para mapagbuti ang pag-aaral ng mga kaba­taan sa Isla. Sa tulong ng PCG Auxiliary, magagawa natin lahat ito,” dagdag pa ni Supangan. Ang face-to-face classes sa buong bansa ay pormal na pasisimulan ngayong Lunes, Agosto 22.",Sasabak sa face-to-faces classes ang dalawang tauhan ng Philippine Coast Guard (PCG) matapos magboluntaryo na tutulong sa nag-iisang guro na nagtuturo sa mga batang mag-aaral mula sa maliit na komunidad na namumuhay sa Pag-asa Island.,"August 22, 2022  12:00am",https://www.philstar.com/pilipino-star-ngayon/probinsiya/2022/08/22/2204184/2-coast-guard-sasabak-sa-face-face-classes-sa-pag-asa-island
"Key drug player sa Davao City, live-in partner natimbog","Nabitag ng mga ope­ratiba ng pulisya ang isang itinuturing na key drug player at live-in partner nito sa isina­gawang operasyon sa lungsod ng Davao, ayon sa ulat kahapon. Sa report na nakarating sa Camp Crame, kinilala ang nasakoteng suspect na si Angelie Pacate, isang regional high value suspect sa pagtutulak ng droga. Arestado rin ang live-in partner nito na pansamantalang hindi tinukoy ang pagkakakilanlan habang iniimbestigahan pa ng mga awtoridad. Narekober mula sa pag-iingat ni Pacate ang illegal na droga na tinatayang nagkakahalaga ng P150,000. Nasakote ang dalawa kamakalawa sa ope­rasyon sa Davao City matapos ang ibinigay na impormasyon ng isang tipster. “This operation yielded the number 5 most wanted in the regional level. Accor­dingly, she’s been involved in the illegal drug trade. Surely, cases will be filed against the suspect,” ang sabi ni PNP Chief Gen. Rodolfo Azurin Jr. Samantala, nagsagawa ng operasyon ang pulisya sa Brgy. San Isidro, Lupon, Davao Oriental kung saan dalawang M16 rifles, isang M14 rifle at isang M203 grenade launcher ang nakum­piska. “The PNP will always take an aggressive approach against bearers of illegal firearms and ammunitions. This is one way we can suppress criminal activities,” saad pa ni Azurin.","Nabitag ng mga ope­ratiba ng pulisya ang isang itinuturing na key drug player at live-in partner nito sa isina­gawang operasyon sa lungsod ng Davao, ayon sa ulat kahapon.","August 21, 2022  12:00am",https://www.philstar.com/pilipino-star-ngayon/probinsiya/2022/08/21/2204012/key-drug-player-sa-davao-city-live-partner-natimbog
2 sundalo todas sa engkuwentro sa Abra,"Dalawang sundalo ang patay matapos maka­sagupa ang Communist Terrorist Groups (CTG) habang nagsasagawa ng focused military operation kamakalawa sa tri-boundary ng Kalinga-Apayao at Abra. Kinilala ang mga nasawi na sina 2nd Lt. Nasser Dimalanes at Pfc. James  Fontanilla Jr., kapwa miyembro ng Scout Platoon ng 98th Infantry Brigade, 5th Infantry Division. Sa report, naganap ang sagupaan sa boundary ng Barangay Katablangan, Conner, Apayao at Sitio Binwan, Barangay Lenneng, Kabugao, Apayao. Nagsasagawa ng operasyon ang tropa ni Dimalanes sa nasabing lugar nang makasagupa nila ang may 15 kasapi ng CTG sa ilalim ng Komiteng Larangang Guerilla (KLG) North Abra. Tumagal ng 20-minuto ang palitan ng putok na ikinasawi ng dalawang sundalo habang mabilis na tumakas ang teroristang grupo. Sa ngayon, nagpapatuloy ang hot pursuit ope­ration ng militar at inalerto na rin ang lahat ng kani­­lang unit sa lugar para sa ikadarakip ng mga bandido. Maging ang pagsasagawa ng checkpoint sa mga lugar na posibleng daanan ng mga armadong grupo ay hinigpitan na rin.",Dalawang sundalo ang patay matapos maka­sagupa ang Communist Terrorist Groups (CTG) habang nagsasagawa ng focused military operation kamakalawa sa tri-boundary ng Kalinga-Apayao at Abra.,"August 22, 2022  12:00am",https://www.philstar.com/pilipino-star-ngayon/probinsiya/2022/08/22/2204178/2-sundalo-todas-sa-engkuwentrosa-abra
3 Daulah Islamiyah terrorist sumuko,"Boluntaryong sumuko sa tropa ng militar ang tatlong miyembro ng Daulah Islamiyah terrorist group sa magkakahiwalay na insidente sa South Cotabato at Lanao del Norte, ayon sa ulat kahapon. Sa tinanggap na ulat ni AFP Western Mindanao Command (AFP-Westmincom) commander Lt. Gen . Alfredo Rosario Jr., ang mga lokal na terorista ay sumuko nitong Agosto 18 at 19. Isa sa tatlo ay kinilalang alyas “Lapong”, residente ng Brgy. Lapu, Polomolok, South Cotabato na sumurender sa tropa ng 10th Special Forces Company sa Brgy. Kablon, Tupi ng lalawigan nitong Biyernes. Isinurender din nito ang kaniyang armas na isang cal . 45 colt na kargado ng mga bala. Ayon naman kay Major Gen. Roy Galido, commander ng Joint Task Force (JTF) Central isinasailalim na sa custodial debriefing ng 5th Special Forces Battalion ang sumukong dating bayolenteng ektremista. Nauna rito, sumuko ang dalawa ring mi­yembro ng Daulah Islamiyah-Maute Group sa tropa ng 49th Infantry Battalion sa Lanao del Norte noong Agosto 18. Ang dalawa ay kinilala ni Brig. Gen. Antonio Nafarrete, commander ng Joint Task Force Zampelan na sina alyas “Habdani” at alyas “Mao”; pawang nasa hustong gulang at mga residente ng Munai, Lanao del Norte. Isinurender nila ang kanilang mga armas na isang cal. 30 garand rifle at 7.62 sniper rifle. Kasalukuyan nang isinasailalim sa masu­sing tactical interrogation ang mga nagsisukong lokal na terorista kasabay ang paghika­yat ni Rosario ang iba pang nalalabing mga terorista na magsisuko na sa batas. “This is the best time for them to abandon their group and return to the folds of the law and enjoy life with their families,”ayon kay Nafarrete. ang sabi pa ng opisyal.","Boluntaryong sumuko sa tropa ng militar ang tatlong miyembro ng Daulah Islamiyah terrorist group sa magkakahiwalay na insidente sa South Cotabato at Lanao del Norte, ayon sa ulat kahapon.","August 21, 2022  12:00am",https://www.philstar.com/pilipino-star-ngayon/probinsiya/2022/08/21/2204011/3-daulah-islamiyah-terrorist-sumuko
Lolo na 3-araw nawawala lumutang sa fishpond,"Matapos ang tatlong araw na paghahanap, natagpuan ng rescue team ang katawan ng nawawalang 67-anyos na lalaki habang lumulutang sa isang palaisdaan sa Purok 3, Barangay Burgos ng bayang ito, noong Biyernes ng umaga. Kinilala ng pulisya ang nasawing biktima na si Ignidio Valdez, matandang binata, jobless, isang mild stroke survivor at residente ng nasabing barangay. Nakitang palutang-lutang sa nasabing fishpond ang bangkay ng biktima pasado alas-11 ng umaga noong Biyernes kaya agad na iniahon. Huling nakitang buhay ang biktima noong Agosto 16 at hinala ng pulisya ay nadulas ito sa pagpunta nito sa palaisdaan. Pinalalagay na dahil sa mahina na rin ang panga­ngatawan, kasunod ng pagkaka-stroke nito ay hindi na nailigtas ang sarili sa pagkakalunod sa may kalalimang parte ng pala­isdaan.","Matapos ang tatlong araw na paghahanap, natagpuan ng rescue team ang katawan ng nawawalang 67-anyos na lalaki habang lumulutang sa isang palaisdaan sa Purok 3, Barangay Burgos ng bayang ito, noong Biyernes ng umaga.","August 22, 2022  12:00am",https://www.philstar.com/pilipino-star-ngayon/probinsiya/2022/08/22/2204182/lolo-na-3-araw-nawawala-lumutang-sa-fishpond
"Mt. Mayon nag-alboroto, isinailalim sa Alert Level 1","Isinailalim ng Philippine Institute of Volcano­logy and Seismology (Phi­volcs) sa Alert Level 1 ang Bulkang Mayon sa Albay ma­tapos na makitaan ito ng pag-aalboroto at abnormalidad. “Phivolcs-DOST is now raising the alert status of Mayon from Alert Level 0 to Alert Level 1,” anang Phivolcs sa kanilang pina­kahuling paabiso. “This means that the volcano is exhibiting abnormal conditions and has entered a period of unrest,” dagdag ng Phivolcs. Kaugnay nito, pina­alalahanan ng Phivolcs ang publiko na iwasan ang pagpasok sa 6-kilometer Permanent Danger Zone (PDZ) sa bulkan dahil sa mataas na tiyansa ng pagkakaroon ng big­laang steam-driven o phreatic eruption, gayundin ng perennial hazards ng pagbagsak ng mga bato, avalanche at pagbuga ng abo sa summit­ area, na maaaring maga­nap nang walang babala. Ang mga taong nani­nirahan sa valley at akti­bong river channels ay pinaalalahanan ding ma­natiling mapagbantay laban sa sediment-laden stream flows at pag-agos ng lahar, kung magkakaroon ng malalakas na pag-ulan. Tiniyak ng Phivolcs-DOST na masusi nilang mino-monitor ang aktibi­dad ng bulkan at anumang bagong kaganapan nito ay kaagad nilang ipaaabot sa mga kinauukulan.",Isinailalim ng Philippine Institute of Volcano­logy and Seismology (Phi­volcs) sa Alert Level 1 ang Bulkang Mayon sa Albay ma­tapos na makitaan ito ng pag-aalboroto at abnormalidad.,"August 22, 2022  12:00am",https://www.philstar.com/pilipino-star-ngayon/probinsiya/2022/08/22/2204185/mt-mayon-nag-alboroto-isinailalim-sa-alert-level-1
School director arestado sa estafa,"Nalambat ng pulisya sa bisa ng warrant of arrest ang isang 63-anyos na school director dahil sa kasong estafa, kamakalawa ng hapon sa Brgy. Banalo, Bacoor City. Kinilala ang dinakip na si Danilo Suyo, ma­naging director ng ‘di tinukoy na paaralan at residente ng Brgy Banalo, Bacoor City. Sa ulat, alas-2:35 ng hapon nang madakip ng pinagsanib na puwersa ng Warrant Section ng Bacoor at Cavite Maritime Police ang school official sa Brgy. Banalo.","Nalambat ng pulisya sa bisa ng warrant of arrest ang isang 63-anyos na school director dahil sa kasong estafa, kamakalawa ng hapon sa Brgy. Banalo, Bacoor City.","August 21, 2022  12:00am",https://www.philstar.com/pilipino-star-ngayon/probinsiya/2022/08/21/2204018/school-director-arestado-sa-estafa
65 parak sibak sa Central Luzon,"Umaabot sa 65 tiwaling mga pulis ang nasibak sa serbisyo sa Central Luzon sa loob ng dalawang taon, ayon sa ulat kahapon. Sa data ng Police Regional Office (PRO) 3,  ang nasabing bilang ng mga pulis ay nadismis sa serbisyo mula Enero 1, 2021 hanggang sa kasalukuyang buwan. Kabilang dito ay 102 nasuspinde, pito ang na-demote sa serbisyo, isa ang natanggalan ng suweldo, 15 ang na-reprimand habang 842 naman ang napawalang sala sa kasong administratibo. Ayon sa bagong talagang si PRO-3 director P/Brig. Gen. Cesar Pasiwen, ang pagkaka-dismiss sa serbisyo ng mga pasaway na pulis ay bahagi ng internal cleansing program ng PNP laban sa mga tiwaling parak o yaong mga tinawag na “hoodlums in uniform”. Sinabi ni Pasiwen na lahat ng mga pinatawan ng disciplinary actions ay sumailalim sa mahigpit na pro­seso sa panahon ng imbes­tigasyon bago pinal na desisyunan ang kanilang mga kaso. Inihayag ng opisyal na suportado ng PRO3 ang internal cleansing laban sa mga rank and file ng PNP upang mapanumbalik ang tiwala ng publiko sa ilalim ng direktiba ni PNP Chief P/Gen. Rodolfo Azurin Jr. “We will continue to weed out hoodlums and punish the undisciplined among our ranks through the strict application of the punitive sanctions for violations of PNP rules and regulations,” pahayag ni Pasiwen.","Umaabot sa 65 tiwaling mga pulis ang nasibak sa serbisyo sa Central Luzon sa loob ng dalawang taon, ayon sa ulat kahapon.","August 21, 2022  12:00am",https://www.philstar.com/pilipino-star-ngayon/probinsiya/2022/08/21/2204019/65-parak-sibak-sa-central-luzon
"COED naglayas, natagpuang patay sa ilog!","Patay na nang matagpuan habang palutang-lutang sa ilog ang isang dalagang estudyante na naglayas makaraang ma­kagalitan ng magulang, kamakalawa ng umaga sa Brgy. Nagbalon ng bayang ito. Kinilala ng Marilao Police ang biktima na si Julliana Marie Pansacula Billiones, 20-anyos, 1st year college student at residente ng Brgy. Saog, Marilao, Bulacan. Sa report ng pulisya, nadiskubre ang bangkay ni Billiones ban­dang alas-8:00 ng umaga noong Sa­bado, sa Ma­rilao-Mey­cauayan-Obando River, sakop ng Brgy. Nag­balon. Nauna rito, dumulog­ ang isang ginang sa him­pilan ng pulisya bandang alas-11:30 ng gabi noong­ Biyernes, upang humingi ng tulong para mahanap ang kanyang anak. Aniya, lu­mayas ang anak matapos silang mag­­kasagutan noong Huwe­bes ng gabi at hindi na nakabalik. Sa hindi inaasahang pagkakataon, bandang alas-9:00 ng umaga ng Sabado, isang tawag ang natanggap ng pulisya na may natagpuang bangkay na nakalutang sa na­tu­rang ilog. Agad tumulak ang mga pulis sa lugar para beripikahin ang im­por­mas­yon hanggang sa tumam­bad sa kanila ang bangkay na tumugma sa damit na suot ng baba­eng nawa­wala. Dahil dito, ipinagbi­gay-alam sa pamilya ang naturang impormasyon at nang dumating ang ina ay kinumpirma na ito ang kanyang anak. Lumabas sa inisyal na imbestigasyon na sa tuwing napapagalitan ng kanyang mga magulang ay nagtatangka umanong magpakamatay ang biktima.",,"August 22, 2022  12:00am",https://www.philstar.com/pilipino-star-ngayon/probinsiya/2022/08/22/2204179/coed-naglayas-natagpuang-patay-sa-ilog
Magsasaka itinumba ng tandem,"Nasawi ang isang 49-anyos na magsasaka makaraang pagbabarilin ng dalawang hindi pa nakikilalang lalaki na sakay ng isang motorsiklo habang ang biktima ay nasa harap ng kanyang bahay sa kahabaan ng Maharlika Highway, Barangay Bagong Silang, dito, noong Biyernes ng hapon. Kinilala ng pulisya ang biktima na nasawi noon din na si Edwin Santos Sarte, may-asawa ng nasabing lugar. Nabatid sa ulat na ala-1:30 ng hapon nangyari ang insidente habang ang biktima ay nasa harapan ng kanyang bahay ay may humintong isang walang plaka na kulay pulang motorsiklo na Kawasaki Bajaj. Bumaba umano ang naka-angkas dito at pinagbabaril nang sunud-sunod ang biktima sa iba’t-ibang bahagi ng katawan nito na naging sanhi ng kamatayan nito. Agad na nagsitakas ang dalawang suspek patungo sa direksyong timog. Inaalam pa ng pulisya ang motibo sa pamamaslang at nire-review na rin ang cctv footages upang makatulong sa pagtukoy sa dalawang suspek.","Nasawi ang isang 49-anyos na magsasaka makaraang pagbabarilin ng dalawang hindi pa nakikilalang lalaki na sakay ng isang motorsiklo habang ang biktima ay nasa harap ng kanyang bahay sa kahabaan ng Maharlika Highway, Barangay Bagong Silang, dito, noong Biyernes ng hapon.","August 21, 2022  12:00am",https://www.philstar.com/pilipino-star-ngayon/probinsiya/2022/08/21/2204013/magsasaka-itinumba-ng-tandem
1 pang lalaki sinalvage sa Quezon,"Isa na namang bangkay hindi pa nakikilalang lalaki na hinihinalang biktima ng summary execution o salvaging ang natagpuan sa Diversion Road, Sitio Sapinit, Brgy. Silangang Malicboy ng bayang ito, kahapon ng umaga. Sa inisyal na ulat ng mga awtoridad, tinatayang 45-50 taong gulang ang biktima, nakasuot ito ng gray na t-shirt at itim na pantalon at walang ID o mapagkakakilanlan. Bandang alas-6:50 ng umaga nang nakatanggap ng tawag sa cellphone  mula sa isang concerned citizen ang pulisya kaugnay sa natagpuang bangkay sa tabi ng highway. Sa pagsisiyasat ng Scene of the Crime Operatives (SOCO), natuklasan na may sugat sa ulo ang biktima at nakatali ang dalawang kamay.","Isa na namang bangkay hindi pa nakikilalang lalaki na hinihinalang biktima ng summary execution o salvaging ang natagpuan sa Diversion Road, Sitio Sapinit, Brgy. Silangang Malicboy ng bayang ito, kahapon ng umaga.","August 21, 2022  12:00am",https://www.philstar.com/pilipino-star-ngayon/probinsiya/2022/08/21/2204007/1-pang-lalaki-sinalvage-sa-quezon
"Negosyante tepok sa kidlat, kapitbahay sugatan","Patay matapos matusta sa tama ng kidlat ang isang negosyante, habang sugatan ang kakuwentuhan nitong kapitbahay makaraan silang masapol ng kidlat habang nagkukuwentuhan sa harap ng tindahan ng una, kamakalawa ng hapon sa Brgy. San Agustin, Trece Martirez City. Hindi na naisalba pa sa pagamutan ang biktimang si Edrin Musa, nasa hustong gulang, store owner at residente sa naturang lugar habang bahagyang nasugatan matapos madaplisan ng kidlat ang kapitbahay nito na si Mark Arjay Layno, 26 anyos. Sa nakalap na ulat, alas-4 ng hapon nang maganap ang insidente habang kasagsagan ng malakas na ulan na sinasabayan ng mga kulog at kidlat. Habang nagkukuwentuhan ang mga biktima sa harap ng tindahan kasama ang iba pang mga kapitbahay nang biglang kumidlat ng malakas at tuluy-tuloy na nasapol sa likod si Musa. Sa tindi ng tumamang kidlat, tumagos ito hanggang sa dibdib ng biktima at dumiretso pa sa katabi nito na si Layno. Agad namang nai­takbo ang dalawa sa pagamutan subalit idineklarang dead-on-arrival si Musa.","Patay matapos matusta sa tama ng kidlat ang isang negosyante, habang sugatan ang kakuwentuhan nitong kapitbahay makaraan silang masapol ng kidlat habang nagkukuwentuhan sa harap ng tindahan ng una, kamakalawa ng hapon sa Brgy. San Agustin, Trece Martirez City.","August 20, 2022  12:00am",https://www.philstar.com/pilipino-star-ngayon/probinsiya/2022/08/20/2203870/negosyante-tepok-sa-kidlat-kapitbahay-sugatan
"‘Tulak’ pumalag sa aresto, 2 pulis pinagsasaksak","Sugatang isinugod sa pagamutan ang dalawang pulis matapos saksakin nang aarestuhing drug pusher sa ginawang buy-bust ope­ration sa Purok 3, Brgy.Tayhi ng lungsod na ito, kamakalawa ng umaga. Nasa mabuti nang kalagayan at nagpapagaling sa ospital ang mga pulis na kinilalang sina Senior Master Sgt. Allan Saba at Corporal Dexter Enoerga. Kalaboso at nahaharap naman sa patung-patong na kaso ang suspek na si Eric “Boy” Ebuenga Palomer, 35-anyos, residente ng Brgy. San Lorenzo, Tabaco City, Albay. Ayon sa ulat, dakong alas-10:18 ng umaga, inilatag ng mga kasapi ng Drug Enforcement Unit ng Tabaco City Police ang buy-bust operation laban kay Palomer. Gayunman, nang aa­restuhin na ang suspek makaraang iabot nito sa poseur buyer ang biniling droga ay bumunot umano ng balisong at ilang beses na inundayan ng saksak sa katawan si Enoerga. Nang si Saba naman ang lumapit ay sinaksak din ng suspek na tinamaan sa kanyang sentido. Kahit sugatan ang mga pulis, matagumpay nilang nadis-armahan ang pumapalag na suspek. Nakuha mula sa suspek ang ilang sachet ng shabu, kalibre 38 baril at balisong na ginamit sa pa­nanaksak sa mga operatiba.","Sugatang isinugod sa pagamutan ang dalawang pulis matapos saksakin nang aarestuhing drug pusher sa ginawang buy-bust ope­ration sa Purok 3, Brgy.Tayhi ng lungsod na ito, kamakalawa ng umaga.","August 20, 2022  12:00am",https://www.philstar.com/pilipino-star-ngayon/probinsiya/2022/08/20/2203872/tulak-pumalag-sa-aresto-2-pulis-pinagsasaksak
"Tinyente, 1 pang sundalo dedo sa engkuwentro","Patay ang dalawang sundalo na kinabibilangan ng isang opisyal matapos ang nangya­ring sagupaan sa pagitan ng mga tero­ristang New People’s Army at tropa ng 98th Infantry Battalion (98IB) sa liblib na bahagi ng Barangay Lenneng, Kabugao, Apayao kamakalawa ng hapon. Kinilala ni Army Captain Rigor Pamittan, hepe ng Public Affairs Office ng 5th Infantry Division (5ID) ang mga nasawi na sina Army 2nd Lt. Nesser Dimalanes, 28, tubong Datu Odin Sinsuat, Maguindanao at Private First Class (Pfc) Jaime Fontanilla Jr., 29, ng Luna, La Union at kapwa nakatalaga sa 98IB ng Philippine Army. Ayon kay Pamittan, si Dimalanes ay produkto ng ROTC na pumasok sa militar sa pamamagitan ng Officer Preparatory Course at na-commissioned noong Nobyembre 16, 2017 hanggang sa itala bilang platoon leader ng Bravo Company nang madestino sa 98IB. Batay sa ulat ng militar, habang nagpapatrolya ang tropa ng 98IB nang tambangan sila ng mga rebeldeng grupo bunsod ng sagupaan ng tumagal ng 20 minuto bago tumakas ang mga rebeldeng grupo. Nagtamo umano ng matinding tama ng bala ang dalawang sundalo na pinilit pang isugod sa pinakamalapit na pagamutan subalit kapwa idineklarang dead-on-arrival. “We will not put into waste the sacrifice rendered by our comrades. We will pursue those members of the Communist Terrorist group to let them pay the consequences of their inhumane actions,” pahayag ni Lt. Col. Abraham Gallangi Jr., Commander ng 98IB.","Patay ang dalawang sundalo na kinabibilangan ng isang opisyal matapos ang nangya­ring sagupaan sa pagitan ng mga tero­ristang New People’s Army at tropa ng 98th Infantry Battalion (98IB) sa liblib na bahagi ng Barangay Lenneng, Kabugao, Apayao kamakalawa ng hapon.","August 20, 2022  12:00am",https://www.philstar.com/pilipino-star-ngayon/probinsiya/2022/08/20/2203867/tinyente-1-pang-sundalo-dedo-sa-engkuwentro
6 timbog sa ‘bahay-sangla’ scam,"Anim katao na mga hinihinalang mi­yembro ng “fake pro­perty pawning” o “bahay-sangla” scam ang naaresto ng mga otoridad sa isinagawang operasyon kamakalawa sa lungsod na ito. Kinilala ang mga suspek na sina Jaylin Saliendra, Elizabeth Ludovice, Geoff Menes Gagan, Rowena Pla­cing, Hideliza Bruzola, at Victoria Regalado. Nadakip ang anim sa isang operasyong isinagawa ng pinagsanib na puwersa ng Criminal Investigation and Detection Group (CIDG)-Quezon, 405th Regional Mobile Force Battalion at Lucena City Police. Ayon sa pulisya, ang naturang mga suspek ay nagpanggap na mga land broker at may-ari ng mga ari-arian. Nakaakit umano sila ng 30 indibiduwal mula sa lalawigan ng Quezon at iba pang karatig-lugar na pautangin sila ng pera gamit ang titulo ng lupa bilang collateral, ngunit peke ang ginamit nilang mga titulo at dokumento. Kasalukuyang nasa field office ng CIDG-Quezon ang mga suspek na nahaharap sa kasong paglabag sa Article 315 in relation to Article 172 of Revised Penal Code o estafa through falsification of public documents.",Anim katao na mga hinihinalang mi­yembro ng “fake pro­perty pawning” o “bahay-sangla” scam ang naaresto ng mga otoridad sa isinagawang operasyon kamakalawa sa lungsod na ito.,"August 20, 2022  12:00am",https://www.philstar.com/pilipino-star-ngayon/probinsiya/2022/08/20/2203866/6-timbog-sa-bahay-sangla-scam
"Suspek sa rape-slay ng biker sa Bulacan, arestado!","Naaresto na nitong Huwebes ng umaga ng pinagsanib na puwersa ng Criminal Investigation and Detection Group (CIDG) ng Police Regional Office 5(PRO5) at Bulacan Police ang pangunahing suspek sa pagpaslang at panggagahasa sa dalagitang biker na natagpuan ang katawan sa isang madamong lugar sa Bustos, Bulacan malapit sa Plaridel Bypass Road noong Agosto 12. Kinilala ni P/Lt Col Jacquiline Puapo, OIC provincial director ng Bulacan Police Provincial Office (PPO) ang suspek na si Gaspar Maneja Jr. y Madredano alias “Jose Francisco Santos” na sinampahan ng kasong rape with homicide. Ayon kay CIDG director Brigadier General Ronald Lee, si  Maneja Jr., alyas Jose Francisco Santos ay nadakip kamakalawa ng umaga sa  Brgy. Veneracion, Pamplona, Camarines Sur sa bisa ng arrest warrant sa kasong rape at paglabag sa Republic Act 7610 o anti-child abuse law. Sinabi naman ni PNP spokesperson Police Col. Jean Fajardo na hindi nanlaban ang suspek nang palibutan ng mga awtoridad. Magugunita na matapos ang ilang araw na pagkawala, natagpuan ang bangkay ng 15-an­yos na si Princess Marie Dumantay, isang Grade 9 student at residente ng Grace Ville, Tower Ville, San Jose Del Monte (SJDM) sa madamong lugar sa Brgy. Bonga Menor, Bustos, Bulacan noong Agosto 12. Puno ng sugat, paso ng sigarilyo sa katawan at may palatandaan na sinakal o binigti ang dalagita. “Ang cause of death po ng biktima ay hemor­rhage po as a result po of multiple injuries in the head, at meron din pong nakita na mga fresh laceration sa ari po ng biktima na lumalabas po na minolestya muna po ... bago pinatay,” ani Fajardo. Nabatid na hu­ling nagpaalam ang bik­tima sa kapatid nitong si Paulo Dumantay noong Agosto 10 bandang alas-8:00 ng umaga na makikipagkita sa isang lalaki na nagngangalang Jose Francisco Santos na aniya’y bibigyan siya ng bisikleta. Base sa mga witness, bandang alas-5:00 ng hapon ay sinundo ang biktima ng kaibigan nito at nagpahatid sa Commonwealth Hospital kung saan nakokontak pa siya ng alas-8:00 ng gabi hanggang alas-10:00 ng gabi subalit bandang alas-10:54 ng gabi ay hindi na nagre-reply. Marami rin ang nagtestimonya na si Maneja Jr. alias Jose Francisco Santos ang huling nakasama ni Princess sakay ng itim na Toyota Wigo na may plakang EAE 2913. Bukod sa pagpatay at panggagahasa kay Dumantay, lumalabas sa rekord ng PNP na ang suspek ay mayroon pang tatlong arrest warrants sa mga kasong R.A. 7610 o child abuse at rape na walang kaukulang piyansa mula sa dati nitong mga biktima. Nahaharap din ang suspek sa kaso dahil sa paglabag sa Article 178 ng RPC o paggamit ng ibang pangalan sa Office of the Provincial Prosecutor sa Malolos City, Bulacan.","Naaresto na nitong Huwebes ng umaga ng pinagsanib na puwersa ng Criminal Investigation and Detection Group (CIDG) ng Police Regional Office 5(PRO5) at Bulacan Police ang pangunahing suspek sa pagpaslang at panggagahasa sa dalagitang biker na natagpuan ang katawan sa isang madamong lugar sa Bustos, Bulacan malapit sa Plaridel Bypass Road noong Agosto 12.","August 20, 2022  12:00am",https://www.philstar.com/pilipino-star-ngayon/probinsiya/2022/08/20/2203868/suspek-sa-rape-slay-ng-biker-sa-bulacan-arestado
"Nagkapikunan sa laklakan, bespren inutas","Naging madugo ang masaya sanang inuman ng magkakaibigan nang pagsasaksakin ng isang lalaki ang kanyang kaibigan matapos silang magkapikunan sa Cainta, Rizal kamakalawa ng gabi. Naisugod pa sa Cainta Municipal Hospital ang biktimang nakilala lamang na si Joseph Torebio ngunit idineklara na ring patay ng mga doktor dahil sa mga tama ng saksak sa katawan at braso. Arestado naman ang suspek na si Leomar Garcia na nakapiit na at nakatakdang sampahan ng kasong homicide sa piskalya. Batay sa ulat ng Cainta Municipal Police Station, dakong alas-10:30 ng gabi nang maganap ang krimen sa 42 Crown St., Village East Executive Village, Brgy. Sto Domingo, Cainta, Rizal. Bago ang insidente ay masaya umanong nag-iinuman ang biktima at suspek, kasama ang mga kasamahan nila sa trabaho. Gayunman, sa ka­­sagsagan ng inuman ay nagkapikunan umano ang dalawa na nauwi sa suntukan hanggang sa kumuha ng patalim ang suspek at pinagsasaksak ang biktima. Nang duguang bumagsak ang biktima ay mabilis na tumakas ang suspek bitbit ang patalim na ginamit sa krimen, habang isinugod naman ng mga kasamahan ang biktima sa pagamutan, ngunit hindi na umabot pa ng buhay. Kaagad ring humi­ngi ng tulong ang mga saksi sa mga guwardiya ng subdibisyon at sa mga barangay officials kaya’t kaagad ring naaresto ang suspek at itinurn-over sa pulisya.","Naging madugo ang masaya sanang inuman ng magkakaibigan nang pagsasaksakin ng isang lalaki ang kanyang kaibigan matapos silang magkapikunan sa Cainta, Rizal kamakalawa ng gabi.","August 21, 2022  12:00am",https://www.philstar.com/pilipino-star-ngayon/probinsiya/2022/08/21/2204006/nagkapikunan-sa-laklakan-bespren-inutas
RC Malate Prime nakiisa sa Brigada Eskwela 2022,"Namahagi ang Rotary Club of Malate Prime (RCMP) na pinamumunuan ni PLP Roland Lim sa ilalim ng Rotary International District 3810, ng mga kahun-kahong face masks, alcohol, gamot at vitamins sa mga guro at mag-aaral bilang pakikiisa sa “Brigada Eskwela 2022” program ng pamahalaan sa iba’t ibang paraalan sa San Fernando, Ticao Island sa lalawigan ng Masbate nitong Lunes. Sina PP Don Brabante at Rtn Councilor Liza Brabante ang nagsilbing kinatawan ng RCMP sa pamamahagi ng 100 boxes ng face mask, 1,000 pcs ng bottled alcohol, 24 galon ng alcohol, 50 kahon ng Lozartan/Metformin & Prosel Pharma at 250 boxes ng Ascorbic Acid na makakatulong sa face-to-face clasess sa mga paaralan sa nasabing lugar. Kabilang sa mga nabiyayaan ay ang Andres Clemente Jr. High School, Corbada Elementary School, Minio Elem. School, Daplian Elem. School, Lumbia Elem. School, Pinamoghaan Elem. School, Buyo Elem. School, Buyo Nat’l High School, Resurreccion Elem School, Salvacion Elem. School, Ipil Elem. School, Ipil Nat’l High School, Progreso Elem School, Altavista Elem. School, Cabug Elem. School at Talisay Elem. School. Kasama sa mga nagsilbing sponsor sa mga pa­ngangailangan ng mga mag-aaral at guro bilang panlaban sa COVID-19 ay sina PLP Lim, PP Brabante, PE Daisy Valdez, Rtn Jobien Carbajal at iba pang miyembro ng naturang Rotary club.","Namahagi ang Rotary Club of Malate Prime (RCMP) na pinamumunuan ni PLP Roland Lim sa ilalim ng Rotary International District 3810, ng mga kahun-kahong face masks, alcohol, gamot at vitamins sa mga guro at mag-aaral bilang pakikiisa sa “Brigada Eskwela 2022” program ng pamahalaan sa iba’t ibang paraalan sa San Fernando, Ticao Island sa lalawigan ng Masbate nitong Lunes.","August 20, 2022  12:00am",https://www.philstar.com/pilipino-star-ngayon/probinsiya/2022/08/20/2203871/rc-malate-prime-nakiisa-sa-brigada-eskwela-2022
"OFW, 1 pa nasakote sa higit P100K shabu","Arestado ang isang 54 -anyos na overseas Filipino worker (OFW) at kasama nito matapos mahulihan ng mahigit P100,000 na halaga ng shabu sa inilatag na drug bust operation ng mga awtoridad kahapon ng madaling araw sa Brgy. 23, Cavite City. Kinilala ang mga suspek na sina Luner Ong Cruz, 54-anyos, OFW at ang babaeng kasama nito na si Jeselyn Camerino Mahusay, 46-anyos; kapwa residente ng Brgy. 23, Cavite City. Sa ulat mula kay P/Cpl. Jumar Bedural, may hawak ng kaso, nagsagawa ng buy-bust operation ang mga ope­ratiba ng Cavite City Police-Drug Enforcement Unit (DEU) dakong alas-6:15 ng umaga sa mismong bahay ng mga suspek matapos ang ilang araw na surveillance. Nakumpiska sa ope­ras­yon ang 3-plastic sachet na naglalaman ng mga shabu na aabot sa may mahigit 16 gramo at tinatayang may hala­gang P108,800, mga drug paraphernalia at buy-bust money na ginamit sa operas­yon.","Arestado ang isang 54 -anyos na overseas Filipino worker (OFW) at kasama nito matapos mahulihan ng mahigit P100,000 na halaga ng shabu sa inilatag na drug bust operation ng mga awtoridad kahapon ng madaling araw sa Brgy. 23, Cavite City.","August 20, 2022  12:00am",https://www.philstar.com/pilipino-star-ngayon/probinsiya/2022/08/20/2203869/ofw-1-pa-nasakote-sa-higit-p100k-shabu
"Anak ng Negros mayor, 2 pa tiklo sa buy-bust","Naaresto ng mga pulis ang anak na lalaki ng isang mayor sa lalawigan ng Negros Occidental at dalawa nitong kasama sa isang buy-bust operation, ­kamakalawa sa Luzuriaga St., Brgy.6, San Carlos City, Negros Occidental. Kinilala ang mga naarestong suspek na sina Chito Atienza, na siyang target sa buy-bust operation; Rosalia Nemenzo; at Nestor Era Jr., anak ni Calatrava Mayor Marilyn Era. Ayon kay deputy police chief PLt. Ruby Aurita na si Atienza, 46, na siyang target ng buy-bust ay nakumpiskahan ng sachet na naglalaman ng pinaghihina­laang shabu habang sina Era, 40, at Nemenzo, 60, ay drug user umano. Nakumpiska sa mga suspek ang nasa 15 gramo ng pinaghihina­laang shabu na nagkakahalaga ng P102,000. Nabatid pa na ang sachet ng pinaghihinalaang shabu ay narekober kay Era, ang dalawang suspected sachets shabu, isang rolled aluminium foil at flashlight ay nakuha naman kay Nemenzo. Habang ang 10 sachet ng pinaghihina­laang shabu at mga paraphernalia at P600 marked money ay nakuha rin kay Atienza. Sina Era at Nemenzo ay naaresto sa bahay ni Atienza habang guma­gamit ng shabu.","Naaresto ng mga pulis ang anak na lalaki ng isang mayor sa lalawigan ng Negros Occidental at dalawa nitong kasama sa isang buy-bust operation, ­kamakalawa sa Luzuriaga St., Brgy.6, San Carlos City, Negros Occidental.","August 19, 2022  12:00am",https://www.philstar.com/pilipino-star-ngayon/probinsiya/2022/08/19/2203644/anak-ng-negros-mayor-2-pa-tiklo-sa-buy-bust
"Suspek sa pagpatay sa lady biker, tukoy na","Natukoy na ng pulisya ang pangunahing suspek sa pagpatay sa dalagitang siklistang natagpuang patay sa madamong lugar ng Bypass Road, Brgy. Bonga Menor, Bustos, Bulacan noong Agosto, 12. Kinilala ng pulisya ang suspek na si Gaspar Maneja Jr., alyas Jose Francisco Santos. Magugunita na natagpuan ang bangkay ni Princess Marie Dumantay, 15, Grade 9 student at residente ng Grace Ville, Tower Ville, San Jose Del Monte (SJDM) bandang 9:00 ng umaga sa natu­rang lugar na may mga sugat sa kanang braso at pasa sa leeg. Natukoy ang suspek sa patuloy na follow up operation ng Bustos police katuwang ang Quezon City police at napag-alaman nila na si Santos ang hu­ling nakitang kasama ng biktima. Natunton din nila ang sasakyang ginamit ng suspek na Toyota Wigo na may plakang EAE 2913 na nakarehistro sa pangalang Jomer Maneja. Natunton ng mga otoridad si Maneja na nagsabing simula ­Agosto 2021 ay wala na sa kanya ang sasakyan na ipinasalo niya sa nakakatandang kapatid na si Gaspar na kinasuhan ng kasong rape with Homicide at paglabag sa PD No. 38 (Using Fictitious name and Concealing True Name) sa Office of the Provincial Prosecutor sa Malolos City. Nabatid na ang suspek ay may tatlong stan­ding warrant of arrest sa dalawang kasong child abuse na may itinakdang piyansa at rape na walang inirekomendang piyansa na inisyu ni Presiding Judge Ma. Cristina Geronimo Juanson ng Family Court, Third Judicial Region Branch 5, SJDM noong Abril 12, 2021.","Natukoy na ng pulisya ang pangunahing suspek sa pagpatay sa dalagitang siklistang natagpuang patay sa madamong lugar ng Bypass Road, Brgy. Bonga Menor, Bustos, Bulacan noong Agosto, 12.","August 19, 2022  12:00am",https://www.philstar.com/pilipino-star-ngayon/probinsiya/2022/08/19/2203637/suspek-sa-pagpatay-sa-lady-biker-tukoy-na
2 rider tepok nang sumalpok sa SUV,"Kap­wa patay ang dalawang rider habang kritikal ang kanilang mga ­angkas nang makabanggaan nila ang isang Ford Explorer sa kahabaan ng kalsada na sakop ng Brgy. Poblacion 2, ka­makalawa ng gabi. Ang dalawang nasawi ay kinilalang sina Faulo E. Wales, 28, factory worker; at Troy Jamil T. Moreno, binata, garbage collector. Kritikal sa pagamutan ang mga backrider nilang sina Ramoniel B. Wales, asawa ni Faulo; at John Mico T. Moreno, 22, backrider ni Moreno, pawang mga residente ng Silang,Cavite. Nasa kustodiya na ng pulisya ang driver ng Ford Explorer na nakilalang si Jaime H. Aldaba, 60, may-asawa. Sa imbestigasyon ng pulisya, bago naganap ang insidente, alas-7:30 ng gabi ay kapwa binabagtas ng 2 motorsiklo ang nasabing kalsada nang makasalubong ang SUV na minamaneho ni Aldaba dahilan upang magsalpukan. Tumilapon ang mga sakay ng dalawang motorsiklo at bago pa sila madala sa pagamutan ay binawian na ng buhay si Wales, namatay din habang ginagamot si Moreno.","Kap­wa patay ang dalawang rider habang kritikal ang kanilang mga ­angkas nang makabanggaan nila ang isang Ford Explorer sa kahabaan ng kalsada na sakop ng Brgy. Poblacion 2, ka­makalawa ng gabi.","August 19, 2022  12:00am",https://www.philstar.com/pilipino-star-ngayon/probinsiya/2022/08/19/2203639/2-rider-tepok-nang-sumalpok-sa-suv
"Lalaki na dinukot sa Batangas, natagpuang patay sa Quezon","Patay na nang matagpuan sa gilid ng kalsada sa bayan ng Sariaya, Quezon ang lalaking dinukot ng pitong armadong kalalakihan sa isang gasolinahan sa Taal, Batangas noong Miyerkules ng gabi. Ang bangkay ng biktima na si Eugene Del Rosario,25,residente ng Tondo,Maynila ay positibong kinilala ng live in partner na si Jane Maureen Cabello, 26 at mga kaanak. Isang nagdaraan sa lugar ang nakakita sa bangkay sa gilid ng Eco-Tourism Road, Sitio Pontor, Brgy. Bignay 2, sa nasabing bayan kahapon ng umaga. Ayon kay Lt. Col. William Angway Jr., hepe ng pulisya ng bayang ito na ang biktima na ang mukha ay binalutan ng packaging tape at nakatali ang dalawang kamay ay may tama ng bala sa ulo,likod at tadtad ng saksak ang mga katawan na pinatay sa ibang lugar at itinapon lamang sa ­Quezon upang iligaw ang imbestigasyon. Sa salaysay sa pulisya ni Cabello na ang kanyang kinakasama ay dinukot ng pitong armadong kalalakihan sa harap ng isang gasolinahan sa kahabaan ng Barangay Mahabang Ludlod, Taal, Batangas noong Miyerkules ng alas-7:53 ng gabi. Nakunan pa ng CCTV ng gasolinahan ang pagbaba ng biktima mula sa isang pampasaherong bus at habang nakatayo sa gilid ng kalsada nang dumating ang dalawang sasakyan ay puwersahan itong isinakay ng isa sasakyan na SUV na kulay abo ng mga suspek at sumibat sa direksyon ng Sta. Teresita, Batangas hanggang ito ay matagpuang patay sa nasabing lugar. Ayon pa kay Cabello, galing sa Maynila ang asawa na isang da­ting delivery rider at kabababa lamang ng bus at papauwi na sa kanilang bahay sa Lemery nang mangyari ang pagdukot. Patuloy pa ang imbestigasyon at inaalam ang motibo sa krimen at kung sino ang mga dumukot sa biktima.","Patay na nang matagpuan sa gilid ng kalsada sa bayan ng Sariaya, Quezon ang lalaking dinukot ng pitong armadong kalalakihan sa isang gasolinahan sa Taal, Batangas noong Miyerkules ng gabi.","August 19, 2022  12:00am",https://www.philstar.com/pilipino-star-ngayon/probinsiya/2022/08/19/2203650/lalaki-na-dinukot-sa-batangas-natagpuang-patay-sa-quezon
3 terorista dakma sa police operation,"Naaresto ng mga oto­ridad ang tatlong terorista kabilang ang isang miyembro ng Islamic State of Iraq and Syria (ISIS), sa ginawang operasyon noong Martes sa Lanao del Sur. Sa bisa ng search warrant sa paglabag sa Republic Act 1059 o Comprehensive Firearms and Ammunition Regulation Act, nadakip ng mga tauhan ng CIDG at operatiba ng Marantao Police Station ang mga suspek na kinilalang sina Mastura Disomala, 43, dating barangay chairman at dalawang kasama na sina Samen Mamasao, 23 at Moca Giambal, 25, pawang taga-Marantao, Lanao Del Sur. Ayon kay Col. Richard Verceles, operations chief Area Police Command-Western Mindanao, alas-3:45 ng madaling araw nang madakip ang mga suspek sa Barangay Palaw Rana-Ranao,Marantao, Lanao del Sur. Nakuha mula sa mga suspek ang One unit M16 with Scope AFP Pro­perty Caliber 5.56 with SN. DL162793; One unit M16 Colt Cal. 5.56 with SN. 9051451; 1- M14 Rifle with SN. 420879; 1- Ingram Cal. 9mm with SN.152556; 1- Colt Officers ACP Cal. 45 with SN. 165471; 1- Hand Grenade; 1-magazine of Cal 5.56 rifle with 20 live Ammunition; 2-magazines of Cal. 7.56 rifle with 29 live Ammunition; 1 (magazine of Ingram 9mm with 13 live ammunition; at 1 magazine of Cal.45 with 7 live ammunition. Sinabi pa ng pulisya, na si Disomala ang nagpapatakbo rin ng pribadong armadong grupong Dawlah Islamiya.","Naaresto ng mga oto­ridad ang tatlong terorista kabilang ang isang miyembro ng Islamic State of Iraq and Syria (ISIS), sa ginawang operasyon noong Martes sa Lanao del Sur.","August 19, 2022  12:00am",https://www.philstar.com/pilipino-star-ngayon/probinsiya/2022/08/19/2203635/3-terorista-dakma-sa-police-operation
Western Visayas dengue deaths nasa 54 na,"Umakyat na sa 54 katao ang nasasawi sa dengue sa Western Visayas at posibleng umabot ang kaso sa 10,000 sa susunod na ilang araw, ayon sa ulat ng Department of Health- Western Visayas. Nabatid na nasa 651 ang bagong kaso ng dengue sa Western Visayas na umakyat na sa 9,533 ang kaso mula January 1 hanggang August 6 ngayong taon na ikinasawi ng 54. Ang Negros Occidental ay patuloy na nangunguna sa rehiyon sa kaso ng dengue na nasa 3,345.Ang apat na bagong nasawi sa dengue ay mula sa Negros Occidental at Iloilo. Batay din sa report ng DOH-WV na ang pagtaas sa 572 percent ng dengue cases sa region na 1,481 ay simula noong January 1 hanggang August ng nakalipas na taon na kung ikukumpara ngayong taon ay nasa 9,533 na.","Umakyat na sa 54 katao ang nasasawi sa dengue sa Western Visayas at posibleng umabot ang kaso sa 10,000 sa susunod na ilang araw, ayon sa ulat ng Department of Health- Western Visayas.","August 19, 2022  12:00am",https://www.philstar.com/pilipino-star-ngayon/probinsiya/2022/08/19/2203646/western-visayas-dengue-deaths-nasa-54-na
"2 rider na walang suot na helmet, arestado sa droga","Dahil sa hindi pagsusuot ng helmet ng dalawang motorcycle rider ay nabisto ang mga ito na may dalang P170,000 halaga ng droga sa magkahiwalay na insidente sa Lanao del Sur. Nasa kustodiya na ng pulisya ang 21-anyos na si Imram Macatanong, na nakumpiskahan ng P5,000 halaga ng marijuana noong Miyerkules matapos pahintuin sa isang checkpoint dahil walang suot na helmet. Naaresto rin nitong Martes si Rashid Adapun Camid, 18, ng mga tauhan ng Ditsaan-Ramain municipal police nang ito ay parahin sa isang checkpoint sa Barangay Pagalongan Masioon dahil walang suot na helmet at nabisto na may dala itong P170,000 halaga ng shabu sa loob ng shopping bag.","Dahil sa hindi pagsusuot ng helmet ng dalawang motorcycle rider ay nabisto ang mga ito na may dalang P170,000 halaga ng droga sa magkahiwalay na insidente sa Lanao del Sur.","August 19, 2022  12:00am",https://www.philstar.com/pilipino-star-ngayon/probinsiya/2022/08/19/2203629/2-rider-na-walang-suot-na-helmet-arestado-sa-droga
"Babaeng paslit, natagpuang patay sa loob ng sako","Isang 7-anyos na batang babae na iniulat na nawawala ang natagpuang patay sa loob ng sako ng bigas sa Pila,Laguna. Ayon kay Col. Cecilio Ison Jr, Laguna police director, na ang katawan ng biktimang si Lea May Joy Amadeo, ay nadiskubre ng mga residente ng Barangay Masico, Pila, Laguna noong Lunes ng alas-8:00 ng gabi. Huling nakitang buhay ang biktima na naglalaro sa kanilang komunidad bago ito nawala at hindi na nakauwi sa kanilang bahay. Humingi ng tulong ang pamilya sa mga barangay tanod sa kanilang lugar para mahanap ang bata hanggang sa nakita itong patay na nakasilid sa sako ng bigas. Nabatid na kusang loob na sumuko ang suspek na isang 15-anyos sa pulisya at nasa kustodiya na ng Pila-DSWD. Kinukonsidera ng pulisya na sarado na ang kaso sa pagsuko ng suspek at kanila na lamang hinihintay ang resulta ng crime lab para malaman ang dahilan ng pagkamatay ng bata.","Isang 7-anyos na batang babae na iniulat na nawawala ang natagpuang patay sa loob ng sako ng bigas sa Pila,Laguna.","August 19, 2022  12:00am",https://www.philstar.com/pilipino-star-ngayon/probinsiya/2022/08/19/2203631/babaeng-paslit-natagpuang-patay-sa-loob-ng-sako
"Retired dean, kinatay ng 16-anyos na apo","Dahil sa hinihinalang matinding depresyon matapos na hindi payagang mabisita ang kasintahan nito sa Cebu City, kinatay ng isang 16-anyos na bina­tilyo ang kanyang sariling lola na retiradong dean sa isang kilalang unibersidad at inilagay ang bangkay nito sa compartment ng sasakyan, na naganap sa lungsod na ito, ayon sa pulisya kahapon. Ayon sa San Leo­nardo Police, nakonsensya kaya sumuko sa kanilang himpilan nitong Lunes ang 16-anyos na binatilyo na kaka-gra­duate lang ng high school, makaraang mapatay niya ang kanyang 68-anyos na lola na kinilalang si Virginia Del Rosario, nagretirong dean ng Wesleyan University Philippines-College of Arts and Sciences at nakatira sa Barangay Castellano, San Leonardo, Nueva Ecija. Ang suspek na itinago sa pangalang “Hero” ang nasa pangangalaga na ng Department of Social Welfare and Development (DSWD) sa munisipyo ng San Leonardo dahil sa pagiging menor-de-edad. Ang binatilyong suspek ay sinamahan ng kanyang tiyuhin na si Rommel Puno sa istas­yon ng pulisya at dito umamin na napatay niya sa saksak noong hapon ng Hulyo 20 ang kanyang lola at itinago ang bangkay sa compartment ng Nissan XTrail (RDV-596) na sasakyan ng biktima na nakaparada sa loob ng compound ng bahay nito. Agad naman pinuntahan ng mga pulis ang naturang lugar at dito tumambad sa kanila ang nangangamoy at naa­agnas nang katawan ng retiradong dean. Sinisilip ngayon ng pulisya ang anggulong dumaranas ng matinding depresyon ang suspek nang gawin ang pagpas- lang sa lola matapos na hindi payagan ng matanda ang apo na puntahan nito ang kanyang kasintahan sa Cebu City, ilang araw bago nangyari ang krimen.",,"August 18, 2022  12:00am",https://www.philstar.com/pilipino-star-ngayon/probinsiya/2022/08/18/2203411/retired-dean-kinatay-ng-16-anyos-na-apo
AUV salpok sa 6-wheeler: 4 estudyante patay     ,"Patay ang apat na estudyante matapos sumalpok sa isang 6-wheeler truck ang sinasakyan nilang AUV sa lalawigan ng Quezon kahapon ng madaling araw. Kinilala ang mga nasawi na sina Juan Carlos Alvarez, 22; Enrique Garcia, 20, driver; Marga Elaine Ramirez, 18; at Mikaela Jeuel Solomon, 23; na pawang college student. Sila ay nagtamo ng matitinding pinsala sa katawan at ulo sanhi ng kanilang agarang kamatayan. Batay sa imbestigasyon ng Tayabas City Police, nangyari ang aksidente sa Maharlika Highway sa Barangay Calumpang pasado alas-3:00 ng mada­ling araw. Lumilitaw na galing sa Lucena ang mga biktima at mabilis ang takbo ng kanilang sinasakyang AUV patungo sa direksyon ng Sariaya, Quezon nang sumalpok ito sa likod ng sinusundang truck. Sa tindi ng banggaan, nawasak ang AUV at pahirapan ang pag-rescue sa mga biktima. Sa pahayag ng driver na si Cipriano Hernandez, dahil sa sobrang bigat ng kanyang kargang produkto ay hindi niya namalayan na may sumalpok na palang sasakyan sa likod ng minamaneho nitong truck. Nakarinig umano si Hernandez ng malakas na kalabog kaya dahan-dahan nitong itinabi ang kanyang trak upang suriin kung sumabog ang gulong. Gayunman,  nang mapatingin siya sa side mirror ay dito na niya nalaman na may nakaladkad na siyang kotse. Lumalabas na nakaladkad ng truck ang AUV ng 20 metro dahilan upang maipit ang mga biktima. Mabilis na rumesponde sa lugar ang mga tauhan ng Municipal Disaster Risk Reduction Ma­nagement Office (MDRRMO) Sariaya, CDRRMO Tayabas, Bureau of Fire Protection (BFP) at Tayabas Police pero inabot ng kalahating oras bago nila natanggal mula sa pagkakaipit sa na­yuping kotse ang mga biktima.",Patay ang apat na estudyante matapos sumalpok sa isang 6-wheeler truck ang sinasakyan nilang AUV sa lalawigan ng Quezon kahapon ng madaling araw.,"August 18, 2022  12:00am",https://www.philstar.com/pilipino-star-ngayon/probinsiya/2022/08/18/2203410/auv-salpok-sa-6-wheeler-4-estudyante-patay-
"Mag-utol na bata hulog sa hukay, nalunod","Nasawi ang magkapatid na bata matapos mahulog at malunod umano sa hukay ng isang ginagawang warehouse sa Barangay Burgos, Ramon sa lalawigang ito kamakalawa. Kinilala ang mga nasawi na sina Marianne Contaw, 9-anyos, at kapatid na si Supremo, 5, kapwa residente sa nasabing lugar. Ayon sa report, pinaniniwalaan na nalunod ang magkapatid sa halos dalawang metrong lalim ng hukay para sa pundasyon ng ipinapatayong warehouse matapos mapuno ng tubig dahil sa malakas na buhos ng ulan. Una umanong hinanap ang magkapatid matapos na hindi makauwi sa kanilang tahanan mula sa dinaluhang isang pagtitipon. Napag-alaman na ­unang nakita ang tsinelas ng mga biktima sa hukay bago matagpuan ang wala nang buhay nilang katawan. Umuwi rin umano ang mga trabahador dahil sa lakas ng ulan kung kaya’t walang tao sa lugar nang mangyari ang insidente.","Nasawi ang magkapatid na bata matapos mahulog at malunod umano sa hukay ng isang ginagawang warehouse sa Barangay Burgos, Ramon sa lalawigang ito kamakalawa.","August 18, 2022  12:00am",https://www.philstar.com/pilipino-star-ngayon/probinsiya/2022/08/18/2203403/mag-utol-na-bata-hulog-sa-hukay-nalunod
"Misis na mapustura, binaril sa selos ng kinakasama","Dahil sa matinding selos, patay ang isang 33-anyos na ginang matapos barilin sa ulo ng kaniyang live-in partner kasunod ng kanilang mainitang pagtatalo sa bayan ng San Jose, Batangas kamakalawa. Kinilala ang nasa­wing biktima na si Rona May Corañez, na idineklarang dead-on-arrival sa pagamutan dahil sa tama ng punglo sa ulo. Nahaharap naman sa kasong kriminal ang live-in partner nito na nakilalang si Bin Nazzer Aguila. Sa report ng Batangas Police, nangyari ang insidente sa loob ng ta­hanan ng mag-live-in partner sa Brgy. Lalayat ng ba­yang ito dakong alas-4:20 ng madaling araw. Nagkaroon ng mainitang pagtatalo ang dalawa matapos naman ang ma­tinding selos ng nasabing mister sa ginang na nauwi sa pamamaril. Nagagalit umano ang suspek dahil sa laging nakapustura ang ginang kaya pinagdudahan na may pinagpapagandahang ibang lalaki.","Dahil sa matinding selos, patay ang isang 33-anyos na ginang matapos barilin sa ulo ng kaniyang live-in partner kasunod ng kanilang mainitang pagtatalo sa bayan ng San Jose, Batangas kamakalawa.","August 16, 2022  12:00am",https://www.philstar.com/pilipino-star-ngayon/probinsiya/2022/08/16/2202880/misis-na-mapustura-binaril-sa-selos-ng-kinakasama
Principal pinagsasaksak ng gunting ng 17-anyos,"Anak na paslit, sugatan Gamit ang isang gun­ting, pinagsasaksak hanggang sa mapatay ng isang 17-anyos ang kainuman nitong school principal habang nadamay na nasugatan ang 9-anyos na anak ng huli sa Roxas City, ka­makalawa. Dead-on-arrival sa ospital ang biktimang si Jun Mencedez, principal ng Minoro Elementary School habang ginagamot sa ospital ang anak nito; kapwa ng Green Earth Subdivision, Brgy. Mongpong, Roxas City. Arestado naman ang binatilyong suspek na iti­nago sa pangalang John ng Barangay Balat-an Mambusao, Capiz. Batay sa report ng Roxas City Police, dakong ala-1:55 ng madaling araw  ng  Martes  nang maganap ang krimen habang nag-iinuman ang principal at suspek kasama ang isang Alvin Aniero sa loob ng apartment ng naturang school principal. Pero makalipas ang ilang oras ay nagpaalam na si Aniero at naiwan na lamang sina Mencedez at John sa laklakan. Bigla na lamang nagkaroon ng komosyon sa loob ng apartment hanggang sa pinagsasaksak ng suspek ang biktima gamit ang gunting. Nagising naman ang anak ng biktima at nakitang duguan ang ama kaya niyakap niya ito hanggang sa siya ang nasaksak sa braso ng suspek saka tumakas ang huli. Nadakip naman ang suspek sa isinagawang hot pursuit operation ng mga awtoridad. Lumabas sa pagsisiyasat na “pagnanakaw” ang motibo sa krimen dahil nawawala ang pitaka ni Mencedez. Gayunman, iginiit ng suspek na “self defense” lamang ang kanyang ginawa dahil pinipilit umano siya ng biktima na “gamitin” na hindi ipinaliwanag. Nagsisisi na rin umano siya sa kanyang nagawang krimen.","Anak na paslit, sugatan Gamit ang isang gun­ting, pinagsasaksak hanggang sa mapatay ng isang 17-anyos ang kainuman nitong school principal habang nadamay na nasugatan ang 9-anyos na anak ng huli sa Roxas City, ka­makalawa.","August 18, 2022  12:00am",https://www.philstar.com/pilipino-star-ngayon/probinsiya/2022/08/18/2203407/principal-pinagsasaksak-ng-gunting-ng-17-anyos
Binigti at pinaso ng sigarilyo dalagitang biker natagpuang patay sa Bulacan,"Kinumpirma ng pulisya na positibong kinilala ng isang traffic enforcer kahapon na ang kanyang nawawalang 15-anyos na anak na babae ang natagpuang patay sa isang madamong lugar nitong Agosto 12 sa Brgy. Bonga Menor ng bayang ito. Ayon kay P/Maj. Leopoldo Estorque Jr., hepe ng Bustos Police, natagpuan ang bangkay ni Princess Marie Dumantay dakong alas-9:00 ng umaga sa isang madamong lugar sa kahabaan ng Plaridel By-pass Road sa Brgy. Bonga Menor, Bustos, Bulacan. Ayon sa salaysay ng ama ng biktima na si Rolando Dumantay, 62 anyos, traffic enforcer ng Navotas City at residente ng Blk 19, Lot 32, Graceville, San Jose del Monte City,  nagpaalam ang kanyang anak noong Miyerkules ng umaga na dadalawin lamang nito ang kaibigan, kaya hindi nito inakalang ‘yon na pala ang kanilang huling pagkikita. Nakabisikleta umano ang biktima nang umalis sa kanilang bahay at nakasuot lamang ng puting t-shirt, boxer short at Nike shoes na itim. Positibo namang kinilala ni Rolando ang anak dahil sa kanyang mga kasuotan nang matagpuang duguan habang nakasubsob ang mukha sa damuhan. Ayon sa mga awtoridad, posibleng sa ibang lugar pinatay ang dalagita at itinapon ang bangkay nito sa nasabing lugar upang iligaw ang imbestigasyon ng mga pulis. Posible rin umanong pinahirapan ng mga sa­larin ang biktima bago pinatay dahil may mga palatandaan na sinakal ito at tadtad ng paso ng sigarilyo sa kanyang kanang braso. Isinailalim na sa awtopsiya ang bangkay ng biktima upang mabatid ang sanhi ng kamatayan nito at kung biktima rin siya ng panggagahasa. -  Joy Cantos",Kinumpirma ng pulisya na positibong kinilala ng isang traffic enforcer kahapon na ang kanyang nawawalang 15-anyos na anak na babae ang natagpuang patay sa isang madamong lugar nitong Agosto 12 sa Brgy. Bonga Menor ng bayang ito.,"August 16, 2022  12:00am",https://www.philstar.com/pilipino-star-ngayon/probinsiya/2022/08/16/2202882/binigti-pinaso-ng-sigarilyo-dalagitang-biker-natagpuang-patay-sa-bulacan
"COED na nawala sa mall, patuloy na hinahanap","Patuloy ang isinasagawang search operation ng mga awtoridad sa isang 22-anyos na babaeng criminology student na mahigit isang linggo nang nawawala sa malaking mall sa Puerto Princesa City , Palawan. Ang biktimang si Jovelyn Gallano, 22 anyos, part time saleslady sa isang boutique sa loob ng nasabing mall ay misteryosong nawala noong Agosto 5 sa Robinson’s Place Palawan matapos na mabigong makauwi sa kanilang tahanan. Dumulog ang pamilya ni Gallano sa PNP-Criminal Investigation and Detection Group (PNP-CIDG)-Puerto Princesa City upang hanapin ang nawawalang biktima. Ayon kay P/Captain Victoria Carmen Iquin, Public Information Officer ng Puerto Princesa City Police, sinuri na nila ang CCTV footages sa loob ng mall. Lumalabas na nakapag-text pa si Jovelyn sa kanyang pamilya noong Agosto 5 at itinatanong nito kung ano ang kanilang ulam pero hindi na siya nakauwi ng gabing iyon at hindi rin kumokontak sa kanila. Nagdaos na ng prayer vigil para sa mabilis na pagliligtas kay Gallano habang naglaan ng P250,000 reward para sa sinumang makapagbibigay ng impormasyon sa kinaroroonan ng biktima.","Patuloy ang isinasagawang search operation ng mga awtoridad sa isang 22-anyos na babaeng criminology student na mahigit isang linggo nang nawawala sa malaking mall sa Puerto Princesa City , Palawan.","August 18, 2022  12:00am",https://www.philstar.com/pilipino-star-ngayon/probinsiya/2022/08/18/2203401/coed-na-nawala-sa-mall-patuloy-na-hinahanap
"3 NPA todas, 2 sugatan sa bakbakan sa Sorsogon","Patay ang tatlong kasapi ng New People’s Army habang sugatan ang da­lawa pang kasamahan matapos na makasagupa ang mga pulis at sundalo sa Sitio Pinaglabanan, Brgy. Gatbo ng lungsod na ito kahapon ng umaga. Kinilala ang mga nasawi na sina Jaime “Ka Moy” Fortadez, vice-commanding officer, ng Larangan 1, Kilusang Probinsya 3 ng NPA Bicol Regional Party Committee; Rene Ezperanzate Espano alyas “Ka Anjo”, team leader ng “Rebolusyonaryong Buwis sa Kaaway”, at isang Tony alyas “Ka Amon”. Sugatan naman at arestado sina Janine Chavez at Leopordo La­ririt alyas “Ka Ani.” Sa ulat ni regional director Brig. Gen. Rodulph Dimas, Police Regional Office (PRO)-5, dakong alas-6:25 ng umaga ay magkatuwang na nagsagawa ng intel-driven operation ang mga kasapi ng 1st Police Provincial Mobile Force Company, Provincial Intelligence Unit, Prieto Diaz Municipal Police, Sorsogon City Police, Military Intelligence Company, 31st Infantry Battalion at 903rd Infantry Brigade sa liblib na lugar ng Sitio Pinaglabanan ng naturang barangay. Pagpasok ng mga pulis at sundalo sa lugar, agad silang nakakuha ng impormasyon mula sa mga nagrereklamong mga residente sa kinaroroonan ng mga komunista kaya  nang magpang-abot ay agad nagkaroon ng sagupaan na umabot ng hanggang 20 minuto na ikinasawi ng tatlo at nadakip ang sugatang dalawang kasamahan. Nakuha mula sa lugar ng engkuwentro ang mga baril ng mga komunista na dalawang Baby armalite, isang caliber 9mm pistol, mga magazines at bala, handheld radio, mga gamot, personal na kagamitan at subersibong dokumento.","Patay ang tatlong kasapi ng New People’s Army habang sugatan ang da­lawa pang kasamahan matapos na makasagupa ang mga pulis at sundalo sa Sitio Pinaglabanan, Brgy. Gatbo ng lungsod na ito kahapon ng umaga.","August 18, 2022  12:00am",https://www.philstar.com/pilipino-star-ngayon/probinsiya/2022/08/18/2203405/3-npa-todas-2-sugatan-sa-bakbakan-sa-sorsogon
Bus hulog sa bangin: 30 pasahero sugatan,"Tatlumpong katao ang nasugatan makaraang aksidenteng mahulog sa bangin ang isang pampasaherong bus habang bumabagtas sa Sayre Highway, Sitio Mangina, Brgy. Tankulan, Manolo Fortich, Bukidnon kamakalawa ng gabi. Sa report na tinanggap ni P/Brig. Gen. Lawrence Coop, regional director ng Police Regional Office (PRO) 10, dakong alas-7 ng gabi habang bumabagtas sa nasabing lugar ang Zongtong RTMI bus na may body number 2821 na narehistro sa Rural Transit Mindanao Inc. sa Corrales Extension, Cagayan de Oro City (CDO) na minamaneho ni Tommy Magno kasama ang konduktor na si Felimeno Languido Jr. nang mangyari ang insidente. Ang bus ay may lulang 30 pasahero galing CDO at patungong Davao City nang mangyari ang trahedya matapos na magloko ang makina ng behikulo. Dahil dito, tuluy–tuloy na nahulog sa bangin ang bus. Nagresponde ang rescue team at mabilis na isinugod sa pagamutan ang 30 sugatang sakay ng bus.","Tatlumpong katao ang nasugatan makaraang aksidenteng mahulog sa bangin ang isang pampasaherong bus habang bumabagtas sa Sayre Highway, Sitio Mangina, Brgy. Tankulan, Manolo Fortich, Bukidnon kamakalawa ng gabi.","August 16, 2022  12:00am",https://www.philstar.com/pilipino-star-ngayon/probinsiya/2022/08/16/2202878/bus-hulog-sa-bangin-30-pasahero-sugatan
PNP may ‘person of interest’ na sa pagkasawi ng dalagita sa Bulacan,"Inihayag kahapon ng Philippine National Police (PNP) na may “person of interest” na sila sa pagkamatay ng 15-anyos na si Princess Marie Dumantay sa Bulacan. Ayon kay PNP spokesperson Colonel Jean Fajardo, kinukumpleto na nila ang reklamong isasampa laban sa sinasabing person of interest batay na rin sa testimonya ng saksi na nakakita kay Dumantay noong ­Agosto 10. Napag-alaman na ang person of interest ay madalas na kasama ng biktima tuwing nagbibisikleta sa Quezon City. Sa ngayon aniya, hinihintay pa nila ang report ng medico legal upang malaman kung ginahasa rin si Dumantay. Matatandaang natagpuan ang bangkay ng dalagita sa madamong lugar sa Bustos, Bulacan noong Agosto 12 na tadtad ng paso ng sigarilyo at pasa sa katawan at may palatandaan na binigti ito. Sumisigaw ng katarungan ang pamilya ng biktima.",Inihayag kahapon ng Philippine National Police (PNP) na may “person of interest” na sila sa pagkamatay ng 15-anyos na si Princess Marie Dumantay sa Bulacan.,"August 18, 2022  12:00am",https://www.philstar.com/pilipino-star-ngayon/probinsiya/2022/08/18/2203402/pnp-may-person-interest-na-sa-pagkasawi-ng-dalagita-sa-bulacan
"Misis may textmate, inutas ni mister sa selos","Pinag­hahanap ngayon ang isang mister nang mapatay ang kanyang misis dahil sa selos matapos mahuli nitong may textmate sa Purok 6, Barangay Gattu, Pamplona ng lalawigang ito, ayon sa ulat ng pulisya kamakalawa. Tinukoy lang ng pulisya ang nasawi na si “Ginang Pagarigan”, 50, habang ang suspek ay ang kanyang asawa na si Mr. Pagarigan, 49, kapwa residente sa nasabing lugar. Matapos mapatay ng suspek ang kanyang misis, nag-text ang una sa kanilang anak at sinabihan na tingnan ang kanyang ina at nagsisisi siya sa kanyang ginawa. Sinabi pa ng suspek sa text na kaya niya nagawa ang krimen ay dahil sa hindi na niya napigilan ang sakit na nararamdaman dahil umano sa mga text at tawag ng textmate ng misis. Naisugod pa sa Pamplona Rural Health Unit ang biktima subalit idineklara itong dead-on-arrival dahil sa suffocation.","Pinag­hahanap ngayon ang isang mister nang mapatay ang kanyang misis dahil sa selos matapos mahuli nitong may textmate sa Purok 6, Barangay Gattu, Pamplona ng lalawigang ito, ayon sa ulat ng pulisya kamakalawa.","August 18, 2022  12:00am",https://www.philstar.com/pilipino-star-ngayon/probinsiya/2022/08/18/2203409/misis-may-textmate-inutas-ni-mister-sa-selos
Kotse vs pick-up truck: 2 utas,"Kapwa idineklarang dead-on-arrival ang driver ng kotse at kanyang pasahero habang sugatan ang driver ng isang pick-up matapos na sila ay nagbanggaan sa kahabaan ng national road sa Brgy.Mabca ng bayang ito kahapon ng hapon. Kinilala ang nasawi na si Avegaine Tria Luis,nasa hustong gulang, residente ng Brgy.Triangulo,Naga City,Camarines Sur, driver ng Hyundai Reina (EAD-6764) at pasaherong si Jarelle Kae Sumardal na isang menor. Habang nasugatan ang driver ng kabanggaang Isuzu DMax Pick-up truck (EAA-5837) na si Melchor Estallo Jr., residente ng bayan ng Sangay. Sa ulat, dakong ala-1:15 ng hapon ay binabagtas ng kotse na minamaneho ni Luis ang kahabaan ng highway patungong bayan. Pagdating sa lugar ay aksidenteng nakabanggaan nito ang pick-up truck na sa lakas ay parehong nawasak ang dalawang sasakyan dahilan para masawi sina Luis at Sumardal habang sugatan si Estallo.",Kapwa idineklarang dead-on-arrival ang driver ng kotse at kanyang pasahero habang sugatan ang driver ng isang pick-up matapos na sila ay nagbanggaan sa kahabaan ng national road sa Brgy.Mabca ng bayang ito kahapon ng hapon.,"August 19, 2022  12:00am",https://www.philstar.com/pilipino-star-ngayon/probinsiya/2022/08/19/2203630/kotse-vs-pick-truck-2-utas
"Dog meat trader, inaresto","Naaresto ng mga otoridad ang isang lalaking sangkot sa illegal dog meat trade sa Brgy. San Nicolas ng nasabing bayan kamakalawa ng umaga. Kinilala ang suspek na si Hernando Polintan alyas Bitoy, 54, isang barangay utility worker at residente ng Nia Road, Libo St., Brgy. San Nicolas, sa nasabing bayan. Naaresto si Polintan sa ikinasang entrapment operation ng mga tauhan ng Criminal Investigation and Detection Group Provincial Field Unit (CIDG PFU) matapos maaktuhang nagkakatay ng mga aso para ibenta. Inamin ng suspek na siya ay nagkakatay at nagbebenta ng karne ng aso sa halagang P300 hanggang P350 bawat kilo. Nakuha mula sa kanyang bakuran ang 12 pang mga asong nakalagay sa sako at handa na sanang patayin at katayin para ibenta. Nasa kustodiya na ng Criminal Investigation and Detection Group (CIDG) Bulacan si Polintan na nahaharap sa kasong paglabag sa Republic Act No.8485 o Animal Welfare Act of 2017. Samantala, ililipat ang 12 nasagip na aso sa pangangalaga ng Animal Kingdom Foundation Rescue Center sa Capas, Tarlac kung saan sila ay isasailalim sa treatment at rehabilitation.",Naaresto ng mga otoridad ang isang lalaking sangkot sa illegal dog meat trade sa Brgy. San Nicolas ng nasabing bayan kamakalawa ng umaga.,"August 19, 2022  12:00am",https://www.philstar.com/pilipino-star-ngayon/probinsiya/2022/08/19/2203633/dog-meat-trader-inaresto
Bangka na walang katig lumubog: 16 nasagip,"Nailigtas ng mga tauhan ng Philippine Coast Guard (PCG) ang 16 katao kabilang ang tatlong bata matapos lumubog ang kanilang sinasakyang bangka na walang katig sa Ragay Gulf sa bahagi ng San Pascual, Burias Island, Masbate, kahapon ng madaling araw. Sa tinanggap na report ng PCG, nabatid kay Commodore Armand Balilo na galing ang bangka sa Port of Pasacao sa Camarines Sur at papunta sana ng coastal sa barangay ng San Jose nang salubungin ng malalakas na hampas ng alon, hangin at ulan kaya pinasok ng tubig sanhi ng paglubog nito, may 3-nautical miles ang layo sa Burias Island, dakong alas-4:30 ng madaling araw. Kasamang lumubog ang mga sako ng bigas at animal feeds na karga ng bangka. May napadaan namang mangingisda at naispatan ang mga lumulutang na tao kaya unang nailigtas ang tatlong bata at agad silang nakahingi ng tulong sa PCG at lokal na pamahalaan. Rumesponde agad ang PCG rescue team nang matanggap ang distress call pero inabot pa ng mahigit tatlong oras na nagpa­lutang-lutang sa dagat ang mga pasahero ng bangka bago sila tuluyang nasagip. “Hindi po yun nagpaalam sa Pasacao sir kasi gabi pa po sila umalis doon. Ipinagbabawal po namin ang paglayag sa mga banca ng gabi,” paliwanag naman ni Petty Officer 2nd Class Donald Canoy ng PCG San Pascual. Matapos na mag-almusal kasama si Mayor Zacarina Lazaro, inalalayan ang mga survivor ng Municipal Disaster Risk Reduction and Management Office na makauwi sa kani-kanilang bahay.","Nailigtas ng mga tauhan ng Philippine Coast Guard (PCG) ang 16 katao kabilang ang tatlong bata matapos lumubog ang kanilang sinasakyang bangka na walang katig sa Ragay Gulf sa bahagi ng San Pascual, Burias Island, Masbate, kahapon ng madaling araw.","August 15, 2022  12:00am",https://www.philstar.com/pilipino-star-ngayon/probinsiya/2022/08/15/2202684/bangka-na-walang-katig-lumubog-16-nasagip
Big-time drug dealer sa Bulacan nalambat sa higit P3 milyong shabu,"Naaresto ang isa umanong big-time na tulak ng droga matapos makumpiskahan ng mahigit P.3-milyong halaga ng shabu sa isinagawang drug bust operation ng awtoridad sa Brgy. Caingin,  Bocaue, Bulacan kamakalawa. Kinilala ni P/Col. Charlie Cabradilla, Bulacan police director ang naarestong suspek na si George Orquiola ng Brgy. Taal, Bocaue, Bulacan. Sa ulat, dakong alas-2:10 ng madaling araw nang maglatag ng buy-bust operation ang mga otoridad laban sa suspek na sinasabing big-time drug dealer sa nasabing lugar. Hindi na nagawang manlaban ng suspek nang makorner siya ng mga pulis sa harap ng palengke ng Bocaue. Nasamsam sa suspek ang dalawang plastic sachet ng shabu na tumitimbang ng 50 gramo na nagkakahalaga ng P340,000, shabu paraphernalia at buy-bust money.","Naaresto ang isa umanong big-time na tulak ng droga matapos makumpiskahan ng mahigit P.3-milyong halaga ng shabu sa isinagawang drug bust operation ng awtoridad sa Brgy. Caingin,  Bocaue, Bulacan kamakalawa.","August 15, 2022  12:00am",https://www.philstar.com/pilipino-star-ngayon/probinsiya/2022/08/15/2202681/big-time-drug-dealer-sa-bulacan-nalambat-sa-higit-p3-milyong-shabu
Madugong ‘rido’ sa Cotabato napahupa na,"Natigil ang madugong rido o clan war sa Pikit, Cotabato na kumitil na ng apat na buhay, matapos  pumagitna ang Philippine Army (PA) katuwang ang iba’t ibang law enforcement agencies at lokal na pamahalaan. Nabatid na nagpadala ang PA ng isang contingent mula sa 90th Infantry (Bigkis-Lahi) Battalion upang payapain ang rido na naganap sa pagitan ng dalawang nag-aaway na Moro groups sa Sitio Galigayanan, Macabual village sa Pikit. Nakipagtulungan din ang commanding officer ng 90IB, kasama ang local police, Pikit local government unit (LGU), municipal peace and order council at mga Moro elders, upang magkaroon ng negosasyon sa pagitan ng dalawang magkalabang grupo at matigil na ang muli nilang pagsasagupa. Matatandaang noong umaga ng Agosto 11, nagkaroon ng barilan sa Brgy. Macabual sa pagitan ng dalawang grupong kontrolado nina Bugdad Matalam Akas at Commander Walid Mamasamlang ng 108th Based Command. Sila ay pawang miyembro ng Bangsamoro Islamic Armed Force sa ilalim ng Moro Islamic Liberation Front (MILF). Sa naturang engkuwentro, tatlo sa grupo ni Walid ang nasawi na nakilalang sina Ronie Dilanalan, Mama Dilanalan, at Makron Baguinda, pawang residente ng naturang barangay, habang namatay rin matapos na maipit sa palitan ng putok ang sibilyang si Lito Quiñones at nasugatan si alyas “Alinor” na kabilang sa grupo ni Bugdad at isang Ronald Mercado.","Natigil ang madugong rido o clan war sa Pikit, Cotabato na kumitil na ng apat na buhay, matapos  pumagitna ang Philippine Army (PA) katuwang ang iba’t ibang law enforcement agencies at lokal na pamahalaan.","August 15, 2022  12:00am",https://www.philstar.com/pilipino-star-ngayon/probinsiya/2022/08/15/2202683/madugong-rido-sa-cotabato-napahupa-na
"Sunog sumiklab sa Quezon, 10 bahay natupok","Sinalubong ng hindi magandang almusal ang mga residente sa bayang ito makaraang masunog ang central business area at 10 kabahayan ang nadamay sa Purok Sampaguita, Barangay Poblacion kahapon ng madaling araw. Walang iniulat ang pulisya na nasaktan o nasawi sa sunog na nag-umpisa ng alas-4:00 ng madaling araw at naapula bago mag-alas-7:00 ng umaga kahapon. Sa inisyal na pagsisiyasat, aabot sa 25 pamilya ang naapektuhan matapos masunog ang kanilang mga bahay na gawa sa light materials. Inaalam pa ng mga otoridad ang pinagmulan ng sunog at ang halaga ng mga natupok na ari-arian. Kaagad namang nagpadala ng tulong si Governor Dra. Helen Tan sa mga pamilyang naapektuhan ng sunog.","Sinalubong ng hindi magandang almusal ang mga residente sa bayang ito makaraang masunog ang central business area at 10 kabahayan ang nadamay sa Purok Sampaguita, Barangay Poblacion kahapon ng madaling araw.","August 16, 2022  12:00am",https://www.philstar.com/pilipino-star-ngayon/probinsiya/2022/08/16/2202877/sunog-sumiklab-sa-quezon-10-bahay-natupok
"Guwardya ng SM nagsoli ng bag, pinuri","Ipinagmamalaki at pinasalamatan ng SM Megacenter ang isa nilang security guard na si Ryan Asuncion makaraang isauli nito ang bag ng kustomer na may lamang P79,735 cash at isang smartphone, kamakailan.  Bunsod ng ipinamalas na katapatan, pinuri ni Francis Nuega, customer relation’s manager ng nasabing mall ang mabuting gawa ni Asuncion na sa kabila ng krisis dulot ng pandemya ay hindi nagpasilaw sa pera at mamahaling gadget, at ginawa pa rin nito ang kanyang tungkulin na nakasentro sa katapatan at integridad. “Nawa’y maging ins­pirasyon ito sa lahat na maging isang man of honor at dedikasyon sa paglilingkod sa ating mga minamahal na SM customers ng may katapatan at malasakit. Sa ngalan ng pamunuan ng SM at ng ahensya ng seguridad ay lubos naming ipinagmamalaki si SG Asuncion,” pahayag ni Nuega. Si Asuncion ay nagmula sa isang simple at masipag na pamilya at nakatira sa Llanera, Nueva Ecija kasama ang asawang si Jamaica Leslie at kanilang anak na babae. Halos limang taon na siyang nagtatrabaho bilang security guard sa SM sa ilalim ng RJC Corporate Security & Service Inc. Labis namang nagpasalamat si Mary Joyce Rapsing, taga-Barangay Matawe, Dingalan, Aurora, at nagmamay-ari ng napulot na bag, sa kabutihan at katapatan na ipinamalas ni Asuncion.","Ipinagmamalaki at pinasalamatan ng SM Megacenter ang isa nilang security guard na si Ryan Asuncion makaraang isauli nito ang bag ng kustomer na may lamang P79,735 cash at isang smartphone, kamakailan.","August 16, 2022  12:00am",https://www.philstar.com/pilipino-star-ngayon/probinsiya/2022/08/16/2202876/guwardya-ng-sm-nagsoli-ng-bag-pinuri
Maguindanao at Antique magkasunod na nilindol,"Magkasunod na nakapagtala ang Philippine Institute of Volcanology and Seismology (Phivolcs) ng lindol sa mga lalawigan ng Maguindanao at Antique, kahapon. Ayon sa Phivolcs, ni­yugyog ng may 5.8 magnitude na lindol ang Maguindanao kahapon bandang alas-2:25 ng hapon. Ang sentro ng lindol ay nasa may 031 kilometro ng timog kanluran ng Datu Blah T. Sinsuat Maguindanao habang umaabot sa 001 kilometro ang lalim ng lupa ng lindol na tectonic ang pinagmulan Bunga nito, naramdaman ang lakas ng lindol sa Intensity 5 sa Datu Blah Sinsuat, South Upi, at Upi, Maguindanao; Cotabato City; Espe­ranza, Lebak, Palimbang, Kalamansig, Sen. Ninoy Aquino, at Bagumbayan, Sultan Kudarat. Intensity 4 sa  General Santos City; Zamboanga City; Pagadian City; Isabela City, Basilan; Antipas, Alamada, Tulunan, Pigcawayan, Kabacan, and Banisilan, 
Cotabato; Koronadal City, Tupi, Polomolok, Santo Niño, Surallah, Tampakan at Banga, South Cotabato; Kiamba and Maitum, Sarangani; Lutayan at Isulan, 
Sultan Kudarat; Datu Odin Sinsuat at Sultan Kudarat, Maguinda­nao; Intensity 3 naman sa Ozamiz City; M’lang, Makilala, at Tanta­ngan, Cotabato; Norala, South Cotabato; Pres. Quirino at Columbio, Sultan Kudarat; Maasim, 
Sarangani; Pitogo and Labangan, Zamboanga del Sur; Liloy, Zamboanga del Norte; Siay, Zamboanga Sibugay Tumama ang Intensity 2 sa Dipolog City; Cagayan de Oro City; Davao City; Kidapawan City; El Salvador City; Aleosan, Cotabato; Don Carlos, Cabang­lasan, and Valencia 
City, Bukidnon; Malapatan at  Malungon, Sarangani; Lambayong, Sultan Kudarat; Leon B. Postigo, Siayan, Sinda­ngan, Gutalac, Tampilisan, Zamboanga del Norte; Ipil, Zamboanga Sibugay; Tubod, Lenamon, Balo-i, Kauswagan, Bacolod, Maigo, Lala, Kapatagan at Iligan City, Lanao del Norte, habang Intensity I  sa Dapitan City; Malitbog and Libona, Bukidnon; Initao, Misamis Oriental. Bago ito, nakapagtala ang Phivolcs ng 5.1 magnitude na lindol sa Antique ng alas-12:25 ng hapon ng Sabado. Ang sentro nito ay nasa may 020  kilometro ng timog kanluran ng Anini-y Antique. Umaabot naman sa 005 kilometro ang lalim ng lupa ng naturang lindol. Bunga nito, naramdaman ang lakas ng lindol sa Intensity 4 sa Anini-y, Tobias Fornier, at San Jose de Buenavista, Antique, at Intensity 3 sa Belison, at Sibalom, Antique; Iloilo City . Intensity 2 naman sa  Bugasong, Barbaza, at Patnongon, Antique. Inaasahan na magkakaroon ng aftershocks ang naturang mga lindol pero wala namang ulat ng pinsala.","Magkasunod na nakapagtala ang Philippine Institute of Volcanology and Seismology (Phivolcs) ng lindol sa mga lalawigan ng Maguindanao at Antique, kahapon.","August 14, 2022  12:00am",https://www.philstar.com/pilipino-star-ngayon/probinsiya/2022/08/14/2202548/maguindanao-antique-magkasunod-na-nilindol
18-anyos drug trafficker tiklo sa P10 milyong shabu sa Cebu,"Umaabot sa P10 milyong halaga ng shabu ang nasamsam ng mga awtoridad sa isang pinaghihinalaang notoryus na drug trafficker sa isinagawang buy-bust operation sa Mandaue City, Cebu nitong Sabado ng umaga. Kinilala ang nasakoteng suspek na si John Alex Villaranza, 18 taong gulang, naninirahan sa Brgy. Caritas, Cebu City. Ang operasyon ay inilunsad ng mga awtoridad laban kay Villaranza matapos magpositibo ang isinagawang surveillance operation hinggil sa talamak nitong pagtutulak ng droga. Nakumpiska mula sa suspek ang 1.5 kilo ng shabu at mga drug paraphernalias sa isinagawang buy bust operation laban dito. Samantala, nang kapkapan ng mga operatiba si Villaranza ay nakuha pa backpack nito ang iba pang plastic na naglalaman ng shabu na umaabot lahat sa halagag P10,200,000. Inaalam pa ng pulisya kung sino a sa kasong paglabag sa Comprehensive Dangerous Drugs Act of 2002.","Umaabot sa P10 milyong halaga ng shabu ang nasamsam ng mga awtoridad sa isang pinaghihinalaang notoryus na drug trafficker sa isinagawang buy-bust operation sa Mandaue City, Cebu nitong Sabado ng umaga.","August 14, 2022  12:00am",https://www.philstar.com/pilipino-star-ngayon/probinsiya/2022/08/14/2202543/18-anyos-drug-trafficker-tiklo-sa-p10-milyong-shabu-sa-cebu
Lady recruiter huli sa entrapment,"Arestado ang isang babae sa entrapment operation ng pulisya matapos mambiktima ng apat katao na pinangakuang makakalipad sa bansang China, kamakalawa ng gabi sa Brgy. Ibayo Silangan, bayan ng Naic. Nahaharap sa mga kasong Illegal Recruitment Sec 6 in relation to Sec 7 of RA 8042 and 4-counts of estafa ang suspek na si Suzette Salazar, 42, residente ng Naic, Cavite. Ang operasyon ay ginawa base sa reklamo nina Jovanni Tolin, 43, ambulance driver; Manuel Roxas, 29, tricycle driver; Carlo  Pamintuan, 41,  ­construction worker at Rizalito Pascual Jr., 28, construction worker; pawang taga-Ibayo Silangan, Naic, Cavite. Sa imbestigasyon ni P/Staff Sgt. Rodrigo Veloso III, hiningan umano ng suspek ng tig-P9,500 ang mga biktima bilang bayad sa pag-proseso ng kanilang mga dokumento papuntang Macao, China at pinangakuan na makakaalis sa loob ng isang linggo. Gayunman, nitong Agosto 13, tinawagan ng suspek ang mga biktima at hiningian muli ng P3,750 bawat isa bilang karagdagang bayad para ganap na umano silang makalipad pa-China. Dahil dito, dumulog na ang mga biktima sa pulisya kaya isinagawa ang entrapment operation. Agad dinakma ng mga operatiba ang suspek nang tanggapin nito ang pera mula sa mga biktima sa Brgy. Ibayo Silangan.","Arestado ang isang babae sa entrapment operation ng pulisya matapos mambiktima ng apat katao na pinangakuang makakalipad sa bansang China, kamakalawa ng gabi sa Brgy. Ibayo Silangan, bayan ng Naic.","August 15, 2022  12:00am",https://www.philstar.com/pilipino-star-ngayon/probinsiya/2022/08/15/2202678/lady-recruiter-huli-sa-entrapment
Mag-amang NPA nalambat sa Masbate,"Nahulog sa kamay ng batas ang isang mag-ama na parehong kasapi ng New Peoples Army at wanted dahil sa mga kaso nang pagpatay matapos na maaresto sa ginawang manhunt drive operation ng mga pulis at sundalo sa Sitio Asid-asid, Brgy. Jamorawon ng bayang ito kamakalawa ng madaling araw. Kinilala ang mga sus­pek na si Manolito “Ka Moling” Apalit, 56-anyos, residente ng Sitio Asi­d-a­sid, Brgy. Jamorawon, Milagros at Argie Apalit alyas “Ka Adjie”, 33-an­yos, kapwa residente ng Brgy. Batuan, Masbate City, Masbate at kasapi ng Larangan 1 at Lara­ngan 2, Komite Probinsya 4 ng NPA-Bicol Regional Party Committee. Sa ulat, bitbit ang warrant of arrest na inilabas ng korte sa kasong multiple murder at multiple frustrated murder ay magkatuwang na sina­lakay ng mga tauhan ng Masbate 1st Provincial Mobile Force Company, Police Provincial Intelligence Unit, Regional Mobile Force Batallion 5, Milagros Police at 96th Military Intelligence Company ang bahay ng mga suspek. Habang isinisilbi ang warrant of arrest laban sa nakatatandang Apalit ay mabilis na nakalabas ng bahay at nagtago sa damuhan ang anak niyang si Adjie pero agad namang naaresto ng mga operatiba. Nakuha sa mag-amang rebelde ang isang itim na bag na may lamang dalawang bomba o improvised explosive device, isang kalibre 45 at mga bala.","Nahulog sa kamay ng batas ang isang mag-ama na parehong kasapi ng New Peoples Army at wanted dahil sa mga kaso nang pagpatay matapos na maaresto sa ginawang manhunt drive operation ng mga pulis at sundalo sa Sitio Asid-asid, Brgy. Jamorawon ng bayang ito kamakalawa ng madaling araw.","August 14, 2022  12:00am",https://www.philstar.com/pilipino-star-ngayon/probinsiya/2022/08/14/2202544/mag-amang-npa-nalambat-sa-masbate
3 terorista sumuko sa Maguindanao,"Umani ng tagumpay ang kampanya ng pamahalaan para sa kapaya­paan matapos na sumuko sa tropa ng militar ang tatlong miyembro ng lokal na mga teroristang grupo sa Datu Piang, Maguindanao nitong Biyernes. Sa report ni Major Gen.Roy Galido, Commander ng 6th Infantry Division (ID) ng Philippine Army at Joint Task Force (JTF) Central, kinilala ang mga sumuko na sina alyas “Amin”, 43, logistic and finance officer/supporter ng Daulah Islamiyah (DI) terrorist group; alyas “Torren”, 32, miyembro ng Dawla Islamiyah terrorist group at alyas “Ma­ngandili”, 33, miyembro ng Bangsamoro Islamic Freedom Fighters (BIFF) Karialan faction. Isinuko rin ng tatlo ang kanilang mga armas na pawang M14 rifle na kargado ng mga bala. Inihayag ni Galido na ang tatlong lokal na tero­rista ay nagdesisyong magbalikloob sa pamahalaan kaugnay ng patuloy na mekanismong pangkayapaan na isinasagawa ng Army’s 6th Infantry Battalion (IB) sa pamumuno ni Lt. Col. Michael Glenn Manansala. Sa tala ng JTF Central, simula nitong Enero ng taong ito ay nasa 10 DI terrorists na ang nagbabalikloob sa batas habang nasa 146 namang BIFF ang sumuko rin sa batas. Kaugnay nito pinapurihan naman ni AFP-Western Mindanao Command Chief Lt.Gen. Alfredo del Rosario Jr., ang tropa ng JTF Central sa tagumpay ng kasundaluhan sa opensiba laban sa mga lokal na teroristang grupo.","Umani ng tagumpay ang kampanya ng pamahalaan para sa kapaya­paan matapos na sumuko sa tropa ng militar ang tatlong miyembro ng lokal na mga teroristang grupo sa Datu Piang, Maguindanao nitong Biyernes.","August 14, 2022  12:00am",https://www.philstar.com/pilipino-star-ngayon/probinsiya/2022/08/14/2202542/3-terorista-sumuko-sa-maguindanao
Sundalo lasog sa motor crash,"Nagkalasug-lasog ang katawan ng isang sundalo ng Philippine Army matapos sumemplang at bumangga ang kanyang minamanehong motorsiklo sa kahabaan ng national highway ng Brgy.Tughan sa bayang ito kamakalawa ng madaling araw. Dead-on-the spot dahil sa matinding tinamong mga sugat sa ulo at katawan ang biktimang si Staff/Sgt.Mark Jay Silverio Lualhati,39-anyos,may asawa,residente ng Brgy. Magsaysay, Tagkawayan, Quezon at nakatalaga sa 5th Army Artillery ng Philippine Army sa Sorsogon. Sa ulat, dakong alas-4:10 ng umaga mabilis na binabagtas ng Motorstar ­motorcycle (299-DKP) na minamaneho ng biktima ang kahabaan ng highway mula sa Brgy. Rangas, Juban patungong bayan ng Casiguran. Gayunman, pagdating sa pakurbang kalsada ay nawalan ng kontrol ang motorsiklo sanhi upang sumemplang saka malakas na bumangga sa steel barrier sa tabi ng kalsada. Dahil dito, tumilapon ang sundalo at bumagsak sa sementadong kalsada. Mabilis na sinaklolohan ang sundalo ng rumespondeng ambulansya ng Juban-MDRRMO pero dahil sa tinamo nitong ma­titinding sugat ay agad siyang nasawi sa nasabing lugar.",Nagkalasug-lasog ang katawan ng isang sundalo ng Philippine Army matapos sumemplang at bumangga ang kanyang minamanehong motorsiklo sa kahabaan ng national highway ng Brgy.Tughan sa bayang ito kamakalawa ng madaling araw.,"August 13, 2022  12:00am",https://www.philstar.com/pilipino-star-ngayon/probinsiya/2022/08/13/2202365/sundalo-lasog-sa-motor-crash
"P2.7 bilyong shabu samsam, 6 drug trafficker timbog!","Umiskor ang pinagsanib na elemento ng mga awtoridad kasunod ng pagkakasamsam sa may P2.72-bilyong ha­laga ng shabu habang anim na drug traffic­kers kabilang ang isang Chinese ang nasakote sa magkakahiwalay na buy-bust operation sa mga lalawigan ng Pa­ngasinan at La Union nitong Biyernes. Sa report na tinanggap ni PNP chief P/Gen. Rodolfo Azurin Jr., kinilala ang mga nasakoteng suspek na sina Chinese drug trafficker na si Ke Wujia alyas “James Galopo”, 49, Chinese national; Johnbert Yagong, 22 ; pawang residente ng Agoo, La Union;  Jenson Rey Yago at Ritchell Repuesto, 28-anyos; kapwa ng San Carlos City, Negros Occidental. Bandang alas-11:30 ng umaga nitong Biyernes nang isagawa ang unang buy-bust ope­ration ng pinagsanib na elemento ng PDEA-National Capital Region, Pangasinan Police Task Force Noah, Team Navy, ision (RID) Regional Intelligence Division at iba pang mga units ng pulisya sa Blue Hour, Torquiose Street, Sunshine Village, Pozzurubio, Pangasinan. Sa nasabing operas­yon, nakumpiska ang humigit kumulang sa 360 kilo ng shabu na nagkakahalaga ng P2.448 bilyon, 2 cellphone, isang analogue phone, sari-saring identification cards at mga dokumento. Ang nakumpiskang bulto-bultong shabu ay naka-pack sa tea bag. “I highly commend the joint efforts of our operatives for another significant accomplishment. We will ensure the PNP’s intensified campaign against illegal drugs and we will never stop until the perpetrators will be put behind bars,” pahayag ni Col. Richmond Tadina, acting director ng Pangasinan Police. Sa isinagawa namang follow-up ope­ration sa Ilang-Ilang Street, Brgy. Poro, San Fernando City, La Union dakong alas-12:45 ng tanghali, sumunod na nasakote ang 38-anyos na si Romel Leyese ng Bagong Silangan, Quezon City at John Paul Repuesto ng San Carlos City, Negros Occidental na nakumpiskahan ng 40 pang kilo ng shabu. Nakumpiska rin mula sa mga suspek ang mga cellular phones, mga IDs at dokumentong pinansyal.",,"August 14, 2022  12:00am",https://www.philstar.com/pilipino-star-ngayon/probinsiya/2022/08/14/2202546/p27-bilyong-shabu-samsam-6-drug-trafficker-timbog
Batang magkapatid nilamon ng dagat,"Patay ang dala­wang bata na magkapatid matapos tangayin ng ma­lakas na alon at lamunin ng tubig sa karagatan ng Donsol, Sorsogon nitong Biyernes ng hapon. Kinilala ang mga biktima na sina Sidney Mae, 14-anyos at Steven Catubig, 10-anyos. Sa report ng Sorsogon Police, nangyari ang insidente sa karagatang sakop ng Brgy. PWWD, Donsol dakong ala-1 ng hapon kamakalawa. Ayon sa imbestigas­yon, ang dalawang me­nor-de-edad ay hu­ling nakitang buhay ha­bang naglalaro sa dalampasigan ng isang beach kasama ang ka­nilang mga pinsan. Ilang saglit pa ay nag­katuwaan ang magkapatid na maglangoy sa dagat pero napagawi sa malalim na parte hanggang sa tangayin ng malalakas na alon at tuluyang malunod. Nagsagawa naman ng search and rescue operation ang mga tauhan ng Municipal Disaster Risk Reduction and Management Office (MDRRMO) at naiahon ang katawan ng mga biktima. Gayunman, idinek­lara nang kapwa dead-on-arrival ang magkapatid sa Donsol District Hospital.","Patay ang dala­wang bata na magkapatid matapos tangayin ng ma­lakas na alon at lamunin ng tubig sa karagatan ng Donsol, Sorsogon nitong Biyernes ng hapon.","August 14, 2022  12:00am",https://www.philstar.com/pilipino-star-ngayon/probinsiya/2022/08/14/2202545/batang-magkapatid-nilamon-ng-dagat
Pulis itinumba sa Nueva Vizcaya,"Isang aktibong miyembro ng Philippine National Police (PNP) ang nasawi matapos pagbabarilin ng hindi pa nakikilalang mga suspek sa Barangay Homested, Bambang ng lalawigang ito kahapon ng umaga. Kinilala ni P/Major Frederick Ferrer, hepe ng Bambang Police, ang nasawing biktima na si PSenior Master Sgt. Aldwin Aspacio James, 43, ng Govt. Center Subdivision, Baguio City at mag-iisang linggo pa lamang na itinalaga bilang field training officer sa nasabing himpilan. Batay sa report ng pulisya, matapos bumama sa kanyang minamanehong BMW3181 (YEY353) ang biktima nang lapitan siya ng dalawang kalalakihan at agad na pinagbabaril sa ibat-ibang bahagi ng kanyang katawan dakong alas- 7:59 ng umaga. Agad naman na sumaklolo ang mga bagitong pulis na nasa Field Training Program (FTP) at isinugod si James sa Nueva Vizcaya Provincial Hospital na nakabase sa nasabing bayan suba­lit idineklara itong dead- on-arrival sa nasabing pagamutan. Nakatakda sanang makibahagi sa Brigada Eskwela sina James kasama ang 9 na FTP pulis nang itumba siya ng mga suspek pagdating sa kanyang tinutuluyang boarding house sa Ma­nansalan Street, Purok 3 sa nasabing barangay. Ayon kay Ferrer, apat na bala ng cal. 45 ang tumama sa katawan ng biktima mula sa anim na ipinutok ng mga suspek batay na rin sa nakuhang mga basyo sa pinangyarihan ng krimen. Napag-alaman na bago nadestino si James sa Bambang ay nagsilbi ito bilang PNP intelligence officer sa Davao. Ayon sa ilang saksi, ang dalawang suspek na naglakad papalayo matapos ang pamamaril ay nakasuot ng mga sumbrero at jacket.","Isang aktibong miyembro ng Philippine National Police (PNP) ang nasawi matapos pagbabarilin ng hindi pa nakikilalang mga suspek sa Barangay Homested, Bambang ng lalawigang ito kahapon ng umaga.","August 14, 2022  12:00am",https://www.philstar.com/pilipino-star-ngayon/probinsiya/2022/08/14/2202547/pulis-itinumba-sa-nueva-vizcaya
PTA ng Adamson Univ. nagsagawa ng outreach mission sa Bataan,"Nagsagawa ng outreach mission sa dalampasigan ng Morong sa Bataan ang mga opisyal ng Adamson University, Parent Teacher Association (ADU-PTA) na pinamumunuan ni Mer Layson, reporter ng pahayagang ito, noong Sabado ng umaga. Ang misyon ay pinasi­mulan dakong alas-10:00 ng umaga sa pamamagitan ng pagbibigay ng mer­yenda at loot bags na puno ng candies sa may 80 batang dumating na sinundan ng pagbibigay ng bigas at groceries sa 25 pamilya ng mahihirap na mangingisda sa Barangay Poblacion, Morong. Kasama ni ADU-PTA president Layson sa outreach program sina BED Principal Dr.Daniel Saroca Jr., SHS Principal Dr. Lorna Espeso, ADU-PTA VP na si Lerma Lunar, Sec. Sheila Kua, Treas. Ella David, at mga Directors na sina Jesusa Fernandez, Jhoanne Talisic Queri, Margie Vargas, Majoy Nour, Robert Fajutnao, Ghie-Ann Eclevia at mga teacher representative na sina, Nea Saulog, Jaimie Eugenio, Micko Nozaleda at Majo Dugan. Naging maayos at naaayon sa health protocol ang misyon dahil nakipag-coordinate si Layson sa mga barangay officials sa lugar na personal ding dinaluhan ni Chairwoman Evengeline De Leon, ilang kagawad at tanod ng Barangay Poblacion. Nagpapasalamat si Layson sa lahat ng nakiisa at tumulong sa matagumpay na aktibidad.","Nagsagawa ng outreach mission sa dalampasigan ng Morong sa Bataan ang mga opisyal ng Adamson University, Parent Teacher Association (ADU-PTA) na pinamumunuan ni Mer Layson, reporter ng pahayagang ito, noong Sabado ng umaga.","August 15, 2022  12:00am",https://www.philstar.com/pilipino-star-ngayon/probinsiya/2022/08/15/2202679/pta-ng-adamson-univ-nagsagawa-ng-outreach-mission-sa-bataan
"Rapist na ama, 4 pang wanted nadakma","Limang wanted person kabilang ang isang ama na gumahasa sa sari­ling anak ang nalamabat ng mga awtoridad sa magkakahiwalay na operasyon sa Isabela, Cagayan at Nueva Vizcaya kamakalawa. Ang naarestong akusado na humalay ng anak ay nakilala lang sa alyas Ronie, 35, nakatala na top 1 most wanted person-city level at residente sa Barangay Patul, Santiago City, ­Isabela. Nadakip si Ronie sa bisa ng warrant of arrest na ipinalabas ni ­Presiding Judge Nicasio Bautista III ng RTC Second Judicial Region Branch 21 Santiago City sa kasong “qualified rape” at “special protection of children against child abuse, exploitation and discrimination act”. Samantala, naaresto ng mga awtoridad sina alyas “Noli”, 20, ng Brgy. Balzain West, Tuguegarao City sa kasong paglabag sa R.A. 9165 o Comprehensive Dangerous Drugs Act of 2022, at negosyanteng si alyas “Totto”, 41,  ng Gonzaga Street, Centro 10, Tuguegarao City dahil naman sa kasong estafa. Nauna rito, nahulog sa kamay ng Aparri Police si alyas “Johny”, 19, ng Brgy. Bukig, Aparri, Cagayan na tinaguriang top 5 most wanted person sa buong Cagayan Valley dahil sa kasong murder. Sa Nueva VIzcaya, dinakip din ng Criminal Investigation and Detection Group si Amador Pabillion, 54, ng Brgy. Nalubbunan, ­Quezon sa bisa ng warrant of arrest na inisyu ni Presiding Judge Gregorio Agapito Nuestro ng MCTC, Villaverde-Quezon, Nueva Vizcaya sa kasong “reckless imprudence resulting in homicide and damage to property”.","Limang wanted person kabilang ang isang ama na gumahasa sa sari­ling anak ang nalamabat ng mga awtoridad sa magkakahiwalay na operasyon sa Isabela, Cagayan at Nueva Vizcaya kamakalawa.","August 13, 2022  12:00am",https://www.philstar.com/pilipino-star-ngayon/probinsiya/2022/08/13/2202363/rapist-na-ama-4-pang-wanted-nadakma
P36-M halagang smuggled na sibuyas nasabat sa Misamis Oriental,"Aabot sa 12 container ng smuggled agricultural products na nagkakahalaga ng P36 milyon ang nakumpiska ng Bureau of Customs (BOC) — Port of Cagayan de Oro sa Tagoloan, Misamis Oriental — ito habang nagtataasan ang presyo ng sibuyas sa lokal na merkado. Huwebes nang mangyari ang naturang operasyon sa Mindanao International Container Terminal Port, ayon sa BOC ngayong Biyernes. ""The shipments from China were consigned to Frankie Trading Enterprises and Primex Export and Import Producer and declared as 'Spring Roll Patti' and 'Plain Churros' but were red and white onions,"" ayon sa BOC kanina.  ""Lawyer Elvira Cruz, the district port collector, issued Pre-Lodgement Control Orders (PLCOs) against the shipments upon receipt of derogatory information for possible misdeclaration of agricultural products."" Maglalabas na ng warrants of seizure and detention laban sa mga naturang kargamento para sa paglabag ng Section 1400 (misdeclareation of goods) at Section 117 (regulated importation) ng Republic Act 10863 o Customs Modernization and Tariff Act. Maliban diyan, nalabag din daw ang RA 10845 o Anti-Agricultural Smuggling Act. ""Cruz said the Port of Cagayan de Oro was relentless in its efforts to curb agricultural smuggling in the country, especially in Northern Mindanao, as it greatly affects the local farming industry,"" dagdag pa ng Customs. Ayon sa price monitoring ng Department of Agriculture ngayong araw, aabot sa P140/kilo ang presyo ng lokal na pulang sibuyas. Sa kabila niyan, aabot naman sa P400/kilo ang halaga ng lokal na putong sibuyas at imported white onion kahapon.  — James Relativo","Aabot sa 12 container ng smuggled agricultural products na nagkakahalaga ng P36 milyon ang nakumpiska ng Bureau of Customs (BOC) — Port of Cagayan de Oro sa Tagoloan, Misamis Oriental — ito habang nagtataasan ang presyo ng sibuyas sa lokal na merkado.","August 12, 2022  5:12pm",https://www.philstar.com/pilipino-star-ngayon/probinsiya/2022/08/12/2202243/p36-m-halagang-smuggled-na-sibuyas-nasabat-sa-misamis-oriental
5 katao dinakma sa pekeng abono,"Limang katao na nagbebenta ng mga pekeng abono ang nadakip ng mga awtoridad sa isinagawang entrapment operation sa Barangay Callao, Alicia ng lalawigang ito, kamakalawa. Nakilala ang mga nadakip na sina Ceejay Tabing, 18; Vincent dela Cruz, 23; Ulysis Madarang, 18; Dominador Lelagan, 70, at Rosendo Bumagat, 21, pawang taga-San Manuel, Isabela. Pinaghahanap naman ng awtoridad ang itinuturong may-ari ng mga produkto na nakilalang si Judy Lilagan. Ang mga suspek ay nadakip sa inilatag na entrapment operation ng pinagsanib na puwersa ng Criminal Investigation and Detection Group (CIDG)-Isabela at National Intelligence Coordinating Agency (NICA) kasunod ng mga report na pagbebenta ng mga pekeng abono sa mga magsasaka. Narekober mula sa mga suspek ang 120 sako ng pekeng 14-14-14 na abono, 20 sakong pekeng 16-20, dalawang P1,000 bill, 294 piraso ng P1,000 bill na boodle money; dalawang Android cellphone at isang Isuzu aluminum van truck na pinaglagyan sa mga pekeng abono. Ayon kay Leonardo Bangad, regional officer ng Fertilizer and Pesticide Authority (FPA), batay sa isinagawang pagsusuri ay mababa sa ­standard ang mga sample ng nakumpiskang abono. Bukod sa mga pekeng abono, nalulugi rin ang mga magsasaka dahil na rin sa mga pekeng pesticides na kanilang nabibili. Paalala ni Bangad sa publiko na mas mabu­ting bumili sa mga licensed na agricultural stores para makasigurado na hindi peke ang mga nabibiling abono at pestisidyo.","Limang katao na nagbebenta ng mga pekeng abono ang nadakip ng mga awtoridad sa isinagawang entrapment operation sa Barangay Callao, Alicia ng lalawigang ito, kamakalawa.","August 13, 2022  12:00am",https://www.philstar.com/pilipino-star-ngayon/probinsiya/2022/08/13/2202358/5-katao-dinakma-sa-pekeng-abono
Occidental Mindoro isinailalim sa state of calamity,"Isinailalim sa state of calamity ang buong lalawigan ng Occidental Mindoro dahil sa pagtaas ng mga kaso ng dengue na ikinasawi ng 9 katao. Ayon kay Dr. Teresita Tan, provincial health officer, inaprubahan kahapon ng Sangguniang Panlalawigan ang rekomendasyon ng Provincial Disaster Risk Reduction and Management Council na ilagay sa state of calamity ang kabuuang 11 bayan ng Occidental Mindoro dahil sa dengue outbreak. Ito ay matapos makapagtala ang lalawigan ng kabuuang 1,810 dengue patients at 9 casualties. Nabatid na nitong nakalipas na dalawang linggo, nauna nang nagdeklara ng state of calamity ang mga bayan ng San Jose at Sablayan dahil sa pagtaas ng kanilang dengue cases. Ang calamity fund ng buong lalawigan ay gagamitin para makabili ng mga dengue kits at iba pang makinarya na panlaban sa mga lamok na nagiging sanhi ng dengue. Nasa 60 porsyento ng mga pasyente ay nakaratay sa iba’t ibang ospital sa lalawigan.",,"August 13, 2022  12:00am",https://www.philstar.com/pilipino-star-ngayon/probinsiya/2022/08/13/2202362/occidental-mindoro-isinailalim-sa-state-calamity
Namumulot ng niyog tinangay ng flashflood,"Patay na nang matagpuan ang isang 39-anyos na lalaki matapos tangayin ng rumaragasang tubig mula sa ilog habang namumulot ng mga bunga ng niyog sa Barangay Mapulot ng bayang ito, kamakalawa ng hapon. Kinilala ang biktima na si Jesico Entico, residente ng nasabing barangay. Ayon sa ulat ng pulisya, sinamantala ng biktima ang malakas na buhos ng ulan sa pamumulot ng niyog sa gilid ng ilog bandang alas-8:00 ng umaga. Pero lingid sa kanyang kaalaman ay biglang nagkaroon ng flashflood at tinangay ang biktima ng malakas na agos ng tubig hanggang tuluyang mawala sa paningin ng iba niyang kabarangay. Mabilis na nagsagawa ng search and rescue operation ang Tagkawayan Municipal Police, Tagkawayan DRRMO, at mga barangay officials, subalit dakong alas-2:00 na ng hapon nang matagpuan ang katawan ng biktima.","Patay na nang matagpuan ang isang 39-anyos na lalaki matapos tangayin ng rumaragasang tubig mula sa ilog habang namumulot ng mga bunga ng niyog sa Barangay Mapulot ng bayang ito, kamakalawa ng hapon.","August 13, 2022  12:00am",https://www.philstar.com/pilipino-star-ngayon/probinsiya/2022/08/13/2202357/namumulot-ng-niyog-tinangay-ng-flashflood
"2 Nigerian at 1 Pinay, tiklo sa bank fraud","Arestado ang dalawang Nigerian national at kasabwat nilang Pinay sa pagwi-withdraw ng malaking halaga na pag-aari ng isang Indian national na na-hack ng mga suspek, ang account, kamakalawa ng hapon. Unang nadakma ang Pinay na suspek na si Gladys Rias Francisco, 47, ng Carmona Cavite sa loob ng bangko na aktwal na kinukubra ang halagang P400,000.00 sa account ng biktimang si Surjan Singh Kathait, 45, may-asawa, ­negosyante. Sa imbestigasyon ng pulisya, nakatanggap sila ng tawag mula sa branch manager na si Ms. Ma. Victoria Marquez ng China Bank San Pedro, Brgy. Nueva, San Pedro City, Laguna, alas-2 ng hapon  hinggil sa hindi umano’y may isa silang customer na kumukubra ng P400,000.00 sa pangalan ng account ng biktimang si Kathait. Nabatid na nauna ng naireport sa China Bank ang biktima na umano’y na-hack ang bank account at may nakapag-withdraw na ng mahigit sa P1 milyong piso kung kaya pansamantala nitong ipina-hold at ini-report. Sa pagresponde ng pulisya sa nasabing bangko, dito nila naabutan ang suspek na si Francisco na siyang tangkang mag-withdraw ng nasabing halaga. Sa follow up ng pulisya, naaresto rin ang 2 pang kasabwat na suspek na sina  Samuel Nomso Esomchi, 40; at  Taye John Bamidele, kapwa Nigerian national sa Petron San Pedro at  Robinsons Galleria South at narekober sa mga ito ang halagang  P1,400,000.00 na kakawithdraw lamang ng mga suspek mula sa account ng biktima.   - Ed Amoroso","Arestado ang dalawang Nigerian national at kasabwat nilang Pinay sa pagwi-withdraw ng malaking halaga na pag-aari ng isang Indian national na na-hack ng mga suspek, ang account, kamakalawa ng hapon.","August 12, 2022  12:00am",https://www.philstar.com/pilipino-star-ngayon/probinsiya/2022/08/12/2202083/2-nigerian-1-pinay-tiklo-sa-bank-fraud
Mister pinabulagta sa harap ng misis,"Bulagta ang isang 50-anyos na mister matapos pagbabarilin sa tabi mismo ng kanyang misis sa Brgy.Danao,Balud ng lalawigang ito kamaka­lawa ng tanghali. Dead-on-the-spot dahil sa tama ng bala  sa iba’t ibang bahagi ng katawan ang biktima na kinilalang si Vicente Ba­lasabas Borres,residente ng naturang lugar. Sa ulat, alas-12:30 ng tanghali habang magkatabing nakaupo ang biktima at asawang si Estela sa harap ng isang tindahan sa tabi ng kalsada nang biglang dumating ang tatlong hindi nakilalang suspek na lulan ng dalawang motorsiklo. Sa hindi malamang dahilan ay walang kaabug-abog na pinagbabaril ang biktima na agaran nitong ikinasawi. Mabilis na nakatakas ang mga suspek bago pa dumating ang mga rumespondeng pulis at nakuha sa lugar ang siyam na basyo ng bala ng Kalibre 45 at dalawang basyo mula sa bala ng Kalibre 9mm na barill.","Bulagta ang isang 50-anyos na mister matapos pagbabarilin sa tabi mismo ng kanyang misis sa Brgy.Danao,Balud ng lalawigang ito kamaka­lawa ng tanghali.","August 12, 2022  12:00am",https://www.philstar.com/pilipino-star-ngayon/probinsiya/2022/08/12/2202087/mister-pinabulagta-sa-harap-ng-misis
"Drug den sa Tarlac ni-raid, 6 arestado","Arestado ang anim na hinihinalang tulak ng droga matapos salakayin ng pinagsanib na puwersa ng Philippine Drug Enforcement Agency (PDEA) at Tarlac Provincial Police Office ang isang hinihinalang drug den kamakalawa ng gabi sa Camiling, Tarlac. Kinilala ni PDEA Director General Wilkins Villanueva ang mga dinakip na sina Ian Tiamzon, 32;  Dextie Dizon, 43; Arnel Elenzano, 35, kapwa ng Barangay Poblacion, Camiling, Tarlac; Ricarte Prudencio, 30, ng Brgy. Bangkay, Ca­miling, Tarlac; Kacy Chris Gorospe, 31, ng Brgy. San Isidro, Camiling, Tarlac; at Jeffrey Pascual, 36, ng Brgy. San Miguel, Tarlac City. Base sa ulat, ikinasa ng PDEA at PNP ang buy-bust operation matapos makumpirma ang impormasyon na may drug den sa Barangay Poblacion ng nasabing bayan. Isang ahente ng PDEA ang nagsilbing poseur buyer at nang magkaabutan ng droga at buy-bust money ay agad na dinakma ang mga suspek na nasa loob ng drug den. Nakumpiska sa anim ang pitong transparent sachet na naglalaman ng 20 gramo ng shabu na may halagang P136,000, samu’t saring drug paraphernalia at buy-bust money.","Arestado ang anim na hinihinalang tulak ng droga matapos salakayin ng pinagsanib na puwersa ng Philippine Drug Enforcement Agency (PDEA) at Tarlac Provincial Police Office ang isang hinihinalang drug den kamakalawa ng gabi sa Camiling, Tarlac.","August 13, 2022  12:00am",https://www.philstar.com/pilipino-star-ngayon/probinsiya/2022/08/13/2202359/drug-den-sa-tarlac-ni-raid-6-arestado
"Indian national, utas sa ambush","Isang Indian national ang nasawi nang tambangan at pagbabarilin ng hindi kilalang lalaki sa Rodriguez, Rizal, ­kamakalawa. Dead on the spot ang biktimang si Gursewak Singh bunsod ng tinamong mga tama ng bala sa iba’t ibang bahagi ng katawan. Tumakas naman ang suspek matapos ang krimen. Batay sa ulat ng Rodriguez Municipal Police Station, alas-8:30 ng umaga nang maganap ang krimen sa Block 26, Phase 1A, Kasiglahan Village, Brgy. San Jose, Rodriguez, Rizal. Nauna rito, sakay ang biktima ng kanyang kulay asul na Honda Beat motorcycle na may plakang 205 DKJ, nang biglang sumulpot ang suspek at kaagad siyang pinagbabaril sa iba’t ibang bahagi ng katawan bago mabilis na tumakas. Inaalam pa ng mga otoridad ang pagkaka­kilanlan ng suspek, gayundin ang motibo sa pagpatay.","Isang Indian national ang nasawi nang tambangan at pagbabarilin ng hindi kilalang lalaki sa Rodriguez, Rizal, ­kamakalawa.","August 12, 2022  12:00am",https://www.philstar.com/pilipino-star-ngayon/probinsiya/2022/08/12/2202085/indian-national-utas-sa-ambush
5 patay sa sagupaan ng 2 MILF commander,"Patay ang lima katao na kinabibilangan ng isang sibilyan at apat na miyembro ng Moro Islamic Liberation Front (MILF) nang magsagupa ang dalawang kilabot na lider na matagal nang magkaaway kahapon ng madaling araw sa Pikit, Cotabato. Kinilala ang nasawing sibilyan na si Lito Catulong Quinones, habang inaalam pa ang pagkakakilanlan ng apat na kasapi ng MILF. Ayon sa ulat ng pulisya, tatlo pang katao ang nasugatan sa bakbakan na naganap sa Sitio Galigayanin Barangay Macabual, Pikit, Cotabato matapos magpanagpo ang dalawang grupo nina Kumander Bugdad Matalam Akas at Kumander Ustadz Walid Mamasamlang. Natigil lamang ang putukan nang dumating ang mga matataas na lider ng MILF, militar, pulisya at LGU-Pikit na pumagitna sa karahasan. Inilikas naman ang mga residente sa evacuation center para maiwasan na madamay sa sagupaan. Ayon sa pulisya, nag-ugat ang engkuwentro dahil sa “rido” makaraang mapaslang si Brgy. Chairman Jalandoni Matalam Akas noong nakalipas na buwan kaya gumanti naman ang kanyang mga kamag-anak.","Patay ang lima katao na kinabibilangan ng isang sibilyan at apat na miyembro ng Moro Islamic Liberation Front (MILF) nang magsagupa ang dalawang kilabot na lider na matagal nang magkaaway kahapon ng madaling araw sa Pikit, Cotabato.","August 13, 2022  12:00am",https://www.philstar.com/pilipino-star-ngayon/probinsiya/2022/08/13/2202360/5-patay-sa-sagupaan-ng-2-milf-commander
"Truck vs trike: 17-anyos dedo, 4 sugatan","Patay ang isang 17-anyos na ­helper habang apat pa ang sugatan matapos magsalpukan ang isang 6-wheeler truck at tricycle sa kahabaan ng Tirona Highway sa Brgy. Dulong Bayan, Bacoor City kahapon ng ma­daling araw. Dead-on-the-spot ang binatilyo na nakilalang si Marlon Acqueen, helper sa isang construction site habang inoobserbahan sa magkakahiwalay na pagamutan ang mga biktima na sina Edzel Canatuan, 23-anyos, driver; Antoinette Asim, 23, helper; Jefferson Vilog, 23, isa ring helper at pawang residente ng Kawit, Cavite. Sugatan din ang driver ng 6-wheeler truck na si Thomas Padreque, 38-anyos, na kasalukuyang naka-hospital arrest. Sa imbestigasyon ni P/Cpl. Kelvin Kenneth Casaman, may hawak ng kaso, alas-3 ng mada­ling araw nang maganap ang aksidente sa Tirona Highway, Brgy. Dulong Bayan, Bacoor City. Sakay umano ang apat na biktima ng Motorstar Kamao 150 at bumabagtas sa nasabing lugar nang bigla silang salpukin ng kasalubong na Mitsubishi 6-wheeler truck na minamaneho ni Padreque at patungong Aguinaldo Highway. Dahil sa kapwa mabilis ang takbo ng dalawang sasakyan, hindi na nagkaiwasan sanhi ng salpukan. Tumalsik pa ang tricycle lulan ang apat na biktima at makailang beses na nagpagulong-gulong sa espaltadong kalsada. Wasak na wasak ang tricycle habang naipit ang 17-anyos at napuruhan sa ulo na siya nitong agarang ikinamatay.","Patay ang isang 17-anyos na ­helper habang apat pa ang sugatan matapos magsalpukan ang isang 6-wheeler truck at tricycle sa kahabaan ng Tirona Highway sa Brgy. Dulong Bayan, Bacoor City kahapon ng ma­daling araw.","August 13, 2022  12:00am",https://www.philstar.com/pilipino-star-ngayon/probinsiya/2022/08/13/2202364/truck-vs-trike-17-anyos-dedo-4-sugatan
Ex-vice mayor ng Batangas itinumba sa party,"Patay ang 61-anyos na dating vice-mayor sa bayan ng Lobo ng lalawigang ito matapos barilin ng hindi pa kilalang suspek habang nagtatalumpati sa isang debut party nitong Huwebes ng gabi. Namatay habang nilalapatan ng lunas sa Batangas Medical Center ang biktima na si dating vice mayor at Sangguniang Bayan secretary Romeo Sulit dahil sa tinamong tama ng bala sa ulo. Ayon kay Capt. Roy Cuevas, hepe ng Lobo Police Station, bandang alas-12:34 ng madaling-araw nitong Biyernes nang ideklarang patay si Sulit habang nilalapatan ng lunas sa naturang ospital. Sa imbestigasyon, nagsasalita sa harap ng mga bisita sa dinaraos na debut party si Sulit sa Barangay Tayuman nang lapitan ng gunman at barilin sa likod ng ulo nito bandang alas-8:05 ng gabi. Ayon sa mga saksi, nakasuot ng kulay green na jacket, black na short pants at sumbrero ang suspek na mabilis na tumakas matapos ang pamamaril. Naisugod pa sa Lobo District Hospital si Sulit bago inilipat sa Batangas Medical ­Center pero binawian din ng buhay. Inaalam pa ng pulisya ang motibo at responsable sa krimen.",,"August 13, 2022  12:00am",https://www.philstar.com/pilipino-star-ngayon/probinsiya/2022/08/13/2202361/ex-vice-mayor-ng-batangas-itinumba-sa-party
"Lineman tepok sa ­kuryente, 5 pa nasaktan","Patay ang 32-anyos na lineman samantalang sugatan naman ang 5 kasamahan nito matapos makuryente habang nagkakabit ng streetlight sa Batangas City nitong Martes ng hapon. Kinilala ang nasawing biktima na si Nicolai Rivera, electrician, native ng Laguna at residente ng Brgy Tulo, Batangas City. Nagpapagamot naman sa Jesus of Nazareth Hospital sina Arjay Zulueta, Dineto Sodario, ­Claudilito Tolentino, Sonyboy Perpetua at Ricardo Mañalac dahil sa mga tinamong paso sa kanilang katawan. Ayon sa report, nagkakabit ng poste ng ilaw ang mga biktima sa gilid ng kalsada sa may Barangay Sampaga nang aksidenteng madikit sa live wire ang metal pole na hawak ng crane na naging sanhi ng pagkakuryente ng mga biktima bandang alas 2:17 ng hapon. Dead-on-the-spot si Rivera at mabilis namang naisugod ang lima nitong kasamahan sa ospital.",Patay ang 32-anyos na lineman samantalang sugatan naman ang 5 kasamahan nito matapos makuryente habang nagkakabit ng streetlight sa Batangas City nitong Martes ng hapon.,"August 11, 2022  12:00am",https://www.philstar.com/pilipino-star-ngayon/probinsiya/2022/08/11/2201906/lineman-tepok-sa-kuryente-5-pa-nasaktan
"SUV vs motor: 2 todas, 1 sugatan","BAYOMBONG, Nueva Vizcaya, Philippines -  Dalawang katao ang nasawi habang isa ang malubhang nasugatan matapos ang nangya­ring salpukan ng isang motorsiklo at Isuzu MUX sa highway, Barangay, Nagcuartelan, Aritao sa lalawigang ito kamaka­lawa ng gabi. Kinilala ng pulisya ang mga nasawing biktima na sina Racquel Urbano, 31, residente ng Lejao Subdivision,  Poblacion, Aritao; at Jake Bautista habang sugatan naman si Allen Bautista, kapwa residente sa nasabing lugar. Ayon sa imbestigasyon ng pulisya, umagaw umano sa kabilang linya ang walang plaka na motorsiklo na minamaneho ni Urbano na naging dahilan para makipagsalpukan sa kasalubong na Isuzu MUX (NCG 7551) na minaneho naman ni Eligio Tabbu, 66, ng Bautista, Pangasinan, alas-8:00 ng gabi. Napag-alaman na wala rin umanong ilaw o headlight ang motor na sinasakyan ng mga biktima. Pinilit din ni Tabbu na umiwas,subalit sumalpok pa rin ang motorsiklo na kasalukuyan din ang construction sa lugar kung saan naganap ang aksidente. Napag-alaman na isa sa mga biktima ay narekober kahapon ng umaga matapos tumilapon at mahulog sa bangin.","BAYOMBONG, Nueva Vizcaya, Philippines -  Dalawang katao ang nasawi habang isa ang malubhang nasugatan matapos ang nangya­ring salpukan ng isang motorsiklo at Isuzu MUX sa highway, Barangay, Nagcuartelan, Aritao sa lalawigang ito kamaka­lawa ng gabi.","August 12, 2022  12:00am",https://www.philstar.com/pilipino-star-ngayon/probinsiya/2022/08/12/2202089/suv-vs-motor-2-todas-1-sugatan
"Mag-asawa, 1 pa utas sa Maguindanao ambush","Nabulabog ang mga residente nang pagbabarilin ng tanghaling tapat ang mag-asawa habang na­damay ang isa pa matapos tamaan ng stray bullet sanhi ng kanilang pagkasawi sa bayan ng Datu Salibo sa Maguindanao nitong Martes. Sa inisyal na ulat ng Maguindanao Provincial Police Office, kinilala ang mga pinatay na sina Salik Solaiman, 47, at kanyang 42-anyos na misis na si Guiara, pawang taga-Datu Unsay, Maguindanao. Ang mag-asawang Solaiman ay dead-on-the-spot dahil sa dami ng tama ng bala na tinamo sa iba’t ibang bahagi ng kanilang katawan. Ang 39-anyos namang si Narex Bangkaling ay namatay habang nilalapatan ng lunas sa ospital matapos tamaan ng ligaw na bala sa ulo sa kasagsagan ng pamamaril sa mag-asawa na target ng mga ‘di kilalang suspek. Nabatid na magkasama ang mag-asawang Solaiman na sakay ng kanilang light truck nang paulanan ng bala ng mga suspek pagsapit nila sa highway ng Barangay Sambolawan sa Datu Salibo. Nagsasagawa pa ng imbestigasyon ang pulisya upang matukoy ang mga salarin at sa motibo sa pagpatay sa mga biktima.",Nabulabog ang mga residente nang pagbabarilin ng tanghaling tapat ang mag-asawa habang na­damay ang isa pa matapos tamaan ng stray bullet sanhi ng kanilang pagkasawi sa bayan ng Datu Salibo sa Maguindanao nitong Martes.,"August 11, 2022  12:00am",https://www.philstar.com/pilipino-star-ngayon/probinsiya/2022/08/11/2201907/mag-asawa-1-pa-utas-sa-maguindanao-ambush
"Motor sumemplang: Rider lasog, angkas sugatan","Nagkalasug-lasog ang katawan ng isang 21-anyos na estudyante habang sugatan ang angkas nito matapos na sumemplang at bumangga ang kanilang motorsiklo sa waiting shed sa kahabaan ng national highway ng Zone 1, Brgy. Marayag ng ba­yang ito kamakalawa ng ­madaling araw. Tinangka pang isugod ng mga ­rumespondeng tauhan ng Libon-MDRRMO at Bureau of Fire Protection sa rural health ng bayan pero hindi na umabot nang buhay ang biktimang si Santiago Sason Hererra,ng Santiago St., Brgy. Zone-6, Libon, Albay. Patuloy namang ­inoobserbahan ang ­angkas na si Francis Jay Balandra Rivera, 20, residente ng Brgy. Zone 4. Sa ulat, alas-12:30 ng madaling araw mabilis na binabagtas ng dalawa lulan ng Honda motor­cycle na minamaneho ni Herrera ang kahabaan ng highway patungong bayan ng Polangui. Gayunman, dahil sa bilis ng takbo pagdating sa palikong bahagi ng kalsada ay nawalan ng kontrol ang motorsiklo at sumemplang saka malakas na bumangga sa waiting shed. Kapwa duguan at walang malay na sinaklolohan ang ­dalawa at isinugod sa pagamutan pero idinekla­rang dead-on-arrival si Hererra.","Nagkalasug-lasog ang katawan ng isang 21-anyos na estudyante habang sugatan ang angkas nito matapos na sumemplang at bumangga ang kanilang motorsiklo sa waiting shed sa kahabaan ng national highway ng Zone 1, Brgy. Marayag ng ba­yang ito kamakalawa ng ­madaling araw.","August 12, 2022  12:00am",https://www.philstar.com/pilipino-star-ngayon/probinsiya/2022/08/12/2202082/motor-sumemplang-rider-lasog-angkas-sugatan
"Parak kinuyog sa basketball, 3 arestado","Arestado ang tatlo sa limang lalaki na sinasabing kumuyog at nambugbog sa isang pulis nang magkapikunan habang naglalaro ng basketball kahapon ng madaling araw sa Sto. Tomas, Batangas. Kinilala ang tatlong suspek na sina Francis Manarin, 29; Girish Llanto, 24, at Bryan Lopez, 23, habang pinaghahanap pa ang dalawang iba pa na sina Robert Ontoy at Carlos Jude Plazo, pawang residente ng Barangay San Roque ng nasabing bayan. Inoobserabahan naman sa pagamutan bunsod ng mga tinamong pasa at bugbog sa mukha at katawan ang lupaypay na biktimang si Police Staff Sgt. Harliee Sayseng, 30, nakatalaga sa Headquarters Support Group ng Office of the Chief Directorial Staff (OTCDS) at residente ng 163 Brgy. San Roque, Sto. Tomas City, Batangas. Sa ulat na ipinadala ng Sto. Tomas Police sa PNP Headquarters sa Camp Crame, naganap ang insidente dakong ala-1:30 ng madaling araw sa basketball court ng Barangay San Roque. Lumalabas na nagkainitan sina Sayseng at Manarin habang naglalaro ng basketball dahilan upang suntukin ng huli ang nasabing pulis sa mukha. Imbes na umawat, pinagtulungan pang gulpihin ng ibang kasamahan ni Manarin ang pulis na nagtamo ng magkabilang blackeye at bugbog sa iba’t ibang bahagi ng katawan. Naunang isinugod ang biktima sa Laurel District Hospital subalit kalaunan ay inilipat sa St. Carbin Hospital dahil sa tindi ng bugbog na sinapit sa mga suspek. Inihahanda na ng pulisya ang kaukulang kaso laban sa mga suspek habang patuloy ang paghahanap sa dalawang nakatakas.","Arestado ang tatlo sa limang lalaki na sinasabing kumuyog at nambugbog sa isang pulis nang magkapikunan habang naglalaro ng basketball kahapon ng madaling araw sa Sto. Tomas, Batangas.","August 11, 2022  12:00am",https://www.philstar.com/pilipino-star-ngayon/probinsiya/2022/08/11/2201900/parak-kinuyog-sa-basketball-3-arestado
"Beybi inabandona, natagpuan na inuuod at nilalanggam","Kalunus-lunos ang sinapit ng isang bagong silang na sanggol nang matagpuang buhay subalit inuuod, nilalanggam at nilalangaw sa ilalim ng puno sa Salcedo, Eastern Samar. Ayon kay Police Corporal Cyril Joyce Bardinas ng Womens and Child Protection Desk ng Salcedo Municipal Police Station, natagpuan ang sanggol ng isang bata na nagpapastol ng kambing sa nasabing lugar nitong umaga ng Agosto 5. Nakabalot lang ang beybi sa isang tarpaulin at inuuod, nilalanggam at nilalangam na ang katawan nang matagpuan sa Barangay Palanas ng nabatid na bayan. Napag-alaman na bagong panganak lang ang sanggol na babae dahil hindi pa napuputol ang pusod nito. Nabatid na habang ibinabiyahe patungong Eastern Visayas Regional Medical Center sa Tacloban City ang sanggol, pina-breastfeed ito ni Bardinas upang mapawi ang matinding pagkagutom nito. Patuloy na inoobserbahan sa nasabing pagamutan ang sanggol na nagkaroon na ng pneumonia habang hinihintay pa ang ibang isinagawang mga tests dito upang malaman kung mayroon pang ibang sakit ang sanggol. Inaalam din ng pulisya kung sino ang walang pusong indibiduwal na nagtapon sa sanggol sa nasabing lugar.","Kalunus-lunos ang sinapit ng isang bagong silang na sanggol nang matagpuang buhay subalit inuuod, nilalanggam at nilalangaw sa ilalim ng puno sa Salcedo, Eastern Samar.","August 11, 2022  12:00am",https://www.philstar.com/pilipino-star-ngayon/probinsiya/2022/08/11/2201901/beybi-inabandona-natagpuan-na-inuuod-nilalanggam
"24 drug dealer nalambat, P743K droga samsam","Dalawampu’t apat na hinihinalang drug dealers ang dinakip ng mga awtoridad matapos silang mahulihan ng may P743,000 na halaga ng ipinagbabawal na droga ang nakumpiska ng mga ahente ng Bulacan PNP at 24 na drug dealers ang naaresto sa magkakahiwalay na drug operations sa lalawigang ito kahapon ng madaling araw. Ayon kay P/Col. Charlie Cabradilla, Bulacan police director, unang naaresto ng pinagsanib na puwersa ng Provincial Intelligence Unit (PIU), Norzagaray Police, City of San Jose del Monte Police at Special Operations Unit 3-PDEG ang walong tulak na sina Kristine Guerina, Richard Pineda, Joven Bugarin, Leon Bello, Romnick Isidro at Jorge Lopez sa Brgy. FVR, Norzagaray, Bulacan dakong alas-3:00 ng madaling araw sa isinagawang buy-bust operation at nakumpiska sa kanila ang may 80-gramo ng shabu na nagkakahalaga ng P544,000. Dakong alas-4:00 naman ng madaling araw sa Brgy. Sapang Palay, CSJDM nang maaresto ang mga drug suspect na sina Allan Sabino at Alice Cooper Kenniker matapos makumpiska sa kanila ang may 15-gramo ng shabu na nasa P102,000 ang halaga. Samantala, nasa P97,308.00 na halaga ng ipinagbabawal na droga ang nakumpiska ng pulisya ng Malolos City, Bocaue at Hagonoy sa 13 pang umano’y tulak na nakilalang sina Carlo Turco at Jeffrey Velarde ng Malolos; Jerald Khen Bonales, Anthony Tabasa at Oliver Poliedo ng Norzagaray; Christian Gabrielle at John Angelo De Castro ng CSJDM; Charmaine Gonzales at Mark Ian San Gabriel ng Bocaue; Angelo Bernabe, Ulit Balbada, Reynaldo Pacheco Jr., at Diosdado Nopal Jr. ng Hagonoy, Bulacan. Naaresto rin ng Station Drug Enforcement Unit (SDEU) sa mga bayan ng Pandi, Baliwag at Obando ang tatlo pang hinihinalang tulak na sina Rufini Feliciano, Arsenio Sortiz at Jayferson Joseph. May 10 plastic sachet ng shabu at buy-bust money ang nakumpiska sa kanila ng mga awtoridad.",,"August 11, 2022  12:00am",https://www.philstar.com/pilipino-star-ngayon/probinsiya/2022/08/11/2201904/24-drug-dealer-nalambat-p743k-droga-samsam
Parak itinumba habang naka-duty,"Isang pulis ang pinagbabaril ng dalawang lalaki habang naka-duty sa Police Assistance Center,Brgy. Timbao, Biñan City, Laguna, kamakalawa ng gabi. Namatay habang nilalapatan ng lunas sa ospital ang biktimang si PSSgt. Robert Torregrosa, miyembro ng Biñan City police station, dahil sa mga tama ng baril sa katawan. Mabilis namang tumakas ang dalawang lalaki sakay ng motorsiklo patungo sa direksyon ng Barangay Loman. Patuloy pang ­inaalam ng pulisya ang motibo ng pamamaslang sa biktima at sino ang mga suspek. Samantala, isang tricycle driver ang nasawi matapos barilin ng nakaalitan nitong fruit vendor sa Calamba Trade Center Public Market sa Calamba City, Laguna. Idineklarang dead on arrival sa ospital ang biktimang si Odonio Sario Jr., 36, dahil sa tatlong tama ng bala sa likod. Batay sa report ng Calamba City police, alas-5:30 ng umaga nang iparada ng biktima ang kanyang tricycle sa harap ng fruit stand ng suspek na si Ronie Evasco. Ikinagalit ng suspek ang pagparada ng biktima dahil nahaharangan umano ang kanyang paninda. Nauwi sa mainitang pagtatalo ang sitwasyon at nagbunot ng baril ang suspek at nagpaputok pababa para takutin ang biktima,subalit tumalbog ang bala sa semento at tinamaan sa paa ang isang bystander. Patakbo na ang biktimang si Sario nang tatlong beses itong barilin sa likuran ng suspek. Isinugod ang ­dalawa sa ospital su­balit dead on arrival na si Sario. Mabilis na tumakas ang suspek matapos ang pamamaril.","Isang pulis ang pinagbabaril ng dalawang lalaki habang naka-duty sa Police Assistance Center,Brgy. Timbao, Biñan City, Laguna, kamakalawa ng gabi.","August 12, 2022  12:00am",https://www.philstar.com/pilipino-star-ngayon/probinsiya/2022/08/12/2202091/parak-itinumba-habang-naka-duty
"‘Lady Lieutenant’ ng Somali-Filipino drug dealer, sinentensyahan sa Baguio","Matapos ang isang taong paglilitis ng korte, napatunayang “guilty” ang binansagang “Lady Lieutenant” ng isang kilabot na Somali-Filipino drug dealer dahil sa pagiging courier ng shabu sa Baguio City. Sa inilabas na desisyon nitong Lunes ng Baguio court, ang akusado na si Areeya Fernandez Damogo, 28-anyos, nagsisilbing drug courier ng isang local big-time Filipino-Somali citizen drug dealer, ay mananatili sa kulungan sa minimum na dalawang taon at isang araw at maximum na 4 na taon, habang pinagbabayad din siya ng P30,000 multa. Si Damogo ay sasailalim din sa 6-buwang drug rehabilitation at 18-buwan na after care program dahil sa paggamit ng ipinagbabawal na droga. Ayon sa rekord, si Damogo ay nalambat noong Hulyo, 2021 sa ikinasang joint operation ng National Bureau of Investigation-Cordillera, Philippine Drug Enforcement Agency (PDEA) at Baguio City Police sa Brgy. Pacdal, Baguio City dahil sa pagde-deliver nito ng droga sa utos ng ‘di pinangalanang drug dealer. Dahil sa taglay na mapang-akit na karisma at ganda, ginagamit din umano si Damogo ng iba pang mga drug dealers na kanilang drug courier para mabilis na makabenta ng shabu sa mga adik sa droga. Sa pamamagitan ng plea bargaining kamakailan ni Damogo, ibinaba ni Judge Lilibeth Sindayen-Libiran ng RTC Branch 61 ang sentensya ng nasabing lady courier mula sa reclusion temporal (12-taon at 1-araw minimum jail term hanggang 20-taon).","Matapos ang isang taong paglilitis ng korte, napatunayang “guilty” ang binansagang “Lady Lieutenant” ng isang kilabot na Somali-Filipino drug dealer dahil sa pagiging courier ng shabu sa Baguio City.","August 11, 2022  12:00am",https://www.philstar.com/pilipino-star-ngayon/probinsiya/2022/08/11/2201905/lady-lieutenant-ng-somali-filipino-drug-dealer-sinentensyahan-sa-baguio
"Iskul pinasok ng armado: 4 guro pinahubad, minolestya","Sobrang galit at habag ang nararamdaman ngayon ng kanilang mga pamilya, kamag-anak, mga estudyante at magulang sa sinapit ng apat na elementary school teachers matapos silang pasukin sa loob ng kanilang classroom at molestyahin ng nag-iisang naka-bonnet na lalaki na armado ng baril kamakalawa ng tanghali ng bayang ito. Hindi na pinangalanan ang mga guro pati ang kanilang mga address para sa kanilang seguridad habang may itinuturing nang “person of interest” ang Ocampo Municipal Police sa posibleng may kagagawan ng pag-atake sa mga walangkalaban-laban na mga babaeng guro. Sa ulat ng pulisya, pasado alas-12 ng tanghali habang nasa isang classroom ang mga guro at nagpapahinga sa ginagawang enrollment nang biglang pumasok ang hindi nakilalang suspek na nakasuot ng bonnet at armado ng hindi malamang kalibre ng baril. Tinutukan ng baril ang mga guro at dinala ng suspek sa CR o palikuran at doon sapilitang pinahubad nito ang kanilang mga damit. Kasunsod nito ay isinagawa na umano ang pang-aabuso sa mga biktima. Tumanggi nang idetalye ng mga awtoridad ang ginawang pangmomolestya sa mga takot na takot na guro na walang mahingian ng tulong ng mga oras na ‘yon. Wala pang paha­yag na ipinapalabas ang Department of Education (DepEd) sa masamang sinapit ng mga guro habang patuloy sa imbestigasyon ng pulisya sa insidente.","Sobrang galit at habag ang nararamdaman ngayon ng kanilang mga pamilya, kamag-anak, mga estudyante at magulang sa sinapit ng apat na elementary school teachers matapos silang pasukin sa loob ng kanilang classroom at molestyahin ng nag-iisang naka-bonnet na lalaki na armado ng baril kamakalawa ng tanghali ng bayang ito.","August 11, 2022  12:00am",https://www.philstar.com/pilipino-star-ngayon/probinsiya/2022/08/11/2201903/iskul-pinasok-ng-armado-4-guro-pinahubad-minolestya
Ex-chairman binistay ng bala sa harap ng misis at anak,"Patay ang isang dating barangay chairman nang pagbabarilin ng riding-in-tandem sa harap mismo ng kanyang misis at anak, kamakalawa ng gabi sa Ibajay, Aklan. Dead-on-the-spot ang biktimang si Mhelvin Cabales, 58, residente at dating kapitan ng Brgy. Bagacay sa Ibajay, Aklan dahil sa tinamong mga tama ng bala ng baril sa ulo at katawan. Batay sa report ng Ibajay Municipal Police, dakong 6:48 ng gabi nang maganap ang krimen sa may sementeryo sa Brgy. Poblacion, Ibajay. Nabatid na pauwi na ang biktima kasama ang kanyang misis at 12-anyos na anak galing sa panonood ng basketball nang harangin ng mga suspek at agad pinagbabaril ang una.. Matapos ang krimen, mabilis na tumakas ang mga suspek sa hindi malamang direksyon. Nagsasagawa pa ng imbestigasyon ang pulisya sa motibo ng pamamaslang at upang alamin kung sino ang nasa likod ng krimen.","Patay ang isang dating barangay chairman nang pagbabarilin ng riding-in-tandem sa harap mismo ng kanyang misis at anak, kamakalawa ng gabi sa Ibajay, Aklan.","August 10, 2022  12:00am",https://www.philstar.com/pilipino-star-ngayon/probinsiya/2022/08/10/2201549/ex-chairman-binistay-ng-bala-sa-harap-ng-misis-anak
P46.28 milyong ismagel na yosi nasamsam,"Nasabat ng Bureau of Customs - Port of Subic ang nasa P46.28 mil­yon halaga ng puslit na ­sigarilyo mula sa bansang Singapore. Ang pagkakasabat ay bunsod ng natanggap na impormasyon ng Port of Subic kaugnay  sa kahina-hinalang shipment dahilan para isyuhan ng Pre-lodgement Control Order ang nasabing kargamento. Sa isinagawang physical examination, nabisto ang 1122 kaha ng Marvels Filter Cigarette na idineklarang fabrics na naka-­consignee sa Proline Logistics Shipment. Nabatid na hindi umano rehistrado ang nasabing kumpanya bilang Subic Bay Metropolitan Authority (SBMA) locator bilang importer ng foreign cigarettes at tobacco. Lumalabas din na hindi ito rehistrado sa Bureau of Internal Revenue ( BIR) bilang importer ng natu­rang cigarette brands. Kaagad naman nag-isyu ng warrant of seizure and detention laban sa shipment dahil sa paglabag sa National Tobacco Administration Memorandum Circular No. 03 at Republic Act No. 10863 (Customs Modernization Act).",Nasabat ng Bureau of Customs - Port of Subic ang nasa P46.28 mil­yon halaga ng puslit na ­sigarilyo mula sa bansang Singapore.,"August 12, 2022  12:00am",https://www.philstar.com/pilipino-star-ngayon/probinsiya/2022/08/12/2202080/p4628-milyong-ismagel-na-yosi-nasamsam
"Nakaw na motor binenta sa Facebook, 2 suspek tiklo sa entrapment","Sa tulong ng social media , isang “motornapper” ang nalambat ng pulisya matapos nitong i-post ang ninakaw na motorsiklo ng “For Sale” sanhi ng pagkakaresto nila sa inilitag na entrapment operation kahapon ng madaling araw sa Bacoor City. Personal na nag-report sa pulisya ang biktimang si Noel Lastimoso, nasa hustong gulang, residente ng Bayanan, Bacoor City, Cavite nang makita nito sa Facebook ang naka-post na larawan ng kanyang motorsiklo na tinangay ng kawatan. Sa pahayag ng biktima kay Pat Marco Romero Cupo, may hawak ng kaso, nitong Agosto 7, dakong ala-1 ng hapon nang tangayin ng ‘di nakilalang suspek ang kanyang motorsiklong Mio sa Brgy. Bayanan, Bacoor City. Agad dumulog ang biktima sa himpilan ng pulisya kinabukasan, nang makita nito bandang alas-12:28 ng tanghali na naka-post na sa Facebook ang kanyang nawawalang motorsiklo at ibinebenta na. Ikinasa naman ang entrapment operation at umaktong buyer mismo ang biktima hanggang sa nagkasundo sa presyo ng motorsiklo na P15,000. Dakong alas-11:45 ng gabi kamakalawa nang isagawa ang entrapment. Nang iabot ang pera sa suspek ay agad nagsilutangan ang mga pulis at dinakma ang dalawang suspek na nakilalang sina Van Ellie Mamangon, 31-anyos, assistant helper at Lito Te Soro, 42-anyos, isang tax consultant, kapwa ng Brgy. Zapote Las Piñas City. Narekober ng mga awtoridad sa mga suspek ang ninakaw na motorsiklo at buy-bust money na ginamit sa operasyon.","Sa tulong ng social media , isang “motornapper” ang nalambat ng pulisya matapos nitong i-post ang ninakaw na motorsiklo ng “For Sale” sanhi ng pagkakaresto nila sa inilitag na entrapment operation kahapon ng madaling araw sa Bacoor City.","August 10, 2022  12:00am",https://www.philstar.com/pilipino-star-ngayon/probinsiya/2022/08/10/2201554/nakaw-na-motor-binenta-sa-facebook-2-suspek-tiklo-sa-entrapment
"Jeep hulog sa bangin: 3 patay, 28 sugatan","BAAO, Camarines Sur, Philippines – Tatlo ang patay habang 28 pang kamag-anak ang sugatan kabilang ang anim na menor-de-edad matapos mahulog sa bangin ang kanilang sinaksayang jeepney na minamaneho ng isang konsehal ng bayan habang papuntang kasalan sa Brgy. San Vicente ng bayang ito kahapon ng tanghali. Kinilala ang mga nasawi na sina Maycel Cortez Roson, 16-anyos; Margarita Cavitana Zoilo, 61, at Ester Bonita Bustinera, na sa hustong gulang, pawang residente ng Brgy. Caranday sa Baao, Camarines Sur. Sugatan naman sina Vicky Bustinera Mago, 41; Antonio Yan Castillo, 48; Melona Apenado Castillo, 48; Judy Castillo Bustinera, 35; Nelly Jane Zoilo Bustinera, 17; Tessa Lonica Cadag Castillo,13; John Paul Apenado Castillo, 9; Jessa Mae Malate Ordinario,16; Juan Ramos Teñoso, 52; Sarah Teñoso Salcedo, 47; Ladita Cabiling Almeda, 55; Lorenzo Ilo Salcedo, 52; Rosemaria Besinio Bustinera, 52; Florence Adapdante Ordinario, 26; Marian Adapdante Ordinario, 8; Leonardo Bufete Cavitana, 51; Monith Bacsain Andaya, 22; Victor Berza Zoilo, 52; Jennifer Domondon Acero, 38; Maryjane Zoilo Bustinera, 39; Melanie Servino Cabiling, 46; Danilo Cabiling Cron, 50; Jenine Acero Cron, 7; Marlon Cavitana Zoilo, 30; Imelda Zoilo Malazarte, 64; Marilyn Cortez Rozon, 48; Nicolas Zoilo Velasco, 63, at ang driver ng pribadong jeepney na si Benjamin Boaquiña Blanqueza, incumbent municipal councilor ng Baao. Ayon sa pulisya, ang lahat ng mga biktima ay magkakamag-anak at residente ng Brgy. Caranday at Sta.Teresa sa Baao, Camarines Sur. Magkakahiwalay na isinugod ng mga ambulansya ang mga sugatan sa Tanchuling Hospital at Doña Maria Josefa Hospital sa lungsod ng Iriga. Sa ulat, dakong alas-12:30 ng tanghali mula sa Brgy. Caranday binabagtas ng jeepney ((EVF-554) na minamaneho ni Konsehal Blanqueza ang kahabaan ng provincial road patungong Poblacion-Baao para umano dumalo sa kasalan ang grupo nang mawalan ng kontrol sa manibela at tuluy-tuloy na nahulog sa malalim na bangin sa tabi ng kalsada sa panulukan ng Brgy. Caranday at Brgy. Antipolo. Patuloy ang ginagawang imbestigasyon ng Baao Police sa aksidente at isa sa tini­tingnang sanhi nito ay “overloaded” ang jeep.",,"August 10, 2022  12:00am",https://www.philstar.com/pilipino-star-ngayon/probinsiya/2022/08/10/2201560/jeep-hulog-sa-bangin-3-patay-28-sugatan
"Kampo ng NPA nabawi, mga armas pandigma narekober ng militar","Matataas na kalibre ng baril ang nabawi ng mga operatiba ng 5th Infantry Division (5ID) Philippine Army matapos makubkob ang isang kampo ng mga rebeldeng New People’s Army kasunod ng nangyaring sagupaan sa Barangay Calassita, Sto. Niño, Cagayan. Ayon kay Captain Ri­gor Pamittan, chief of the 5ID’s public affairs office, tumagal sa 15 minuto ang sagupaan sa pagitan ng mga tauhan ng 17th Infantry Battalion (17IB) at mga teroristang grupo mula sa West Front Committee-Komiteng Probinsya-Cagayan-Komiteng Rehiyon-Cagayan Valley bago tuluyang tumakas ang mga rebelde dala ang kanilang mga sugatan na kasamahan. Ayon naman kay Major General Lawrence Mina, 5ID commander, nabawi ng tropa ng ­gobyerno ang 2-M-60 light machine guns, 1- M-14 Armalite rifle, 1- Carbine rifle, 1-AK-47 Armalite rifle, 1-M-16 Armalite rifle, and 1- 12-gauge shotgun. Nakuha rin sa kampo ng mga rebelde ang ka­ragdagang 3-M16A1 rifles, 2- M-14 rifles, 1- AK-47 rifle, 1-Garand rifle, 1- M60 barrel, 3-Cal. 30 Carbine barrels, 1-Garand barrel, at sari-saring mga bala para sa M-14, Carbine at AK-47. Bukod sa mga high powered na mga armas ay nakakuha rin ang militar ng mga improvised explosive device components, 30-metrong detonating cords, 5- bandoliers with magazines, rebel flag, medical kits at mga personal na ka­gamitan. Patuloy pa rin ang isinasagawang pursuit operation ng mga kasundaluhan sa nasabing lugar.","Matataas na kalibre ng baril ang nabawi ng mga operatiba ng 5th Infantry Division (5ID) Philippine Army matapos makubkob ang isang kampo ng mga rebeldeng New People’s Army kasunod ng nangyaring sagupaan sa Barangay Calassita, Sto. Niño, Cagayan.","August 12, 2022  12:00am",https://www.philstar.com/pilipino-star-ngayon/probinsiya/2022/08/12/2202081/kampo-ng-npa-nabawi-mga-armas-pandigma-narekober-ng-militar
Tserman inutas ng tandem,"Patay ang isang barangay chairman matapos pagbabarilin ng riding-in-tandem sa kahabaan ng kalsada sa nasasakupan ng Barangay Gumarueng, Piat sa lalawigang ito kamaka­lawa ng hapon. Kinilala ng Piat-PNP ang nasawing biktima na si Robert Cauilan de Ocampo, 50,chairman ng Barangay Anurturu, Rizal. Ayon sa ulat na nakarating sa Cagayan Police Provincial Office (CPPO), alas-3:00 ng hapon minamaneho ni  Cauilan ang Isuzu elf (RDK 683) kasama ang misis nang bigla silang pagbabarilin ng mga suspek, sakay ng kulay silver gray-NMAX na motorsiklo na walang plaka sa kahabaan ng provincial road sakop ng Barangay Gumarueng. Agad isinugod ng mga rumespondeng kagawad ng pulisya ang sugatang biktima sa Tuao District Hospital subalit, idineklara itong dead-on-arrival dahil sa natamong tama ng bala sa ulo at iba’t ibang bahagi ng kanyang katawan. Nagtamo naman ng galos ang misis ng biktima matapos sumalpok ang kanilang sinasakyang elf sa poste bago sumadsad sa gitna ng palayan. Patuloy ang imbestigasyon ng pulisya sa motibo sa pagpatay at kung sino ang nasa likod ng pamamaslang.","Patay ang isang barangay chairman matapos pagbabarilin ng riding-in-tandem sa kahabaan ng kalsada sa nasasakupan ng Barangay Gumarueng, Piat sa lalawigang ito kamaka­lawa ng hapon.","August 12, 2022  12:00am",https://www.philstar.com/pilipino-star-ngayon/probinsiya/2022/08/12/2202088/tserman-inutas-ng-tandem
"3 nasawi, 3 sugatan sa banggaan sa Antipolo","Dalawang aksidente ang magkasunod na naganap sa Antipolo City, Rizal na nagresulta sa pagkamatay ng tatlong katao at pagkasugat ng tatlong iba pa, kamakalawa. Batay sa ulat ng Rizal Police Provincial Office, nakilala ang mga nasawi na sina Renal Mosende Jr., Nico Jesuitas at Maria Dimaligalig na pawang nagtamo ng matinding pinsala sa ulo at katawan. Ang mga sugatan ay sina Tommy Dimaligalig, Edmon Carvajal, at Christian Rongales na pawang nilalapatan na ng lunas sa magkakahiwalay na pagamutan. Sa imbestigasyon ng Antipolo City Police, ang unang aksidente ay naganap dakong alas-4:40 ng madaling araw ng Agosto 8 sa Sumulong Highway malapit sa Green Land Subdivision sa Brgy. Dela Paz. Habang minamaneho ni Mosende ang isang motorsiklo, angkas si Rongales at binabagtas ang Sumulong Highway nang pagsapit nila sa Dela Paz Village ay bigla na lang nadulas at sumemplang ang kanilang sasakyan sanhi upang kapwa sila tumilapon at bumagsak sa sementadong kalsada. Ang motorsiklo ay bumangga rin sa motorsiklong sinasakyan naman ng isang Kevin Guitoria. Ang mga biktima ay kapwa isinugod sa pagamutan ngunit binawian ng buhay si Mosende. Samantala, dakong alas-10:20 ng umaga nang maganap ang ikalawang aksidente sa Olalia Road, Brgy. dela Paz, Antipolo City. Minamaneho umano ng isang Henry Martin ang isang Isuzu 6-wheeler closed van na may plakang NBE 5794, nang mawalan ito ng preno habang tinatahak ang isang pababa at pakurbadang bahagi ng naturang kalsada patungo sa Marcos Highway. Inararo ng closed van ang salansan ng mga hollow blocks at 10 pang ibang behikulo sa lugar, kabilang ang motorsiklong minamaneho ni Tommy Dimaligalig, na angkas si Maria Dimaligalig, at motorsiklong minamaneho ni Jesuitas, na angkas naman si Carvajal. Kaagad na binawian ng buhay si Jesuitas habang namatay rin si Maria nang isinusugod sa pagamutan.","Dalawang aksidente ang magkasunod na naganap sa Antipolo City, Rizal na nagresulta sa pagkamatay ng tatlong katao at pagkasugat ng tatlong iba pa, kamakalawa.","August 10, 2022  12:00am",https://www.philstar.com/pilipino-star-ngayon/probinsiya/2022/08/10/2201557/3-nasawi-3-sugatan-sa-banggaan-sa-antipolo
SUV bumaliktad: dalaga utas,"Hindi na umabot ng buhay sa ospital ang isang 18-anyos na dalaga matapos ang sinasakyan nitong SUV ay bumangga at bumaliktad kamakalawa sa kahabaan ng Washington Drive, Brgy. 16 ng lungsod na ito. Ang nasawi ay kinilalang si Sophia Manzanades habang suga­tan naman ang mga kasama sa sasakyan na sina Paolo Justin Datar Lita; at Mark Pacardo na inaalam pa ang mga tirahan. Sa ulat, ala-1:30 ng madaling araw ay mabilis na binabagtas ng Toyota Fortuner (EAE-9953) ang kahabaan ng highway nang mawalan ito ng kontrol at bumangga sa gutter at kongkretong garden box saka bumaliktad sa gitna ng kalsada. Maging ang isang nakaparadang motorsiklo sa tabi ng kalsada ay nahati at nawasak makaraang salpukin ng SUV. Mabilis na binunot sa loob ng wasak at naka­baliktad na sasakyan at isinugod sa UST Hospital si Manzanades pero hindi na umabot nang buhay habang kritikal na isinugod sa Daraga Doctor’s Hospital sina Lita at Pacardo. Inaalam pa ng pulis­ya kung sino sa dalawang nasugatan ang nagmamaneho ng SUV.","Hindi na umabot ng buhay sa ospital ang isang 18-anyos na dalaga matapos ang sinasakyan nitong SUV ay bumangga at bumaliktad kamakalawa sa kahabaan ng Washington Drive, Brgy. 16 ng lungsod na ito.","August 9, 2022  12:00am",https://www.philstar.com/pilipino-star-ngayon/probinsiya/2022/08/09/2201254/suv-bumaliktad-dalaga-utas
Terrorist bomb expert bulagta sa engkuwentro,"Nasa heigthened alert ngayon ang Armed Forces of the Philippines (AFP) sa buong South Central Mindanao laban sa posibleng resbak ng grupong Dawlah Islamiah matapos na mapatay ang isa nilang miyembro at mahuli ang isa  sa engkuwentro ng militar sa lalawigan ng Maguindanao. Kinilala ni Col. Oriel Pangcog, comman­der ng 601st Brigade, Philippine Army ang napatay na si Khamhed Akam Kambal,alyas Mheds na bomber at bomb expert ng Daulah Islamiyah Hassan Group. Nahuli naman ang kasama ni Kambal na si Nasrudin Sali Blah, 22, at residente ng Barangay Tuayan, Ampatuan, Maguindanao. Ayon kay Pangcog, nagresponde ang Joint Task Force Central makaraang makatanggap ng sumbong mula sa mga sibilyan hinggil sa presensiya ng mga armadong grupo na pinamumunuan umano ng isang alyas Alpha King sa Brgy. Dicalu­ngan, Ampatuan, Maguindanao. Subalit, papasok pa lang ang tropa ng militar sa kuta ng mga te­rorista ay agad umano silang pinaputukan ng grupo ni Kumander Alpha King. Napilitang gumanti ng putok ang militar at tumagal ang engkuwentro ng halos isang oras at napatay ang suspek. Mabilis na tumakas ang grupo ni Alpha King at iniwan ang bangkay ni Kambal habang nahuli ang kanyang kasama. Narekober naman sa kuta ng mga te­rorista ang dalawang improvised explosive devices (IED) mga sangkap sa paggawa ng bomba, isang kalibre .45 na pistola, mga propaganda materials at mga personal na kagamitan ng mga rebelde.",Nasa heigthened alert ngayon ang Armed Forces of the Philippines (AFP) sa buong South Central Mindanao laban sa posibleng resbak ng grupong Dawlah Islamiah matapos na mapatay ang isa nilang miyembro at mahuli ang isa  sa engkuwentro ng militar sa lalawigan ng Maguindanao.,"August 9, 2022  12:00am",https://www.philstar.com/pilipino-star-ngayon/probinsiya/2022/08/09/2201265/terrorist-bomb-expert-bulagta-sa-engkuwentro
Obrerong madaldal inatado nang saksak ng kainuman,"Hindi na nai­salba ng mga doctor ang isang 45-anyos na lalaki na sinaksak ng kainuman matapos magkapikunan, naganap kahapon ng hatinggabi sa Brgy. San Francisco ng lungsod na ito. Kinilala ang nasawi na si Rico Auxilio, construction worker, residente ng nasabing lugar. Habang tumakas naman ang suspek na nakilalang si Zenjie Bajar, nasa hustong gulang, construction worker at kapitbahay ng biktima. Sa imbestigasyon ni P/MSg Cristopher Dumlao, bago naganap ang krimen, alas-12:30 ng gabi ay kapwa mga lasing na ang dalawa nang bumida sa usapan ang biktima na ikinainis ng suspek dahil sa sobrang daldal nito at hindi makasingit sa pinag-uusapan. Kung kaya dinampot nito ang patalim sa mesa at sunud-sunod na inatado ng saksak ang biktima sa iba’t ibang bahagi ng katawan. Nang humandusay ang biktima ay mabilis na tumakas ang suspek at dinala ang una sa ospital,subalit namatay din ito.","Hindi na nai­salba ng mga doctor ang isang 45-anyos na lalaki na sinaksak ng kainuman matapos magkapikunan, naganap kahapon ng hatinggabi sa Brgy. San Francisco ng lungsod na ito.","August 9, 2022  12:00am",https://www.philstar.com/pilipino-star-ngayon/probinsiya/2022/08/09/2201243/obrerong-madaldal-inatado-nang-saksak-ng-kainuman
Lider ng drug group timbog sa Quezon,"Bumagsak sa kulungan ang sinasabing lider ng isang kilabot na drug group sa lalawigan ng Quezon makaraang malambat sa buy-bust operation at makumpiskahan ng hinihinalang shabu na may mahigit P.1-milyong halaga sa Purok Matahimik Isla, Barangay Cotta ng bayang ito, kahapon ng umaga. Kinasuhan na ng paglabag sa Republic Act 9165 o Comprehensive Dangerous Drugs Act of 2002 ang suspek na nakilalang si Alfredo Querijero alyas “Jetox”, 58 , umano’y lider ng “Querijero Drug Group” na kumikilos sa lungsod at mga karatig bayan sa lalawigan, at residente sa naturang lugar. Ayon kay P/Lt. Col. Reynaldo Reyes, chief of police ng Lucena City, isinagawa ng kanyang mga tauhan sa Drug Enforcement Unit (DEU) ang anti- drug operation laban sa suspek sa mismong bahay nito dakong alas-6:34 ng umaga. Nakuha buhat sa pag-iingat ng suspek ang 9 na plastic sachet na naglalaman ng suspected shabu na tumitimbang ng 5.32 gramo at nagkakahalaga ng P108,528.00.","Bumagsak sa kulungan ang sinasabing lider ng isang kilabot na drug group sa lalawigan ng Quezon makaraang malambat sa buy-bust operation at makumpiskahan ng hinihinalang shabu na may mahigit P.1-milyong halaga sa Purok Matahimik Isla, Barangay Cotta ng bayang ito, kahapon ng umaga.","August 10, 2022  12:00am",https://www.philstar.com/pilipino-star-ngayon/probinsiya/2022/08/10/2201550/lider-ng-drug-group-timbog-sa-quezon
Lola dedbol sa bato ng utol,"Nasawi ang isang 61-anyos na lola matapos tamaan ng bato sa dibdib na ipinukol ng kanyang kapatid sa bahay sa Brgy. Pug-os, Sinait ng lalawigang, Ilocos Sur. Ang biktima na idi­nek­larang dead-on-arri­val sa ospital ay kinila­lang si Estrella Isaac, biyuda. Sumuko naman ang suspek na si Jessie Mangrubang, 53, may-asawa, kapatid ng biktima. Sa salaysay ng anak ng biktima, bandang alas-8:30 ng gabi, habang nasa loob ng kuwarto ang kanyang nanay ay dalawang beses umanong binato ng suspek ang kanilang bahay at isa sa mga inihagis na bato ay tumama sa biktima. Lumalabas sa imbestigasyon na mayroong hindi pagkakaintindahan ang magkapatid na nagresulta sa pamamato ng suspek sa bahay ng biktima.","Nasawi ang isang 61-anyos na lola matapos tamaan ng bato sa dibdib na ipinukol ng kanyang kapatid sa bahay sa Brgy. Pug-os, Sinait ng lalawigang, Ilocos Sur.","August 9, 2022  12:00am",https://www.philstar.com/pilipino-star-ngayon/probinsiya/2022/08/09/2201250/lola-dedbol-sa-bato-ng-utol
Motor nahulog sa dam: 3-anyos todas,"Isang 3-anyos na batang babae ang nasawi matapos mahulog sa mini dam ang sinasakyan nilang motorsiklo noong Sabado sa bayan ng Kasibu,Nueva Vizcaya. Kinilala ang nasawi na si Hazel Jose, habang ligtas naman nakaahon sa tubig ang ina at tiyuhin nito na pawang mga residente ng Barangay Alloy Kasibu, Nueva Vizcaya. Batay sa report ng Kasibu Police Station, sakay ang paslit at nanay nito sa motorsiklo na minamaneho ng kanyang tiyuhin at pilit umanong itinawid ang motor sa  mini dam overflow bridge na nagdudugtong sa Barangay Poblacion at Barangay Alloy kahit na umaapaw na ang tubig. Sa lakas ng agos ay posibleng nawalan ng kontrol sa manibela ang driver ng motorsiklo na nagresulta ng pagkahulog nila sa dam. Nakatanggap ng re­port ang mga pulis mula sa isang residente hinggil sa nahulog na motorsiklo sa mini dam sakay ang tatlong katao at rumesponde ang mga tauhan ng Kasibu Police Station, BFP at MDRRMO Kasibu at nagsagawa ng search and retrieval operation. Sa gitna ng operas­yon, natagpuan ang bangkay ni Jose na nagpalutang-lutang sa 800 metro ang layo mula sa mini dam overflow bridge. Nagpaalala naman ang mga otoridad sa mga motorista na mag-ingat lalo na kapag ma­lakas ang ulan at mataas na ang tubig-baha para maiwasan ang disgrasya.","Isang 3-anyos na batang babae ang nasawi matapos mahulog sa mini dam ang sinasakyan nilang motorsiklo noong Sabado sa bayan ng Kasibu,Nueva Vizcaya.","August 9, 2022  12:00am",https://www.philstar.com/pilipino-star-ngayon/probinsiya/2022/08/09/2201247/motor-nahulog-sa-dam-3-anyos-todas
"Higit 3K aftershocks naitala sa Abra Pinsala ng magnitude 7 na lindol, P1.6 billion na..","Inihayag kahapon ng National Disaster Risk Reduction and Management Council (NDRRMC) na umaabot na sa P1.6-bilyong halaga ng mga imprastraktura ang napinsala ng magnitude 7 na lindol na tumama sa Abra at kalapit na  mga lalawigan sa northern Luzon. Ayon sa NDRRMC, nasa P1,593,861,827.11 ang kabuuang halaga ng 1,519 na nasirang imprastraktura sa Ilocos Region, Cagayan Valley, at Cordillera Administrative Region (CAR). Nabatid na 770 imprastraktura sa CAR na nagkakahalaga ng P837,813,455.3 ang nasira na sinundan ng rehiyon ng Ilocos na may 597 infrastractures na nasira na nasa P724,019,209 ang halaga at Caga­yan Valley na may P32,029,162.81 sa 131 na napinsalang imprastraktura. May kabuuang 35,327 bahay rin ang na­apektuhan ng lindol sa Ilocos Region, Cagayan Valley, CAR, at National Capital Region (NCR). Sa naturang bilang, 34,699 bahay ang bahag­yang nasira, at 628 bahay ang buong nawasak. Hindi naman bababa sa 136,612 pamilya o 502,462 katao ang naapektuhan sa 1,329 barangay sa Ilocos Region, Cagayan Valley, at CAR. May kabuuang 368 pamilyang lumikas o 1,310 indibidwal ang nanatili sa 20 evacuation centers. Samantala, 14,401 pamilyang lumikas o 52,028 indibidwal ang nananatili sa labas ng mga evacuation center. Ayon sa NDRRMC, ang Department of Agriculture ay nag-ulat ng P33,227,895 na pinsala sa sektor ng agrikultura ng CAR, habang ang National Irrigation Admi­nistration ay nagtala ng P22,700,000 na pinsala sa Ilocos Region at CAR. Ang naiulat na bilang ng mga namatay sa lindol ay nanatili sa 11, habang ang mga nasugatan ay tumaas sa 574 mula sa 567 noong Sabado. May kabuuang 29 na lungsod at munisipalidad din ang nagdeklara ng State of Calamity dahil sa lindol kamakailan. Samantala, uma­abot na sa 3,097 ang mga aftershocks na naitala ng Philippine Institute of Volcanology and Seismo­logy (Phivolcs) kasunod ng magnitude 7 na lindol na yumanig sa norte noong Hulyo 27. Ayon sa Phivolcs, ang mga aftershocks ay mayroong magnitude na mula 1.4 hanggang 5.1. Ang 955 anila sa mga ito ay pawang plotted habang 61 naman ang naramdaman. Sinabi ng Phivolcs na ang huling aftershock na may magnitude na 3.3 na lindol ay naramdaman sa Pilar, Abra dakong alas-11:12 ng umaga nitong Linggo. Nakapagtala rin ng Instrumental Intensity sa Vigan City sa Ilocos Sur. Una nang klinasipika ng Phivolcs ang lindol sa Abra bilang “major earthquake.”",Inihayag kahapon ng National Disaster Risk Reduction and Management Council (NDRRMC) na umaabot na sa P1.6-bilyong halaga ng mga imprastraktura ang napinsala ng magnitude 7 na lindol na tumama sa Abra at kalapit na  mga lalawigan sa northern Luzon.,"August 8, 2022  12:00am",https://www.philstar.com/pilipino-star-ngayon/probinsiya/2022/08/08/2201053/higit-3k-aftershocks-naitala-sa-abra-pinsala-ng-magnitude-7-na-lindol-p16-billion-na
"Pamilya naligo sa dagat: 3 patay, 1 nawawala","Nauwi sa trahedya ang paliligo ng isang pamilya sa isang beach resort matapos na masawi ang tatlo sa kanila habang pinaghahanap ang isa pa na naganap, kamakalawa ng umaga sa bayang ito. Kinilala ng Botolan Disaster Risk Reduction Management Office ang mga nasawi na sina Rialyn Rosales, 17-; Reynaldo Santiago,60; at Donna Santiago, 36, habang pinaghahanap pa ang 13-anyos na si Ryan Santiago na pawang mga residente ng Bulacan. Ayon kay Botolan MDRRMO Team Leader Andy Divino, ang mga biktima ay nagkayayaan upang maligo sa isang “open sea” na pampublikong lugar, subalit  dahil sa malakas ang alon ng dagat dulot ng masamang lagay ng panahon ay tinangay ang mga biktima sa malalim na bahagi ng dagat hanggang sa malunod. Patuloy pa rin ang search and retrieval operations ng mga otoridad kay Ryan.","Nauwi sa trahedya ang paliligo ng isang pamilya sa isang beach resort matapos na masawi ang tatlo sa kanila habang pinaghahanap ang isa pa na naganap, kamakalawa ng umaga sa bayang ito.","August 9, 2022  12:00am",https://www.philstar.com/pilipino-star-ngayon/probinsiya/2022/08/09/2201262/pamilya-naligo-sa-dagat-3-patay-1-nawawala
Parak itinumba ng riding-in-tandem,"Patay ang isang 52-anyos na police official matapos tamba­ngan at barilin ng ri­ding-in-tandem sa ba­yan ng San Juan, ka­makalawa ng hapon. Kinilala ng San Juan police ang biktimang si Police Executive Master Sergeant Romel Panopio, residente ng Barangay Tipaz, San Juan, Batangas at PNP personnel na nakadestino sa Batangas Police Provincial Office(BPPO). Ayon sa report, alas-3:40 ng hapon ay sakay si Panopio sa kanyang van at papasok na sa kanyang trabaho nang pagbabarilin ng mga suspek pagsapit sa Barangay Calicanto ng nasabing bayan. Nang masigurado ng mga suspek na napatay nila ang biktima ay mabilis na tumakas ang mga ito. Nadala pa sa pa­gamutan si Panopio, subalit idineklarang dead on arrival dahil sa mga tama ng bala sa katawan. Inaalam pa ng pulisya ang motibo ng pamamaslang at ang responsable sa krimen. -  Ed Amoroso at Doris Franche","Patay ang isang 52-anyos na police official matapos tamba­ngan at barilin ng ri­ding-in-tandem sa ba­yan ng San Juan, ka­makalawa ng hapon.","August 9, 2022  12:00am",https://www.philstar.com/pilipino-star-ngayon/probinsiya/2022/08/09/2201267/parak-itinumba-ng-riding-tandem
Bangka lumubog: 18 pasahero nasagip,"Matagumpay na nasagip ng mga rescuers ang 18 katao matapos na lumubog ang kanilang sinasakyang bangka habang naglalayag sa karagatan may 2-milya ang layo sa bayan ng Maimbung sa Sulu, kahapon. Sa inilabas na statement kahapon, sinabi ng Sulu Provincial Disaster Risk Reduction and Management Office na ang 18 na sakay ng bangka ay pawang residente ng Talipao at patungo sana sa Tapul para dumalo sa pagtitipon ng kanilang angkan nang biglang hampasin ng malalakas na alon ang kanilang bangka. Ang Tapul ay isang islang bayan na malapit sa Patikul ng nasabi ring lalawigan. Nang makatanggap ng distress call, sinabi ng Sulu PDRRMO na agad nagsagawa ng joint rescue operations ang mga sundalo ng 41st Infantry Battalion ng Philippine Army, Philippine Coast Guard at local government unit ng Maimbung. Sa hiwalay na pahayag, nagpasalamat si Gov. Hadji Abdusakur Tan, chairperson ng multi-sector provincial disaster risk reduction and management council, sa lahat ng responders na naging dahilan ng pagkakasagip sa 18 na sakay ng bangka. Nabatid na 10 sa 18 na nakaligtas sa sea mishap ay mga menor-de- edad.","Matagumpay na nasagip ng mga rescuers ang 18 katao matapos na lumubog ang kanilang sinasakyang bangka habang naglalayag sa karagatan may 2-milya ang layo sa bayan ng Maimbung sa Sulu, kahapon.","August 8, 2022  12:00am",https://www.philstar.com/pilipino-star-ngayon/probinsiya/2022/08/08/2201047/bangka-lumubog-18-pasahero-nasagip
Biker dedo sa 2 sasakyan,"Nasawi ang isang lalaki matapos magulungan ng dalawang sasakyan habang nagbibisikleta sa tabi ng kahabaan ng Maharlika National Highway ng Brgy. Concepcion Pequeña sa lungsod na ito kamakalawa ng hapon. Idineklarang dead-on-arrival sa Bicol Medical Center ang biktimang si Manuelito Sta. Ana Senson, 46-anyos, residente ng Brgy. Sua, Camaligan. Sa ulat, dakong alas-5:45 ng hapon magkasunod na binabagtas ang highway ng Honda City Sedan (NCI-7399) na minamaneho ni Sarah Balanlayos Sta. Ana, 31-anyos, nurse, residente ng Brgy. Sua, Camaligan at ng nagbibisikletang si Senson nang aksidenteng mabangga ang kotse ng sumusunod namang Toyota Lite Ace van (TMG-671) na minamaneho ni Joel Bagadiong Perlado, 44-anyos, guro at residente ng Zone-3, Brgy. San Agustin, Pili. Dahil sa lakas ng pagkakabangga, parehong nawalan ng kontrol ang kotse at Lite ace van kaya nabangga naman nila at nagulungan ang nagbibisikletang biktima na nasa bahagi ng shoulder ng kalsada.",Nasawi ang isang lalaki matapos magulungan ng dalawang sasakyan habang nagbibisikleta sa tabi ng kahabaan ng Maharlika National Highway ng Brgy. Concepcion Pequeña sa lungsod na ito kamakalawa ng hapon.,"August 8, 2022  12:00am",https://www.philstar.com/pilipino-star-ngayon/probinsiya/2022/08/08/2201051/biker-dedo-sa-2-sasakyan
11-anyos na nagpatuli patay nang matetano diumano sa Davao Oriental,"Utas ang isang 11-anyos na lalaki ilang linggo matapos magpatuli sa isang health center sa Davao Oriental nitong Hulyo. Sa isang  ulat  ng GMA One Mindanao, kinilala ang bata bilang si Lear John na siyang tinuli noong ika-8 ng Hulyo at pumanaw nitong ika-27 ng Hulyo. Anang mga magulang ni Lear, inakala nilang normal lang ang kondisyon ng bata dalawang araw matapos matuli. Ilang araw ang makalipas ay nagkaroondaw ng lockjaw ang kanilang anak. “Sunday morning medyo okay pa siya. Tinawagan ko ang midwife, sabi ko ‘Ma’am parang may tetanus yata ang bata. Mag-render na tayo ng anti-tetanus,” kwento ni Armando, ama ni Lear. ""After ng anti-tetanus… lalong lumala."" Batay sa ulat, nakalagay sa death certificate ng batang nasawi siya dahil sa “respiratory failure caused by generalized tetanus.” Mariin naman itong itinanggi ni Angeluna Uyanguren, isang rural midwife mula Lupon Municipal Health Center ng naturang probinsya. “Tiningnan ko ang tuli ng bata. Sinabihan ko ang magulang kung saan ba ako nagkamali? [S]abi ng ina ng bata, ‘Gumaling na pala.’ Sabi ko naman na may dala akong tetanus toxoid. Proteksyon ito para sa inyong anak. Nagpaalam na rin ako sa papa ninyo,” giit niya. Kasalukuyang nakalibing na ang mga labi ni Lear ngunit patuloy pa rin sa panawagan para sa tulong ang pamilya niya. “Gusto kasi namin para lesson learned sa lahat ng mga parents na gustong magpatuli,"" ani Armando. Kaugnay nito, sinabi ng Department of Health na paiimbestigahan nila ang naturang insidente.  — Philstar.com intern Vivienne Audrey Angeles",Utas ang isang 11-anyos na lalaki ilang linggo matapos magpatuli sa isang health center sa Davao Oriental nitong Hulyo.,"August 9, 2022  11:04am",https://www.philstar.com/pilipino-star-ngayon/probinsiya/2022/08/09/2201406/11-anyos-na-nagpatuli-patay-nang-matetano-diumano-sa-davao-oriental
P16 kada kilo ng bigas nabibili na sa Zambales  ,"Nakakabili na ang mga mahihirap na residente sa bayan ng Botolan ng lalawigang ito ng halagang P16 kada kilong bigas o P100 naman sa bawat 6-kilo. Nabatid na patok ngayon ang murang bigas na mabibili rin sa halagang P100 sa kada 6-kilo, sa ilalim ng Rice Subsidy Program ng lokal na pamahalaan ng Botolan. Ang naturang programa ay inilunsad ni Botolan Mayor Jun Ebdane bilang tulong ng pamalahaang bayan sa kanilang mga mahihirap na residente. Matatandaan na una nang ipinatupad ang rice subsidy program ni da­ting Mayor Bing Maniquiz na ngayon ay kongresista na ng ikalawang distrito ng Zambales na nagkakahalaga naman ng P20 kada kilong bigas o hanggang 5 kilo sa halagang P100. Ang naturang programa ay ipinagpatuloy ni Mayor Ebdane na mas binabaan pa nito para makatulong sa kanyang mga nasasakupan at mabawasan na rin ang pasanin ng mga mamamayan sa patuloy na pagtaas ng mga bilihin sa bansa. Mabibili ang mga murang bigas sa pamamagitan ng pagpunta ng LGU sa lahat ng barangay ng Botolan alinsunod sa kanilang itinakdang schedule.",Nakakabili na ang mga mahihirap na residente sa bayan ng Botolan ng lalawigang ito ng halagang P16 kada kilong bigas o P100 naman sa bawat 6-kilo.,"August 7, 2022  12:00am",https://www.philstar.com/pilipino-star-ngayon/probinsiya/2022/08/07/2200949/p16-kada-kilo-ng-bigas-nabibili-na-sa-zambales-
"OFW bumangga sa poste ng kuryente, dedo","Namatay habang dinadala sa pagamutan ang isang 24-an­yos na lalaki nang bumangga sa poste ng kuryente ang minamaneho niyang motorsiklo sa Brgy. Tinaan, Sta. Maria, Ilocos Sur. Kinilala ng pulisya ng Sta. Maria Muni­cipal ang biktima na si Marjune Aleluia, binata, isang OFW, residente ng naturang lugar. Sa inisyal na imbestigasyon, minamaneho ng biktima ang kanyang motorsiklo patungong hilagang direksyon sa barangay road ng naturang lugar nang ito umano ay mawalan ng control sa manibela at sumalpok sa poste ng kuryente na nasa kaliwang bahagi ng kalsada. Nagtamo ng head injury ang biktima na dinala sa Ilocos Sur District Hospital, suba­lit, idineklarang dead-on-arrival.","Namatay habang dinadala sa pagamutan ang isang 24-an­yos na lalaki nang bumangga sa poste ng kuryente ang minamaneho niyang motorsiklo sa Brgy. Tinaan, Sta. Maria, Ilocos Sur.","August 9, 2022  12:00am",https://www.philstar.com/pilipino-star-ngayon/probinsiya/2022/08/09/2201246/ofw-bumangga-sa-poste-ng-kuryente-dedo
4 Koreano timbog sa POGO sa Cebu,"Apat na Korean national ang inaresto ng mga operatiba ng pulisya matapos masangkot sa illegal na Philippine Offshore Gaming Operations (POGO) sa raid sa Brgy Lahug, Cebu City  nitong Biyernes. Kinilala ang mga nasakote na na sina Kang Tae-wong, 42-anyos; Jun Ho-won, 41; Park Ji-sung, 40, at Kim Dae-hyeon, 36-anyos; pawang South Korean national. Sa ulat ng Criminal Investigation and Detection Group (CIDG)-Regional Office 7, ang mga suspect ay inaresto sa tinutuluyan nilang condominium sa Brgy. Lahug ng lungsod kung saan si Kang ang pa­kay sa raid base sa search warrant na inisyu ni Judge Ramon Daomilas ng Cebu City Regional Trial Court (RTC) Branch 11. Nakumpiska sa ope­rasyon ang mga com­puter sets, cellular phones, isang one-time password generators, Wi-Fi routers, Subscriber Identity Module cards, universal serial bus flash drives at iba pang mga electronic devices. Ayon sa CIDG Field Unit ang mga suspect ay sangkot sa online gaming at dating site na ginagamit ng mga itong platform para makapambiktima ng mga kalahi ng mga itong South Koreans. Sa impormasyon ng mga awtoridad ang illegal aktibidades ni Kang sa pago-operate ng POGO ay nagsimula pa noong Pebrero ng taong ito. Kinukumbinse umano ng mga suspek ang mga potensyal na biktima na mag-invest sa ilang mga kumpanya habang ginagamit din nila ang online gaming at online da­ting sites para makapambiktima umano ng mga kapwa South Koreans. Sa pamamagitan ng nasabing mga sites, bini­biktima sa phishing ang mga target na sa sandaling i-click ang link sa sites ay iha-hack naman ng mga ito ang bank account ng mga potensyal na target. Ang mga suspect ay nag-operate sa Cebu City sa paniniwalang hindi mahigpit dito ang cyber security.","Apat na Korean national ang inaresto ng mga operatiba ng pulisya matapos masangkot sa illegal na Philippine Offshore Gaming Operations (POGO) sa raid sa Brgy Lahug, Cebu City  nitong Biyernes.","August 7, 2022  12:00am",https://www.philstar.com/pilipino-star-ngayon/probinsiya/2022/08/07/2200948/4-koreano-timbog-sa-pogo-sa-cebu
"Rider pinatay ng 3, motorsiklo tinangay","Patay ang isang rider matapos barilin nang malapitan at tinangay pa ang motorsiklo nito ng tatlong hindi pa kilalang suspek noong Martes sa Matalam, Cotabato City. Dead-on-the-spot ang biktima na si Albert Ledesme ng Brgy. Manuban, Matalam, Cotabato City. Makikita sa CCTV na pumarada si Ledesma sa gilid ng kalsada sa Barangay Poblacion dakong alas-7: 50 ng gabi at nagtungo sa isang tindahan. Dito naman dumating ang tatlong suspek na sakay ng iisang motorsiklo. Pagbalik ng biktima, isa sa mga suspek ang kumausap dito at umalis. Nang pasakay na si Ledesma sa kanyang motorsiklo, agad lumapit ang isa pang suspek at malapitan siyang binaril sa ulo. Pagkatumba ng biktima, dito na tinangay ng mga suspek ang kanyang motorsiklo. Ayon sa pulisya, posibleng sinundan ng mga suspek ang biktima. Inaalam pa ng mga pulis ang motibo ng pamamamaslang habang nanawagan naman ng hustisya ang pamilya ng biktima.","Patay ang isang rider matapos barilin nang malapitan at tinangay pa ang motorsiklo nito ng tatlong hindi pa kilalang suspek noong Martes sa Matalam, Cotabato City.","August 8, 2022  12:00am",https://www.philstar.com/pilipino-star-ngayon/probinsiya/2022/08/08/2201046/rider-pinatay-ng-3-motorsiklo-tinangay
SBMA chairman pinaaaresto ng Sandiganbayan,"Iniutos ng Sandiganbayan na arestuhin si dating Olongapo City mayor at ngayo’y Subic Bay Metropolitan Authority (SBMA) chairman/administrator Rolen Paulino Sr. at iba pang opisyal ng lungsod dahil sa kasong graft. Ang warrant of arrest laban kay Paulino at mga opisyal ng Olongapo ay inilabas ni Sandiganbayan Associate Justice Theresa V. Mendoza-Arcega ng Fifth Division noong Hul­yo 12, matapos makitaan ng “probable cause” ang kanilang kasong paglabag sa Section 3(e) ng Republic Act 3019, o Anti-Graft and Corrupt Practices Act at kinatigan ang “motion for reconsideration” na inihain ng prosekusyon. Isinantabi rin ng Fifth Division ang April 1, 2022 resolution ng Seventh Division na nagbabasura na sa nasabing kaso. Si Paulino ang kasalukuyang alkalde sa Olongapo nang maihain ang graft charges laban sa kanya at iba pang city officials na may koneksyon sa kons­truksyon ng isang mala­king mall at commercial center sa government property. Kasama ni Paulino sa mga akusado ay sina Vice Mayor Aquilino Cortez; dating city counci­lors Elena Dabu, Benjamin Gregorio Cajudo II, Eduardo Guerrero, Noel Atienza, Alreuella Bundang-Ortiz, Edna Elane, Emerito Bacay, Randy Sionzon, and Egmidio Gonzales Jr. Ang iba pang akusado ay sina Tony-Kar Balde III ng City Planning and Development, Cristiflor Buduhan ng Office of the City Accountant, Ann Sison ng City Legal Office, Mamerto Malabute ng City Administrator’s Office, at Department II Head Joy Cahilig ng City Budget Office, lahat ay miyembro ng Special Bids and Awards Committee ng lungsod. “I want to be transparent to everybody, so I’m telling you that your chairman has a warrant of arrest,” pagkumpirma naman ni Paulino sa harap ng SBMA employees sa kanilang flag raising nitong Lunes. “Politically motivated” naman ang isinisigaw ni Paulino sa aniya’y ginawang pagbuhay ng Sandiganbayan Fifth Division sa kanyang kasong graft. Ayon kay Paulino, ang naturang kaso na naihain noong Pebrero 6, 2018 na nag-ugat sa pagpapatayo ng Gordon College at isang mala­king mall ay matagal nang ibinasura ng Sandiganbayan 7th Division, may tatlong taon na ang nakakaraan, at binuhay lamang ito nang paboran ang pangatlong inihaing motion for reconsideration ng prosekusyon.",Iniutos ng Sandiganbayan na arestuhin si dating Olongapo City mayor at ngayo’y Subic Bay Metropolitan Authority (SBMA) chairman/administrator Rolen Paulino Sr. at iba pang opisyal ng lungsod dahil sa kasong graft.,"August 6, 2022  12:00am",https://www.philstar.com/pilipino-star-ngayon/probinsiya/2022/08/06/2200683/sbma-chairman-pinaaaresto-ng-sandiganbayan
P163.3 milyong jackpot sa lotto nasolo ng taga-Rizal,"Nasolo ng isang taga-Rizal ang mahigit sa P163.3 milyong jackpot prize ng Ultra Lotto 6/58 na binola ng Philippine Charity Sweepstakes Office (PCSO) kamakalawa ng gabi. Batay sa paabiso ng PCSO, nabatid na ma­ta­gumpay na nahulaan ng lucky bettor ang six-digit winning combination ng Ultra Lotto 6/58 na 04-46-58-20–34-28 na binola dakong alas-9:00 ng gabi ng Biyernes. Dahil dito, naibulsa niya ang jackpot prize nito na tumataginting na P163,365,304.40. Ayon sa PCSO, nabili ng lucky winner ang kanyang lotto ticket sa Taytay, Rizal. “Winning ticket for Ultra Lotto 6/58 Game bought from Taytay, Rizal won the jackpot prize of P163,365,304.40 for August 5, 2022 draw,” anang PCSO. Pinayuhan naman ng PCSO ang lotto winner na upang makubra ang kanyang premyo ay magtungo lamang sa punong tanggapan ng PCSO sa Mandaluyong City. Kailangan din anila nitong iprisinta ang kanyang lucky ticket at dalawang ba­lidong identification cards. Hinikayat din ng PCSO ang publiko na patuloy na tangkilikin ang kanilang mga palaro upang magkaroon ng tiyansang maging susunod na milyonaryo at makatulong pa sa kawanggawa. Samantala, mayroon din namang 17 mananaya ang nagwagi ng second prize na tig-P120,000 matapos na makahula ng tig-limang tamang numero. Ang Ultra Lotto 6/58 ay binobola tuwing Martes, Biyernes at Sabado.",Nasolo ng isang taga-Rizal ang mahigit sa P163.3 milyong jackpot prize ng Ultra Lotto 6/58 na binola ng Philippine Charity Sweepstakes Office (PCSO) kamakalawa ng gabi.,"August 7, 2022  12:00am",https://www.philstar.com/pilipino-star-ngayon/probinsiya/2022/08/07/2200947/p1633-milyong-jackpot-sa-lotto-nasolo-ng-taga-rizal
"Misis dinukot, nilikida ng 5 armado","Patay na nang matagpuan ang isang ginang sa kabundukan matapos dukutin ng limang armadong lalaki sa kanyang tahanan sa Brgy. Pagsangaan ng bayang ito kamakalawa ng hapon. Tatlong tama ng pung­lo sa dibdib ang agarang ikinasawi ng biktima na kinilalang si Melanie Lobidoryal, nasa hustong gulang at residente ng naturang lugar. Inaalam naman ng pulisya ang pagkaka­kilanlan ng mga suspek na pa­wang armado ng mahahabang uri ng armas. Sa ulat ng Presentacion Police, dakong alas-5 ng hapon habang nasa loob ng kanilang bahay ang ginang nang biglang pumasok ang mga suspek. Sa hindi malamang dahilan, mabilis na kinaladkad ang biktima at isinama paakyat sa bulubunduking bahagi ng lugar at doon ay pinagbabaril sa dibdib na agaran nitong ikinasawi.",Patay na nang matagpuan ang isang ginang sa kabundukan matapos dukutin ng limang armadong lalaki sa kanyang tahanan sa Brgy. Pagsangaan ng bayang ito kamakalawa ng hapon.,"August 6, 2022  12:00am",https://www.philstar.com/pilipino-star-ngayon/probinsiya/2022/08/06/2200691/misis-dinukot-nilikida-ng-5-armado
P2.1 milyon puslit na yosi nasabat ng PCG,"Umiskor ang mga tauhan ng Philippine Coast Guard (PCG) matapos makasabat ng may P2.1 milyong hala­ga ng smuggled cigarettes sa Mainit Port sa Cebu nitong nakaraang Agosto 1. Sa ulat kahapon ng PCG-District Central Visayas, nasabat nila ang kontrabando sakay ng MV Lite Ferry 17 sa Mainit Port sa Oslo, Cebu makaraang maglayag mula sa Dapitan Port sa Zamboanga del Norte. Nagsagawa ng inspeksyon ang PCG sa shipment na nakadeklara na mga pagkaing de-lata ngunit nang buksan ay tumambad ang mga sigarilyo na nakasilid sa mga karton ng sardinas na tinatayang nagkakahalaga ng P2,116,000. Nangga­ling ang kontrabando sa Malaysia. Ipinasa na ng PCG ang mga nasamsam na puslit na sigarilyo sa Bureau of Customs-Region 7 para sa tamang disposisyon.",Umiskor ang mga tauhan ng Philippine Coast Guard (PCG) matapos makasabat ng may P2.1 milyong hala­ga ng smuggled cigarettes sa Mainit Port sa Cebu nitong nakaraang Agosto 1.,"August 6, 2022  12:00am",https://www.philstar.com/pilipino-star-ngayon/probinsiya/2022/08/06/2200693/p21-milyon-puslit-na-yosi-nasabat-ng-pcg
"15 barangay sa Cebu City, lubog sa baha","Lumubog sa hanggang tuhod na baha ang 15 sa kabuuang 80 barangay sa Cebu City sanhi ng mala­lakas na pagbuhos ng ulan, ayon sa ulat ng Office of Civil Defense (OCD) Region 7 kahapon. Sa report ng OCD, simula pa nitong Huwebes ng gabi ay halos walang humpay ang malalakas na pag-ulan na nagdulot ng flash floods sa mga apektadong lugar. Kabilang sa mga naapektuhan ng flash floods ay ang mga barangay ng Buhisan, Basak, Cogon-Pardo, Talamban, T. Padilla, Tisa, Labangon, Kinasang-an, Mabolo, Pit-os, Carreta at Pardo. Samantalang ang mga netizens ay nag-upload rin sa social media ng mga pagbaha na naranasan sa Brgys. Pari-an, Apas at Mambaling. Ang pagbaha ay nakaapekto sa 56 pamilya na binubuo ng 235 mga indibidwal habang ilang mga kabahayan din ang nagtamo ng pinsala kabilang ang siyam na bahay na grabe ang  pagkawasak at nasa  41 naman ang nagtamo ng pagkasira. Samantala, bunga ng mga malalakas na pag-ulan ay naitala rin ang bahagyang landslide sa mga bulubunduking barangay sa lungsod kabilang sa El Garahe at Brgy. Busay ng lungsod nitong Sabado ng umaga. Sa kabila nito, walang naitalang nasawi sa naganap na mga pagbaha sa Cebu City habang ang lalaking nakunan ng video habang tinatangay ng tubig baha kasama ang barung-barong sa Kinalumsan River ay nasagip naman ng rescue team ng Cebu Disaster Risk Reduction and Management Office  (CDRRMO).","Lumubog sa hanggang tuhod na baha ang 15 sa kabuuang 80 barangay sa Cebu City sanhi ng mala­lakas na pagbuhos ng ulan, ayon sa ulat ng Office of Civil Defense (OCD) Region 7 kahapon.","August 7, 2022  12:00am",https://www.philstar.com/pilipino-star-ngayon/probinsiya/2022/08/07/2200944/15-barangay-sa-cebu-city-lubog-sa-baha
3 ex-bodyguard kinasuhan sa pagpatay sa among vice mayor,"Sinampahan ng kasong kriminal ang tatlong dating bodyguard na itinuturong salarin sa pa­nanambang sa kanilang pinaglilingkurang vice mayor noon ng Dolores na si Danilo Amat sa San Pablo City. Sinabi ni Lt. Col. Joewei Lucas, hepe ng San Pablo City Police, na sinampahan na ng kasong murder sa Office of the City Prosecutor ng San Pablo noong Agosto 3 ang mga suspek na sina Rolando Dimaano Risona, 44, alyas “Onad”, ng San Mateo, Dolores, Quezon; Orlando Ragudo, 43, alyas “Daks”, ng Tayabas, Quezon; umano’y mga gunmen at William Panganiban, 51, ng Cabatang, Dolores, driver ng motorsiklo. Sinabi ni Lucas na positibong kinilala ang mga suspek ng anim na testigo at ng pamilya at mga kamag-anak ni Amat sa tulong ng ilang video footage ng CCTV (closed circuit television camera) na naka-install malapit sa lugar bago at pagkatapos mangyari ang krimen. “Mayroon kaming kabuuang anim na saksi na nagbigay ng kanilang sinumpaang salaysay dahil kinilala ng pamilya Amat na ang mga suspek ay dating bodyguard ng biktima,” sabi ni Lucas. Sinisilip na motibo sa pagpatay ay ang pulitika at galit sa pamilya Amat. “Mayroon kaming pangalan ng pinag­hihinalaang utak sa likod ng pagpatay, gayunpaman, kasalukuyan kaming nangangalap ng mas mahahalagang ebidensya upang magkaroon ng isang airtight na kaso laban sa utak,” sabi ni Lucas. Si Amat, isa ring negosyante ay inam­bush at pinagbabaril ng mga suspek sa kahabaan ng Seven Street sa Barangay San Francisco, San Pablo City ng nakalipas na buwan.  Idineklara siyang dead-on-arrival sa San Pablo City General Hospital dahil sa mga tama ng punglo sa katawan. Tumakbo siyang alkalde ngunit natalo kay Orlan Calayag noong May 9 elections.",Sinampahan ng kasong kriminal ang tatlong dating bodyguard na itinuturong salarin sa pa­nanambang sa kanilang pinaglilingkurang vice mayor noon ng Dolores na si Danilo Amat sa San Pablo City.,"August 7, 2022  12:00am",https://www.philstar.com/pilipino-star-ngayon/probinsiya/2022/08/07/2200946/3-ex-bodyguard-kinasuhan-sa-pagpatay-sa-among-vice-mayor
Bomber ng teroristang grupo utas sa engkuwentro,"Patay ang isang pinag­hihinalaang bomb expert ng Daulah Islamiyah-Ha­saan terrorist group habang isa pa ang nasakote matapos makasagupa ng tropa ng militar sa Brgy. Dicalungan, Ampatuan, Maguindanao nitong Biyernes ng mada­ling araw. Sa report, kinilala ni Lt. Col. Abdurasad Sirajan, spokesman ng AFP-Western Mindanao Command ang napatay na si Khamhed Akan Kambal alyas “Mheds”, isang bomber ng DI-Hassan terrorist group na nag-o-operate sa Central Mindanao. Ayon sa opisyal, nagsagawa ang tropa ng 40th Infantry Battalion ng Focused Military Operation (FMO) matapos na makatanggap ng report sa pla­nong paghahasik ng tero­rismo ng grupo sa lugar. Sinabi ni Sirajan na ang operasyon ay nagresulta sa bakbakan sa pagitan ng mga sundalo at ng mga mi­yembro ng Daula Islamiyan Hassan terrorist group sa pamumuno ng isang alyas Alpha King. Ang sagupaan ay tumagal ng ilang minuto bago nagsitakas ang mga kalaban na naghiwa-hiwalay ng direksyon sa kagubatan. Narekober sa encounter site ang bangkay ni Kambal, isang cal 45 pistol, dalawang improvised explosive device, mga sangkap sa paggawa ng bomba, personal na mga kagamitan at propaganda materials. Arestado naman ang isa pang kasamahan ng napatay na bomber na si Nasrudin Sali Blah, 22-anyos ng Brgy. Tuayan, Ampatuan, Maguindanao na nasukol ng mga sundalo sa lugar. Pinapurihan ni Lt. Gen. Alfredo Rosario Jr., commander ng AFP-Western Mindanao Command ang kaniyang mga tauhan sa matagumpay na pagkakasilat sa terror plots ng Daulah Islamiyah.","Patay ang isang pinag­hihinalaang bomb expert ng Daulah Islamiyah-Ha­saan terrorist group habang isa pa ang nasakote matapos makasagupa ng tropa ng militar sa Brgy. Dicalungan, Ampatuan, Maguindanao nitong Biyernes ng mada­ling araw.","August 6, 2022  12:00am",https://www.philstar.com/pilipino-star-ngayon/probinsiya/2022/08/06/2200668/bomber-ng-teroristang-grupo-utas-sa-engkuwentro
"Multicab sinalpok ng SUV: 1 patay, 2 pa sugatan","Nagkalasug-lasog ang katawan ng driver ng isang multicab habang sugatang isinugod sa pagamutan ang kanyang dalawang pasahero matapos na banggain sila ng kasalubong na SUV sa kahabaan ng Maharlika National Highway, Brgy. Mercedes ng bayang ito kamakalawa ng umaga. Dead-on-arrival sa Vicente Peralta District Hospital ang bik­tima na si Vincent Parcon Cordero, 32-anyos, residente ng Brgy. Inangmaharang. Patuloy namang nila­lapatan nang lunas ang mga pasaherong sina Xia­na Kate, 5-anyos at Dick Mostrado Hisarza, 18-anyos. Sa ulat, dakong alas-9:15 ng umaga mula sa bayan ng Castilla binabagtas ng multicab (YLG-335) na minamaneho ni Cordero ang kahabaan ng highway patungong Pilar nang makabanggaan nito ang kasalubong na Isuzu MU-X (NAA-5932) na minamaneho naman ni Sherwin Garcia Baldovino, 41-anyos residente ng Doña Manuela Subdivision, Pamplona Tres, Las Piñas City na patungo naman sana sa Samar. Sa lakas nang banggaan, parang halos nila­mukos na lata ang una­hang bahagi ng multicab dahilan para masawi ang driver at masugatan ang kanyang mga sakay.","Nagkalasug-lasog ang katawan ng driver ng isang multicab habang sugatang isinugod sa pagamutan ang kanyang dalawang pasahero matapos na banggain sila ng kasalubong na SUV sa kahabaan ng Maharlika National Highway, Brgy. Mercedes ng bayang ito kamakalawa ng umaga.","August 7, 2022  12:00am",https://www.philstar.com/pilipino-star-ngayon/probinsiya/2022/08/07/2200943/multicab-sinalpok-ng-suv-1-patay-2-pa-sugatan
"10 dedo, 4 sugatan sa karambola ng sasakyan","Sampu katao ang nasawi habang apat pa ang nasugatan sa malagim na karambola ng tatlong behikulo sa Ge­neral Santos City nitong Huwebes ng hapon. Sa report ng General Santos City Police, alas-3:15 ng hapon nang mangyari ang banggaan ng isang cargo truck, isang pickup truck at isang utility van na puno ng sakay na pasahero sa highway ng Brgy. Batomelong ng lungsod. Ang mga pasahero ng utility van na karara­ting lang sa lungsod ay galing sa team building activity sa Island Garden City of Samal sa Davao del Norte. Nitong Huwebes ng gabi ay napaulat na pito na ang nasawi sa trahedya pero kahapon ng umaga ay kinumpirma ng General Santos City Police na tumaas ito sa 10 matapos bawian ng buhay ang tatlo pa sa mga biktima. Kinilala ang mga nasawi na sina Cesar Andaya, cargo truck driver; Noel Podadera, van dri­ver; Lalaine Joy Labang, Mylene Donaldo, Carlo Advincula, Regie Pag-ong, Ryan Jay Niñez, Salvacion Masugbod, Alfredo Abatayo at Rose Ann Macpal. Nilalapatan naman ng lunas sa ospital ang mga sugatang sina Regina Gadia, Shiela Bantaculo, Jerel Villaruz at Jeraldine Villaruz. Sa imbestigasyon, ang commuter van ay nagpagewang-gewang ang takbo at pumasok sa kabilang linya nang aksidenteng sumabog ang gulong nito kaya sumalpok ito sa Isuzu wing van truck at Ford Ranger Raptor. Nabatid na ang mga pasahero ng nirentahang van ay mga empleyado ng Tuna Exporters Multi-Purpose Cooperative na nakabase sa Brgy. Tambler, General Santos City. Ang nasabing van ay isang kolorum at walang mga dokumento sa car rental business. Sa pahayag ng pickup driver na si Elbert Hayag, bumabagtas siya sa pakurbadang daan patungo sa city proper nang magpagewang-gewang ang takbo ng van at tuluy-tuloy na sumalpok sa paparating na truck.",Sampu katao ang nasawi habang apat pa ang nasugatan sa malagim na karambola ng tatlong behikulo sa Ge­neral Santos City nitong Huwebes ng hapon.,"August 6, 2022  12:00am",https://www.philstar.com/pilipino-star-ngayon/probinsiya/2022/08/06/2200680/10-dedo-4-sugatan-sa-karambola-ng-sasakyan
"Proyektong reclamation ng China sa Dumaguete, malabo na – grupo","Wala na umanong pag-asa na muling mabuhay pa ang proyektong reclamation sa Dumaguete City matapos na ayawan ng nakararaming mamamayan dito, ayon sa isang grupo na pumapalag sa proyekto. Sinabi ni Gary Rosales, tagapagsalita ng grupo, mahihirapan din ang alkalde ng Dumaguete na muling mailahad ang reclamation project dahil karamihan sa mi­yembro ng city council ay kontra rito. “Marami sa mga nanalong konsehal ay tumakbo sa ilalim ng ‘NoTo174 Reclamation’,” ayon kay Rosales at sinabing ma­ging ang bagong gobernador ng Dumaguete ay kontra sa proyekto. Sinabi pa ng tagapagsalita ng grupo, matapos ang kumpirmasyon ng Philippine Reclamation Authority (PRA), ang P23 bilyong reclamation project ng Guandong-based Poly Changda Overseas Engineering Co, ay big­lang nawala sa listahan ng “considered projects” ng PRA dahil sa matinding pagtutol ng mamamayan ng nasabing lugar. Ang pagkapanalo umano ng 10 miyembro ng konseho ng Dumaguete City laban sa kampo ng Lupad ng nahalal muli na si Mayor Felipe Antonio Remollo ay patunay na ayaw ng mamamayan sa 174-hectare Smart City reclamation project na isinusulong ng alkalde. Ang reclamation project na naging panguna­hing isyu ng nakalipas na halalan ay inayawan ng mga residente sa Dumaguete. Nakasaad sa batas na kailangan ng mayor ang pagpayag ng city council sa pagpapatupad ng proyekto lalo na yung may mga pinapasok na kontrata. Ang P23-B reclamation project ay hawak ng EM Cuerpo, isang local construction firm na kinukuwestyon din dahil sa umano’y financial capacity nito matapos lumabas na nasa P1.4 billion lamang ang net assets nito noong 2020. Ang pagpasok ng Guandong-based Poly Changda Overseas Engineering Co. bilang sub-contractor ng EM Cuerco ay mas higit na nagbigay ng pagdududa na ang reclamation project ay pinondohan ng kapitalista mula sa China.","Wala na umanong pag-asa na muling mabuhay pa ang proyektong reclamation sa Dumaguete City matapos na ayawan ng nakararaming mamamayan dito, ayon sa isang grupo na pumapalag sa proyekto.","August 6, 2022  12:00am",https://www.philstar.com/pilipino-star-ngayon/probinsiya/2022/08/06/2200669/proyektong-reclamation-ng-china-sa-dumaguete-malabo-na-grupo
DOT nais lagyan 'standard price' mga tourist spot sa Bohol,"Ipinahayag ng Department of Tourism (DOT) ngayong Biyernes ang kagustuhan nilang bigyan ng pamantayang presyo ang mga tourist destination sa Panglao, Bohol. Kaugnay ang mungkahing ito matapos maging usap-usapan sa social media nitong mga nakaraang araw ang isang Facebook post kung saan makikita ang resibo ng isang grupo ng mga turista na silang nagbayad ng P26,000 para sa kinain nilang seafood. ""From our end, from the Department of Tourism, I have directed the formation of technical working group composed of various agencies of government for purposes of discussing the implementation of standards, including the standardization of pricing of goods in this destination,” ani DOT Secretary Cristina Garcia Frasco sa isang panayam ng Teleradyo. “Nagfa-facilitate po tayo ng discussion among the government agencies so that we can come up with a proactive solution to ensure na yung overall tourist experience natin in these destinations is really upheld,” pagpapatuloy niya. Dagdag pa rito, sinabi rin ng opisyal na nais niyang sumailalim sa pagsasanay ang mga stakeholder ng turismo upang mapabuti pa ang serbisyo nila sa mga turista. “I have already directed our regional office of the DOT to conduct the Filipino brand of service trainings sa ating mga involved na stakeholders to make sure that makakabigay [t]ayo ng high level of standards as far as treating our tourists kasi, nakita po talaga natin na 'yung ating mga turista, whether they are local or international, sila talaga yung partners natin in recovery of the tourism industry,” paliwanag ni Frasco. ""[A]t the same time, partners din natin yung ating mga stakeholders kaya importante din po for us to reach out to them. [T]hat is why we’re very optimistic na with these collaborative efforts, [w]e will see an improvement as far as the overall tourist experience in our destinations, including the one in Bohol."" Nito lamang Martes nang pansamantalang sinuspende ni Bohol Gov. Aris Aumentado ang mga biyahe ng motorbanca patungong Virgin island, Panglao dahil sa nakabinbing imbestigasyon sa insidente ng overpricing ng pagkain. BASAHIN:   Bohol sinuspende biyahe ng ilang bangka dahil sa ‘overpricing ng pagkain’ ""The Governor of Bohol has ordered immediate temporary suspension of motorbanca trips to Panglao’s Virgin island pending investigation on the incident of overpriced seafood sold in the area,"" saad niya sa kanyang abiso.  — Philstar.com intern Vivienne Audrey Angeles","Ipinahayag ng Department of Tourism (DOT) ngayong Biyernes ang kagustuhan nilang bigyan ng pamantayang presyo ang mga tourist destination sa Panglao, Bohol.","August 5, 2022  12:27pm",https://www.philstar.com/pilipino-star-ngayon/probinsiya/2022/08/05/2200518/dot-nais-lagyan-standard-price-mga-tourist-spot-sa-bohol
7 drug suspects timbog sa P1.3 milyong shabu at 2 baril,"Pitong drug suspects ang naaresto sa dalawang anti-drug operation sa lalawigan ng Bataan at Pampanga at nakum­piska ang nasa P1.3 mil­yon halaga ng shabu. Sa ulat na nakara­ting kay Brig. Gen. Matthew Baccay, regio­nal police director  ng Central Luzon, kinilala ang mga naaresto sa Barangay Villa Angeles Orion, Bataan na sina John Kevin Manla; Jayson Paguio; Jerry Monla; Mateo Aquimo at Jiezl Angeles at nakumpiska sa kanila ang nasa 50 gramo na pinaghihinalaang shabu na may street value na P400,000, isang .45 caliber pistol at .22 caliber revolver. Samantala, naaresto rin sina Jemaimah Datu, alias Mai-mai at Sadam Bertudam alias Muslim/Kuya sa isang entrapment ope­ration sa Barangay Dau, Mabalacat City, Pampanga at nakum­piska sa kanila ang nasa 130 gramo ng pinaghihinalaang shabu na may street value na P884,000!; isang digital weighing scale; at Android cellphone.",Pitong drug suspects ang naaresto sa dalawang anti-drug operation sa lalawigan ng Bataan at Pampanga at nakum­piska ang nasa P1.3 mil­yon halaga ng shabu.,"August 5, 2022  12:00am",https://www.philstar.com/pilipino-star-ngayon/probinsiya/2022/08/05/2200329/7-drug-suspects-timbog-sa-p13-milyong-shabu-2-baril
Pribadong lupain tinangkang i-takeover sa Rizal: 15 arestado,"Nasa 15 armado ang arestado matapos umano nilang tangkaing kunin ang isang pribadong lupain at disarmahan ang mga nagbabantay na security guard na nagdulot ng matinding tensyon sa Rodriquez, Rizal noong Huwebes ng umaga. Kinilala ang mga dinakip na sina Jessie Pati–o; John Mark Pati–o, Norman Cadiog; Rafael Cruz; Bonifacio Rosario; Jose Birao; Rolly Binag; Ronnie Vendiola; Antonio Bocboc Jr; Lucky Visitation; Ronaldo Davillo; Arlie Aguirre; Narciso Ygot Jr.; Dao Ming Zhe Acoriba, at Jessie Marlou Pati–o, pawang security guard. Sinabi ni Lt. Col. Marcelino Pipo Jr., hepe ng Rodriquez Police, na inihahanda na ang paghahain ng mga kasong trespassing, pananakot, at pangangamkam ng lupa laban sa mga suspek, na pawang guwardiya sa Prosecutor’s Office. Nabatid na sinugod ng nasa 15 katao ang lugar at agad na tinutukan at dinisarmahan ang mga nakatala­gang guwardya sa may 18-ektaryang bakanteng lupa at kanilang sinakop ito malapit sa isang nayon sa tuktok ng Burol na Garden sa Barangay San Jose, noong Huwebes ng alas-9 ng umaga. Nagkagirian sa lugar na sanhi ng matinding tensyon hanggang sa magresponde ang mga pulis at naaresto ang 15 na armado nagpakilalang mga miyembro ng Philippine Drug Enforcement Agency (PDEA) ang mga suspek na may back-up na hindi pa matukoy kung ilang bilang ng mga lalaking lulan ng ilang sasakyan nang biglang i-takeover nila ang lupain, ilan metro ang layo malapit sa Hilltop Garden at Mervil Resort sa Don Mariano St, Barangay San Jose. Ayon kay Ramil Entico, caretaker ng lupa, dalawa sa 13 security guard na sina Mohammad Mayare at Jaffar Mamundug na nakatalaga sa harap ng gate, ay agad na dinisarmahan at inutusan ng mga umatake na dumapa sa lupa.  Nasa 11 guwardiya naman ang nakatakbo sa mataas na bahagi ng lupa na pumusisyon sa napipintong barilan. Kung magpumilit silang atakihin kami sa loob, babarilin namin sila, mahigit tatlo o apat na ektarya na ang kanilang inookupahan,” ayon sa isang guwardya ng JMV security agency. Ayon sa source, isang maimpluwensyang politiko sa Rodriquez ang nasa likod ng pagtatangkang sakupin ang pribadong lupain. Sa kabila ng pag-aresto sa mga umatakeng guwardya, agad silang pinakawalan ng pulisya na ngayo’y inaalam na ng mga nagrereklamo ang dahilan.","Nasa 15 armado ang arestado matapos umano nilang tangkaing kunin ang isang pribadong lupain at disarmahan ang mga nagbabantay na security guard na nagdulot ng matinding tensyon sa Rodriquez, Rizal noong Huwebes ng umaga.","August 7, 2022  12:00am",https://www.philstar.com/pilipino-star-ngayon/probinsiya/2022/08/07/2200945/pribadong-lupain-tinangkang-i-takeover-sa-rizal-15-arestado
"Dalagang guro nakuryente sa banyo, dedo","Patay ang isang dalagang guro makaraang makuryente sa banyo ng kanilang bahay sa Sitio Lavides, Barangay San Isidro ng bayang ito, kamakalawa ng hapon. Kinilala ng pulisya ang biktima na si Ma. Jane Claire Andaya, 22, elementary teacher at residente sa nabanggit na lugar. Ayon sa nakababatang kapatid ng biktima na si Janesa, 19, naligo ang kan­yang ate sa loob ng banyo at nang papalabas na siya bandang alas 3:00 ng hapon ay hinugot nito mula sa pagkakasuksok sa extension ang live wire na may bombilya. Dahil basa ang kamay ay agad dumaloy sa katawan nito ang malakas na boltahe ng kur­yente ito at walang saplot na natumba sa sahig. Nang makita ang pang­yayari, mabilis na humingi ng saklolo sa ibang mga kaanak si Janesa at agad na dinala sa Dona Martha District Hospital ang biktima subalit sa daan pa lamang ay nalagutan na ng hininga.  - Joy Cantos","Patay ang isang dalagang guro makaraang makuryente sa banyo ng kanilang bahay sa Sitio Lavides, Barangay San Isidro ng bayang ito, kamakalawa ng hapon.","August 7, 2022  12:00am",https://www.philstar.com/pilipino-star-ngayon/probinsiya/2022/08/07/2200942/dalagang-guro-nakuryente-sa-banyo-dedo
"Mag-utol na paslit patay, lola sugatan sa kawatan","Patay ang magka­pa­tid na paslit habang sugatan ang ka­­nilang lola nang pag­­sasaksakin ng isang magnanakaw na pumasok sa ka­nilang bahay nitong Lunes sa bayan ng Sta Teresita, Cagayan. Ang magkapatid na nasawi ay kinilalang sina  Mark, 6 at Marco, 5 habang ginagamot ang lola nilang si Eve­lyn Perez, 64. Agad namang na­aresto ang suspek na si Jerry Maba Genova, tubong Calayan, Caga­yan at dating katiwala sa sakahan ni Perez. Batay sa inisyal na imbestigasyon ng Sta. Teresita Police Station, alas-10:40 ng gabi ng Agosto 1, 2022 nang mangyari ang insidente. Ayon kay Perez, ma­ta­pos mapatulog ang kanyang dalawang apo ay tinignan naman niya ang lock ng mga bahay. Subalit, sa kanyang pagbalik sa kwarto ay napansin niya ang  isang lalaking nakasuot ng itim na bonet at may hawak na kutsilyo. Agad siyang pinagsasaksak nito sa iba’t ibang bahagi ng katawan at itinali ang kamay gamit ang cellphone chord at tela naman sa kanyang mga paa. Dito na niya sinu­nod na pinagsasaksak ang kawawang paslit saka nilimas ang personal na ga­mit, pera at mga alahas. Sinampahan na ng kasong robbery with 2 counts of homicide; robbery frustrated homicide, direct assault; resistance and disobedience upon person in authority ang suspek.","Patay ang magka­pa­tid na paslit habang sugatan ang ka­­nilang lola nang pag­­sasaksakin ng isang magnanakaw na pumasok sa ka­nilang bahay nitong Lunes sa bayan ng Sta Teresita, Cagayan.","August 5, 2022  12:00am",https://www.philstar.com/pilipino-star-ngayon/probinsiya/2022/08/05/2200346/mag-utol-na-paslit-patay-lola-sugatan-sa-kawatan
"2 bata tinangay ng agos sa ilog, patay","Dalawang bata ang nasawi makaraang malunod nang tangayin ng malakas na agos habang naliligo sa ilog ng Mandaue City sa Cebu, kamakalawa. Kinilala ang mga biktima na sina Sam Calderon, 5-anyos at kaanak na si Alexander Calderon; pawang residente ng Brgy. Paknaan ng nabanggit na lungsod. Sa ulat ng pulisya, alas-11:45 ng tanghali habang naglalaro nang magkayayaan ang dalawang bata kasama ang isa rin nilang kamag-anak na menor-de-edad na maligo sa Butuanon River sa Zone Ahos ng Brgy. Paknaan nang hindi nagpapaalam sa kanilang mga magulang. Habang naglalangoy sa ilog, napansin ng kasamang batang lalaki na biglang nawala ang mga pinsang sina Sam at Alexander kaya umahon siya at ipinagbigay alam nito sa kanilang tiyahin. Agad na nagsagawa ng search and rescue ope­rations ang mga awtoridad bandang alas-12 ng tanghali ng nasabi ring araw at naiahon ang katawan ng dalawang bata mula sa ilog saka isinugod sa pagamutan sa Mandaue pero idineklarang kapwa dead-on-arrival.","Dalawang bata ang nasawi makaraang malunod nang tangayin ng malakas na agos habang naliligo sa ilog ng Mandaue City sa Cebu, kamakalawa.","August 6, 2022  12:00am",https://www.philstar.com/pilipino-star-ngayon/probinsiya/2022/08/06/2200674/2-bata-tinangay-ng-agos-sa-ilog-patay
"Lady operator, 3 parokyano tiklo sa drug raid","Si­nalakay ng mga ahente ng National Bureau of Investigation (NBI), Philippine Drug Enforcement Agency (PDEA) at Baguio City police ang isang drug den at dito ay naaresto ang isang babae na umano’y operator at tatlo niyang parokyano nitong Miyerkules. Kinilala ang mga suspek na sina Marivic Rodriguez, 56; Cherryl Asim, 37, mula sa  Brgy. Panta San Vicente;  Carlito Javier, 43 na umano’y lover ng una; at Joel Sales, 36. Nakumpiska sa mga suspek ang nasa 18 gramo ng  shabu na nakalagay sa  plastic sachets at iba pang drug paraphernalias. Ayon kay NBI-CAR Supervising Agent Lorenzo Lab-as, na sila ay nakatanggap ng intelligence report na patuloy pa rin si Rodriguez sa pagbebenta ng droga sa kanilang lugar kaya’t isinagawa ang surveillance. Nang magpositibo ay nagdala ang mga otoridad ng search warrants sa bahay ni Rodriguez  sa San Carlos Heights Extn., Brgy. Irisan at naaresto ang mga suspek. Nagbabala naman si PDEA-Cordillera regional director Gil Castro sa mga drug drug den operators sa lungsod na umalis na ng Baguio dahil sila ay determinado na masakote.","Si­nalakay ng mga ahente ng National Bureau of Investigation (NBI), Philippine Drug Enforcement Agency (PDEA) at Baguio City police ang isang drug den at dito ay naaresto ang isang babae na umano’y operator at tatlo niyang parokyano nitong Miyerkules.","August 5, 2022  12:00am",https://www.philstar.com/pilipino-star-ngayon/probinsiya/2022/08/05/2200343/lady-operator-3-parokyano-tiklo-sa-drug-raid
"Ex-mayor ng Lamitan na napatay sa Ateneo, inilibing na","Daan-daang katao at tagasuporta ng napas­lang sa pamamaril sa Ateneo de Manila University (AdMU) na si da­ting Lamitan City Mayor Rosita “Rose” Furigay ang nakiisa sa paghahatid sa kanyang huling hantungan sa Basilan, kahapon. Ayon sa personnel ng Lamitan City Health Office sa mga mamamahayag, daan-daan pa sana ang nais sumama sa burial rites ni Furigay subalit ipinagbawal na rin ng lokal na pamahalaan ang pagdagsa ng mga tao dahil sa ipinatutupad na COVID-19 protocols. Nabatid na kabilang sa mga dumalo sa pag­lilibing kay Furigay ang mga opisyal ng Basilan Provincial Police Office, local executives mula sa mga probinsya at mga kinatawan ng militar at iba’t ibang law enforcement agencies. Si Furigay, kung saan nagtapos ang ikatlo at huling termino nito bilang alkalde sa Lamitan noong Hunyo 30, 2022,  napatay ng suspek na si Dr. Chao-Tiao Yumol sa pag-atake nito sa AdMU sa Quezon City noong Hulyo 24. Kasama pa sa napatay sa pamamaril ang aide ng alkalde na si Victor Capistrano at ang rumespondeng security guard ng AdMU na si Jeneven Bandiala. Nasugatan naman sa pamamaril ang anak ni Furigay na si Hannah na dadalo sana sa kanyang graduation ceremonies sa Admu School of Law ng araw na maganap ang insidente. Dahil sa maligim na insidente, kinansela ng AdMU ang 2022 Commencement Exercises ng Ateneo Law School na naka-iskedyul sana noong Hulyo 24. Si Yumol na agad naaresto ay nahaharap ngayon sa patung-patong na kasong kriminal dahil sa insidente. Unang tinukoy ni Yumol na matinding galit ang nag-udyok sa kanya na magawa ang krimen ay dahil na rin aniya sa dinanas nitong sobrang panggigipit ng pamilya Furigay na humantong sa pagpaplano nitong patayin ang alkalde. Sinabi ni Yumol na ilang beses siyang tinangkang patayin at nakaligtas sa mga pananambang at itinuturo pa nito si Furigay na drug lord o sangkot sa droga. Agad namang pina­bulaanan ng kampo ng mga Furigay ang mga akusasyon ni Yumol. Lumalabas na patung-patong na kasong cyber libel ang ikinaso kay Yumol ni Furigay dahil sa serye ng pag-atake nito sa social media. Kasunod ng pamamaril sa Ateneo, pinatay naman ang ama ni Yumol na si Master Sgt. Rolando Yumol, 69-anyos, retired Philippine Constabulary, sa tapat mismo ng kanyang tindahan sa Brgy. Maligaya, Lamitan City noong Hulyo 29 ng umaga. Wala pang malinaw sa isinagawang imbestigasyon ng Philippine National Police kung “rido” o may kaugnayan ang pagpatay sa nakatatandang Yumol sa naganap na pamamaslang naman ng anak nito sa dating alkalde ng Lamitan.","Daan-daang katao at tagasuporta ng napas­lang sa pamamaril sa Ateneo de Manila University (AdMU) na si da­ting Lamitan City Mayor Rosita “Rose” Furigay ang nakiisa sa paghahatid sa kanyang huling hantungan sa Basilan, kahapon.","August 4, 2022  12:00am",https://www.philstar.com/pilipino-star-ngayon/probinsiya/2022/08/04/2200205/ex-mayor-ng-lamitan-na-napatay-sa-ateneo-inilibing-na
"2,492 aftershocks naitala matapos ang M7.0 Luzon quake","Umaabot na sa ka­buuang 2,492 aftershocks ang naitala sa nagdaang magnitude 7.0 na lindol na ma­tinding nakaapekto sa lalawigan ng Abra at iba pang lalawigan sa Luzon. Ayon sa Philippine Institute of Volcanology and Seismology (Phivolcs) mula sa da­ting 2,018 aftershocks noong nagdaang araw ng Lunes August 1 ay tumaas pa ito sa 2,492 kahapon. Ayon sa Phivolcs sa 2,492 aftershocks, ang 840 aftershocks dito  ay recorded habang ang 59 aftershocks ay naramdaman. Ang aftershocks ay nakapagtala ng mula 1.4  hanggang  5.1 magnitude. Magugunitang sa na­turang lindol, 10 ang namatay at sumentro ang matinding epekto sa lalawigan ng Abra noong nagdaang July 27.","Umaabot na sa ka­buuang 2,492 aftershocks ang naitala sa nagdaang magnitude 7.0 na lindol na ma­tinding nakaapekto sa lalawigan ng Abra at iba pang lalawigan sa Luzon.","August 5, 2022  12:00am",https://www.philstar.com/pilipino-star-ngayon/probinsiya/2022/08/05/2200320/2492-aftershocks-naitala-matapos-ang-m70-luzon-quake
"1 pang bangkay nahukay, 11 na death toll sa lindol","Isa pang bangkay ng 59-anyos na lalaki sa Tubo, Abra ang nadagdag sa mga nasawi kaya pumalo na sa 11 ang death toll sa naganap na magnitude 7 na lindol sa lalawigan at iba pang mga lugar sa Luzon, ayon sa National Disaster Risk Reduction and Management Council (NDRRMC) kahapon. Kinilala ng NDRRMC ang biktima na si Dario Lacaden ng Brgy. Wa­yangan na napinsala ang ulo matapos tamaan ng bumagsak na bubu­ngan na gawa sa kawa­yan na puno ng lupa sa kasagsagan ng lindol noong Hulyo 27. Sa huling tala, nasa 410 katao ang nasuga­tan sa lindol mula sa Cordillera Administrative Region (CAR), Ilocos (Region 1) at Cagayan Valley (Region 2) habang nasa 119, 730 pamilya o 448,990 indibiduwal ang naapektuhan. Nairekord na P33.23 milyong halaga ang napinsala sa agrikultura at P1.34 milyon naman sa imprastraktura. Sa kasalukuyan, ayon pa sa NDRRMC ay nasa 2,395 ng mga indibiduwal ang nanunulu­yan sa 21 evacuation centers sa mga apektadong rehiyon.","Isa pang bangkay ng 59-anyos na lalaki sa Tubo, Abra ang nadagdag sa mga nasawi kaya pumalo na sa 11 ang death toll sa naganap na magnitude 7 na lindol sa lalawigan at iba pang mga lugar sa Luzon, ayon sa National Disaster Risk Reduction and Management Council (NDRRMC) kahapon.","August 6, 2022  12:00am",https://www.philstar.com/pilipino-star-ngayon/probinsiya/2022/08/06/2200677/1-pang-bangkay-nahukay-11-na-death-toll-sa-lindol
Mataas na power rates sa Ilocos kinondena ng mga konsyumer – P4P,"Kinondena ng electricity consumers, sa pangunguna ng Power for People Coalition (P4P), ang sky-high power rates na binabayaran ng mga residente ng Ilocos Norte at Ilocos Sur bagama’t ito ang tahanan ng Bangui Windmills, na pinagtibay bilang simbolo ng kampanya ni Pangulong Ferdinand “Bongbong” Marcos, Jr., na taal na taga-lalawigan. Ang mga residente ng Ilocos Norte na pinagseserbisyuhan ng Ilocos Norte Electric Cooperative (INEC), ay nagbaba­yad umano ng aabot sa ?16.767 kada kilowatthour, habang ang Ilocos Sur residents na kumukuha ng elektrisidad mula sa Ilocos Sur Electric Cooperative, Inc. (ISECO) ay may residential charge na ?16.1192 kada kilowatthour. Para sa paghahambing, ang Manila Electric Company (Meralco) ay may charges na ?9.7545. “It is unconscionable for any Filipino to pay more than 16 pesos per kilowatthour for their electricity, especially in Ilocos, a region not as developed as the National Capital Region, a region that has abundant potential renewable energy, and a region that has recently suffered from a natural disaster. You know you’re really doing something wrong if Meralco looks good compared to you,” ayon kay P4P convenor Gerry Arances. Binigyang-diin ni  Arances na ang ‘coal’ o karbon ang pangunahing dahilan sa mataas na power rates na ipinapasan sa mga kons­yumer sa rehiyon,  kung saan ang power supply agreements (PSAs) ay  electric cooperatives. Nagbabala rin ang green energy advocate na ang sitwasyon sa Ilocos ay maaari ring mangyari sa buong bansa.","Kinondena ng electricity consumers, sa pangunguna ng Power for People Coalition (P4P), ang sky-high power rates na binabayaran ng mga residente ng Ilocos Norte at Ilocos Sur bagama’t ito ang tahanan ng Bangui Windmills, na pinagtibay bilang simbolo ng kampanya ni Pangulong Ferdinand “Bongbong” Marcos, Jr., na taal na taga-lalawigan.","August 4, 2022  12:00am",https://www.philstar.com/pilipino-star-ngayon/probinsiya/2022/08/04/2200199/mataas-na-power-rates-sa-ilocos-kinondena-ng-mga-konsyumer-p4p
Malakas na pagsingaw ng Bulkang Taal ibinabala,"Nakapagtala ng malakas na pagsi­ngaw (steaming activity) ang Bulkang Taal sa lalawigan ng Batangas na may taas na 2,800 metro na napadpad sa may  timog-kanluran ng bulkan. Ayon sa Philippine Institute of Volcano­logy and Seismology (Phivolcs), ang bulkan ay nakapagtala rin ng pagluwa ng may 12,125 tonelada ng asupre at upwelling ng mainit na volcanic fluids mula sa main crater lake ng bulkan. Nagtala rin ang Bulkang Taal ng isang  volcanic tremor na may siyam na minuto ang tagal at  low-level background tremor gayundin ang pag- impis ng Taal Volcano Island (TVI). Nananatili namang nasa alert level 1 ang Taal volcano. Patuloy namang ipinagbabawal ng Phivolcs ang pagpasok ng sinuman sa may  main crater ng bulkan at Daang Kastila fissures, gayundin ay pinagbabawal ang pagpunta ng sinuman sa may Taal lake. Bawal din ang pag­lipad ng anumang aircraft malapit sa tuktok ng bulkan dulot posibleng biglaang phreatic explosions, volcanic earthquakes, manipis na ashfall at  pagbuga ng mga nakalalasong gas mula sa bulkan.","Nakapagtala ng malakas na pagsi­ngaw (steaming activity) ang Bulkang Taal sa lalawigan ng Batangas na may taas na 2,800 metro na napadpad sa may  timog-kanluran ng bulkan.","August 5, 2022  12:00am",https://www.philstar.com/pilipino-star-ngayon/probinsiya/2022/08/05/2200325/malakas-na-pagsingaw-ng-bulkang-taal-ibinabala
Bloodletting sa Bulacan: 259 bags ng dugo nalikom,"Umabot sa 259 bags ng dugo ang nalikom ng Damayang Filipino Movement (DFM) sa isinagawang bloodletting activity sa Capitol Gymnasium sa Malolos City. Katuwang sa DFM project ang Department of Health (DOH), Bulacan Provincial Health Office at Masonic Lodge 439. Nakiisa sa naturang aktibidad nitong Lunes ng umaga ang mga bumbero, pulis, sundalo, reserved officers ng Philippine Army, NGO’s, Marilao Kaagapay Eagles Club at Kaagapay Law Enforcers Eagles Club. Ayon kay Athenie Bautista ng DFM, layon ng proyekto na makalikom ng maraming dugo upang makatulong sa mga Bulakeños na lubhang nangangailangan nito. Nabatid na dumaan sa mahigpit na screening ang lahat ng mga walk ins na nag-donate ng kanilang dugo habang hindi pinayagan ang mga puyat o kulang sa tamang tulog, kulang sa tamang timbang, may comorbi­dity tulad ng high blood, anemic at pulmonya, at mga bagong naturukan ng booster vaccine. Dumalo sa nasabing proyekto sina Bulacan Governor Daniel Fernando at Vice Governor Alex Castro. Nagpasalamat naman si Gov. Fernando sa mga nakiisa at nag-alay ng kanilang dugo para sa adhikain na magdugtong ng buhay ng mga Pilipinong nangangailangan nito lalo na ngayong nanatili ang pandemya ng Covid-19, may dengue outbreak at iba pang malalang sakit.",Umabot sa 259 bags ng dugo ang nalikom ng Damayang Filipino Movement (DFM) sa isinagawang bloodletting activity sa Capitol Gymnasium sa Malolos City.,"August 4, 2022  12:00am",https://www.philstar.com/pilipino-star-ngayon/probinsiya/2022/08/04/2200200/bloodletting-sa-bulacan-259-bags-ng-dugo-nalikom
"Trader nakuryente sa palaisdaan, dedo","Isang negos­yante ang nasawi matapos makuryente sa isang fishpond sa Lucena City, Quezon, ayon sa ulat ng pulisya kahapon. Kinilala ng Lucena City Police ang nasawing biktima na si Robert Ortega, residente sa nasabing lungsod. Siya ay nadatnan ng mga residente at kaanak sa may palaisdaan na wala nang buhay sa Brgy. Daahican noong Martes ng gabi. Lumalabas sa imbestigasyon na habang may inaayos ang biktima sa kawad ng kuryente nang aksidenteng mapahawak siya sa live wire habang nakalubog ang katawan niya sa tubig ng fishpond sanhi upang agad ma­ngisay. Dahil sa lakas ng boltahe ay agad na nasawi ang biktima sa naturang lugar.","Isang negos­yante ang nasawi matapos makuryente sa isang fishpond sa Lucena City, Quezon, ayon sa ulat ng pulisya kahapon.","August 4, 2022  12:00am",https://www.philstar.com/pilipino-star-ngayon/probinsiya/2022/08/04/2200202/trader-nakuryente-sa-palaisdaan-dedo
Magsasaka nakuryente sa nakalambiting kawad,"Hindi sukat akalain ng isang magsasaka na ang ilang araw nang inirereklamong nakalambiting kable ng Albay Power Energy Corporation (APEC) ang siyang tatapos sa kanyang buhay matapos makur­yente habang magsusuga sana ng kanyang mga kalabaw at baka sa kanilang lupain sa Brgy. San Vicente Pequeño ng bayang ito, kamakalawa ng madaling araw. Patay na nang ma­tag­puan ng kanyang kapatid ang biktimang kinilalang si Frederick Marbida Magdasoc, nasa hustong gulang at residente ng natu­rang lugar. Sa ulat, dakong alas-4:30 ng madaling araw umalis ng bahay ang biktima para magpastol ng kanyang kalabaw at baka. Gayunman, dahil sa posibleng madilim pa ang kapaligiran ay hindi nito napansin ang nakalambiting putol na kable sa kanyang daraanan dahilan para dumikit ito sa katawan ng biktima at agad nangisay. Dakong alas-6:00 ng umaga nang matagpuan siya ng kapatid na si Noel na nakahandusay at patay na. Sa reklamo ng pa­milya, noong Hulyo 30 ay personal na inireport ng biktima sa management ng APEC ang nakalambi­ting mga kable sa poste pero walang naging aksyon ang naturang electric corporation dahilan para ito rin ang makakuryente sa biktima.","Hindi sukat akalain ng isang magsasaka na ang ilang araw nang inirereklamong nakalambiting kable ng Albay Power Energy Corporation (APEC) ang siyang tatapos sa kanyang buhay matapos makur­yente habang magsusuga sana ng kanyang mga kalabaw at baka sa kanilang lupain sa Brgy. San Vicente Pequeño ng bayang ito, kamakalawa ng madaling araw.","August 5, 2022  12:00am",https://www.philstar.com/pilipino-star-ngayon/probinsiya/2022/08/05/2200337/magsasaka-nakuryente-sa-nakalambiting-kawad
"Taga-Bulacan, instant multi-millionaire sa lotto","Instant milyonaryo ang isang lucky bettor mula sa Bulacan matapos mapanalunan ang mahigit P15.8 milyong jackpot prize sa Super Lotto 6/49 na binola ng Philippine Cha­rity Sweepstakes Office (PCSO) nitong Martes ng gabi. Ayon sa PCSO, matagumpay na nahulaan ng lucky bettor ang six-digit winning combination na 28-45-09-12-21-19 kaya’t napanalunan nito ang katumbas na jackpot prize na P15,840,000.00. Nabili umano ng lucky bettor ang kanyang lucky ticket sa Balagtas, Bulacan. Pinayuhan naman ng PCSO ang masuwerteng mananaya na upang makubra ang kanyang napanalunan ay magtungo lamang sa punong tanggapan ng PCSO sa Mandaluyong City at iprisinta ang kanyang lucky ticket at dalawang valid IDs. Muli ring hinikayat ng PCSO ang publiko na tangkilikin ang kanilang mga palaro, partikular na ang lotto, upang magkaroon ng pagkakataong maging milyonaryo, ay makatulong pa sa mga taong nangangailangan. Ang Super Lotto 6/49 ay binobola tuwing Martes, Huwebes at Linggo.",Instant milyonaryo ang isang lucky bettor mula sa Bulacan matapos mapanalunan ang mahigit P15.8 milyong jackpot prize sa Super Lotto 6/49 na binola ng Philippine Cha­rity Sweepstakes Office (PCSO) nitong Martes ng gabi.,"August 4, 2022  12:00am",https://www.philstar.com/pilipino-star-ngayon/probinsiya/2022/08/04/2200203/taga-bulacan-instant-multi-millionaire-sa-lotto
"Higit P6 milyong yosi nasabat, 5 crew ng bangka timbog","Limang boat crew ang naaresto habang umaabot sa mahigit P6 milyong halaga ng pulist na sigarilyo ang naharang ng Naval troops sa karagatang sakop ng Balod Island sa bayan ng Banguingui sa Sulu noong Linggo. Kinilala ni Adaci ang mga nadakip na sina Monal Sappari Haili, Asmad Ismael Tingkahan, Latas TIngkahan Ismael, Bardi Ukkang, at Alsi Tingkahan. Sinabi ni Rear Admiral Toribio Adaci Jr., comman­der ng Naval Forces Western Mindanao, na ang mga kontrabando ay karga ng Jungkong, isang bangkang kahoy lulan din ang mga suspek. Karga ng bangka ang may 182 master cases ng imported na sigarilyo na may brand gaya ng Astro at Fort, na tinatayang aabot ng P6.62 milyon ang halaga. Nagkaroon pa ng habulan sa karagatan hanggang sa makorner ng mga awtoridad ang bangka na nagresulta sa pagkakasamsan ng mga smuggled cigarettes at pagkaakaresto ng limang suspek. Dinala na ang bangka sa Ensign Majini Pier sa Naval Station Romulo Espaldon sa Zamboanga City, habang ang limang boat crew at ang mga nasabat na sigarilyo ay hawak na ng Bureau of Customs.",Limang boat crew ang naaresto habang umaabot sa mahigit P6 milyong halaga ng pulist na sigarilyo ang naharang ng Naval troops sa karagatang sakop ng Balod Island sa bayan ng Banguingui sa Sulu noong Linggo.,"August 4, 2022  12:00am",https://www.philstar.com/pilipino-star-ngayon/probinsiya/2022/08/04/2200204/higit-p6-milyong-yosi-nasabat-5-crew-ng-bangka-timbog
Miyembro ng PNP-SAF dedo sa sariling baril,"Isang miyembro ng PNP-Special Action Force (SAF) ang na­ma­tay sa kanyang sariling baril sa loob ng  kampo ng Police Regional Office-12, nitong Miyerkules. Ayon sa mga pulis na sila ay nakarinig ng putok mula sa barracks at nang kanilang puntahan ay nakita nila ang biktima na si Police Corporal John Paul Dayang Alintana ay duguang nakabulagta sa sahig at isa ng patay. Inatasan ni Brig. Gen. Alexander Tagum, director of PRO-12, ang masusing imbestigasyon sa insidente.","Isang miyembro ng PNP-Special Action Force (SAF) ang na­ma­tay sa kanyang sariling baril sa loob ng  kampo ng Police Regional Office-12, nitong Miyerkules.","August 5, 2022  12:00am",https://www.philstar.com/pilipino-star-ngayon/probinsiya/2022/08/05/2200332/miyembro-ng-pnp-saf-dedo-sa-sariling-baril
P1 bilyon napinsala ng 7.3 magnitude na lindol – NDRRMC,"Umakyat na sa P1 bilyon ang halaga ng pinsala sa mga imprastraktura sa Northern Luzon bunsod ng magnitude 7.3 na lindol na tumama sa Abra, ayon sa pinakahuling ulat ng National Disaster Risk Reduction and Management Council (NDRRMC) kahapon. Sa tala ng NDRRMC, nasa 1,470 infrastructures na nagkakahalaga ng P1,252,288,371.81 ang naiulat na nawasak ng malakas na lindol sa Ilocos Region, Cagayan Region, at Cordillera Administrative Region. May kabuuang P651,519,209 pinsala naman sa Ilocos; P32,029,162.81 sa Caga­yan; at P568,740,000 sa Cor­dille­ra region. Umabot din sa 28,289 na kabahayan ang partially damage sa lindol habang nasa 413 ang totally damage sa Ilocos, Cagayan, Cordillera, at sa National Capital Region habang may 10 indibiduwal ang naiulat na nasawi at 394 ang nasugatan sa nasabing kalamidad. Naitala pa na may 404,370 indibidwal o 105,241 pamilya ang apektado sa 1,115 barangay sa Ilocos, Caga­yan, at Cordillera bunsod ng lindol. Sa report ng Department of Agriculture (DA), nasa P263 mil­yong ha­laga ng irrigation system, farm-to-market roads at farm structures ang nasira ng lindol kasama pa ang naitala ng National Irrigation Administration na P4.5 milyong pinsala. Ayon sa DA, mula sa Cordillera Administrative Region at Ilocos Region ang mga nasirang farm structures pero wala namang crop damage rito. Wala namang naiulat na nasira sa Pantabangan at Magat Dam na nasa Northern Luzon. Sa kabila nito, sinabi ng DA na hindi naman naantala ang suplay ng pagkain sa Northern Luzon dahil agad na nagsagawa ng clea­ring ope­ration sa mga kalsada. Wala ring natatanggap na ulat ang DA na nagkakaroon ng iregularidad sa presyo ng mga pagkain at iba pang pangunahing bilihin. Sa ngayon, sinabi ng DA na mayroong dala­wang Kadiwa trucks na may laman ng 4.36 metric tons ng mga gulay at iba pang pagkain ang nag-iikot sa mga munisipalidad sa Bucay, Penarrubia, Manabo, Dang­las, La Paz, Lagayan, Dolores, Deet, at Tayum. Nagpadala na rin ang Bureau of Fisheries and Aquatic Resour­ces (BFAR) ng Kadiwa trucks na may lamang dalawang metric tons ng isda sa mga apektadong lugar. Tiniyak naman ng National Food Authority (NFA) na sapat ang suplay ng bigas sa Northern Luzon. Samantala, sa update ng Disaster Risk Reduction and Management Service ng Department of Education (DepEd), nasa 495 na lang na paaralan ang apektado ng lindol sa Abra mula sa anim na rehiyon sa Luzon hanggang alas-12:00 ng tanghali ng Agosto 1. Sa naturang bilang, 276 na paaralan ang napinsala kung saan may 743 silid-aralan ang bahagyang napinsala, habang 534 na silid-aralan ang lubusang napinsala ng pagyanig. -  Angie Dela Cruz at Mer Layson","Umakyat na sa P1 bilyon ang halaga ng pinsala sa mga imprastraktura sa Northern Luzon bunsod ng magnitude 7.3 na lindol na tumama sa Abra, ayon sa pinakahuling ulat ng National Disaster Risk Reduction and Management Council (NDRRMC) kahapon.","August 3, 2022  12:00am",https://www.philstar.com/pilipino-star-ngayon/probinsiya/2022/08/03/2199961/p1-bilyon-napinsala-ng-73-magnitude-na-lindol-ndrrmc
"Armadong grupo umatake sa Quezon: 1 patay, 2 sugatan","Patay agad ang magsasaka habang malubhang nasugatan ang dalawa pa matapos umatake at mamaril sa mga kabahayan ang apat na armadong lalaki na hinihinalang mga mi­yembro ng komunistang New People’s Army (NPA) sa Sitio Matikol, Barangay Pansoy ng bayang ito, kamakalawa ng gabi. Ang biktima na nagtamo ng mga tama ng bala ng hindi pa batid na kalibre ng baril sa ulo at katawan ay nakilalang si Bernabe Ebarsabal, 63, may-asawa habang ginagamot sa San Francisco Municipal Hospital sanhi ng mga tama ng bala sa katawan sina Dondon Argawanon at Jurnel Nick Rivera, 55. Ayon Kay P/Staff Sgt. Aikee Genton, officer on case, nakaupo sa terrace ng kanyang bahay si Ebarsabal nang paulanan siya ng punglo ng apat na hindi nakilalang mga lalaki na pinaniniwalaang mga rebelde dakong alas-7:00 ng gabi. Nang matiyak ng mga salarin na patay na si Ebarsabal, nagtungo naman sila sa labas ng bahay ng dalawa pang magsasaka na may 15 metro lang ang layo sa bahay ng nasawi saka pinaulanan ng bala. Inaalam pa ng pulis­ya ang pagkakakilanlan ng mga tumakas na salarin at ang motibo sa pamamaril.","Patay agad ang magsasaka habang malubhang nasugatan ang dalawa pa matapos umatake at mamaril sa mga kabahayan ang apat na armadong lalaki na hinihinalang mga mi­yembro ng komunistang New People’s Army (NPA) sa Sitio Matikol, Barangay Pansoy ng bayang ito, kamakalawa ng gabi.","August 3, 2022  12:00am",https://www.philstar.com/pilipino-star-ngayon/probinsiya/2022/08/03/2199959/armadong-grupo-umatake-sa-quezon-1-patay-2-sugatan
"Cement mixer bumagsak:15-anyos nalibing nang buhay, 2 pa malubha","Patay ang 15-anyos na obrero habang dalawa pang kasamahang menor-de-edad ang malubhang nasugatan matapos mabagsakan ng isang cement mixer habang abala sila sa trabaho sa Sitio Payda, Bayabas, Sablan, Benguet kamakalawa ng hapon. Ang biktima na isa ring high school student ay idineklarang dead-on-the-spot sa insidente na naganap dakong alas-4:30 ng hapon sa isang ginagawang pader sa gilid ng Sitio Payda. Nilalapatan naman ng lunas sa Baguio Ge­neral Hospital and Medical Center (BGHMC) ang dalawa pang obrero na 16 at 17-anyos. Ayon sa report ng Benguet Police, ang concrete mixer truck na minamaneho ng isang 22-anyos na lalaki ay magdidiskarga sana ng halong konkreto at semento sa lugar nang bumigay ang lupa kung saan nakahimpil ang mixer. Dahil dito, ang malaki at mabigat na makina ay biglang bumagsak at tumama naman ito sa 15-anyos na obrero sanhi upang malibing sa putik at bato mula sa mixer habang ang dalawa ay natabunan ng gumuhong lupa. Rumesponde sa lu­gar ang mga rescuers su­balit nahirapan sila sa pagrekober sa katawan ng 15-anyos habang agad na isinugod sa ospital ang dalawa nang makuha mula sa gumuhong lupa.","Patay ang 15-anyos na obrero habang dalawa pang kasamahang menor-de-edad ang malubhang nasugatan matapos mabagsakan ng isang cement mixer habang abala sila sa trabaho sa Sitio Payda, Bayabas, Sablan, Benguet kamakalawa ng hapon.","August 3, 2022  12:00am",https://www.philstar.com/pilipino-star-ngayon/probinsiya/2022/08/03/2199960/cement-mixer-bumagsak15-anyos-nalibing-nang-buhay-2-pa-malubha
9 magkaanak sa Cebu nalason sa kinaing butete; 1 todas,"Isang ginang ang patay habang isinugod naman sa ospital ang walong iba pa matapos  malason sa kinaing pufferfish o butete sa Caubian Island, Lapu-Lapu City nitong Miyerkules. Bukod sa nasawing ginang, nalason din ang kanyang mister, 4 na anak at 3 apo na may edad 4, 5, at 9-anyos. Stable naman ang kondisyon ng 8 pas­yente ngunit kailangan umano muna silang obserbahan sa loob ng 24 oras. Ayon sa medical officer ng Sta. Rosa Community Hospital sa Olango Island na si Dr. Eris Augusto, Miyerkules ng umaga nang kumain ang mag-anak ng butete. Nakaramdam na lang sila ng panghihina ng katawan at pagkahilo bandang tanghali, partikular na ang ginang na kumain ng lamang loob ng isda. Paalala ni Augusto sa publiko, iwasan ang pagkain ng butete dahil sa taglay nitong lason.","Isang ginang ang patay habang isinugod naman sa ospital ang walong iba pa matapos  malason sa kinaing pufferfish o butete sa Caubian Island, Lapu-Lapu City nitong Miyerkules.","August 5, 2022  12:00am",https://www.philstar.com/pilipino-star-ngayon/probinsiya/2022/08/05/2200323/9-magkaanak-sa-cebu-nalason-sa-kinaing-butete-1-todas
Bohol sinuspende biyahe ng ilang bangka dahil sa ‘overpricing ng pagkain’,"Pansamantalang sinuspende ni Bohol Gov. Aris Aumentado ang mga biyahe ng motorbanca patungong Virgin island, Panglao dahil sa nakabinbing imbestigasyon kaugnay ng napaulat na pagbebenta ng overpriced seafood sa naturang lugar. Ito’y matapos kumalat sa social media ang resibo ng mga turista na kung saaan umabot sa P26,000 ang kanilang bill sa kinaing seafood. ""The Governor of Bohol has ordered immediate temporary suspension of motorbanca trips to Panglao’s Virgin island pending investigation on the incident of overpriced seafood sold in the area,"" saad sa pahayag ng opisyal, Martes. ""This followed after a social media post went viral yesterday about the overpriced seafood sold at the Virgin Island. A group of tourists paid over P26,000 last Friday for a meal that they ate while in the area."" Dagdag pa rito, sinabi rin ng pahayag na nagdulot ng pagkaalarma sa gobernador ang naturang insidente dahilan upang magkasa siya ng emergency meeting upang pag-usapan ang sitwasyon. Kaugnay nito, nagpasalamat naman ang Department of Tourism (DOT) sa mga lokal na pamahalaan ng Bohol at Panglao para sa pag-iimbestiga nila sa napaulat na overpricing ng pagkain sa nasabing isla. ""The alleged overpricing of seafood by vendors in Virgin Island, Panglao, Bohol is a matter that the Department of Tourism (DOT) takes seriously especially as it concerns the welfare of tourists whose continued support for our destinations is critical to the recovery of the tourism industry,"" saad ni DOT  Secretary Christina Frasco sa isang pahayag. ""My office has been in touch with the LGUs, and I thank Governor Aris Aumentado and Mayor Boy Arcay for immediately initiating an investigation into this matter, and taking initial steps at regulation,"" pagpapatuloy pa niya.  — Philstar.com intern Vivienne Audrey Angeles","Pansamantalang sinuspende ni Bohol Gov. Aris Aumentado ang mga biyahe ng motorbanca patungong Virgin island, Panglao dahil sa nakabinbing imbestigasyon kaugnay ng napaulat na pagbebenta ng overpriced seafood sa naturang lugar.","August 3, 2022  10:45am",https://www.philstar.com/pilipino-star-ngayon/probinsiya/2022/08/03/2200000/bohol-sinuspende-biyahe-ng-ilang-bangka-dahil-sa-overpricing-ng-pagkain
8 patay sa pag-araro ng dump truck,"Walo katao ang patay matapos araruhin ng rumaragasang dump truck ang isang motorsiklo at kotse sa highway ng Nasugbu Lunes ng umaga. Kinilala ng Batangas Police ang mga nasawing biktima na sina Eduard Ferrer, driver ng isang motorsiklo at Hipolito Sangalang, ang driver naman ng isang kotse na inararo ng truck. Kabilang din sa mga nasawi ang mga sakay sa kotse ni Sangalang na sina Amado Santos, 53, Evelyn Santos, 56, Jerson Santos, 26, Jayvee Santos, 24 Cathe­rine Ampo, 24 at isang 4 na buwang babaeng sanggol. Batay sa report, bina­bagtas ng dump truck na minamaneho ni Bren Bryan Cons­tantino ang palusong na bahagi ng highway sakop ng Sitio Lodlod, Barangay Aga nang mawalan ito ng kontrol matapos na mag-overtake dakong alas-4:45 ng umaga. Sa isinagawang imbestigasyon, nawalan umano ng preno ang truck na kargado ng buhangin na patungo sa direksyon ng Nasugbu galing sa Mexico, Pampanga. Sinagasa rin nito ang isang fruit stand na nasa gilid ng kalsada bago nito madaganan ang motorsiklo at kotse na kasalubong nito sa highway. Bahagyang nasugatan din ang driver ng cargo truck at ang dalawang pahinante nito. Batay sa tala ng Nasugbu Police, mula noong 2017, hindi bababa sa 15 katao na ang nasasawi sa mga nangyaring aksidente sa nasabing lugar partikular, sa mga Sitio ng Bukaki, Bayabasan at Lodlod, sakop lahat ng Barangay Aga. -  Joy Cantos",Walo katao ang patay matapos araruhin ng rumaragasang dump truck ang isang motorsiklo at kotse sa highway ng Nasugbu Lunes ng umaga.,"August 2, 2022  12:00am",https://www.philstar.com/pilipino-star-ngayon/probinsiya/2022/08/02/2199660/8-patay-sa-pag-araro-ng-dump-truck
"QMC basement na dating tambakan ng COVID-19 waste, isasaayos ni Gov. Tan","Isasaayos ni Quezon Governor Helen Tan ang basement ng Quezon Medical Center (QMC) na dating ginawang tambakan ng COVID-19 waste at sa hindi nahahakot na mga bangkay matapos matuklasan nito na pinabayaan sa matagal na panahon ang nasabing lugar. Sa muling pagbisita ng gobernador sa QMC, ang sentro at pinakamalaking public hospital sa lalawigan, ay ininspeksyon naman nito ang basement area at doon ay nakita niya ang aktuwal at kasalukuyang kalagayan. Sa halip aniya na magamit ang mala­king espasyo ng ospital para sa karagdagang pasilidad ay ginawa na lamang tambakan ng mga basura at mga sirang kagamitan tulad ng wheelchair, oxygen tanks, hospital beds at iba pa. Naging kontrobersyal noong 2021 ang QMC dahil sa hindi nahahakot na mga hospital waste at mga inuuod na bangkay na biktima ng COVID-19 na nakasilid sa mga body bag at nakatambak lamang sa pasilyo ng morgue na malapit sa basement area. Ayon pa sa gobernador, isang ring doktora, posibleng pagmulan ang naturang lugar ng mga sakit kung hindi mabibigyan ng kaukulang aksyon kaya naman inatasan nito ang tanggapan ng Provincial General Services at Provincial Engineering Office na agad maipalinis at isaayos ang basement upang mas mapakinabangan. Prayoridad na tinututukan ngayon ni Tan sa ilalim ng kanyang HEALING Agenda ang pagsasaayos ng serbisyong pangkalusugan sa mga pampublikong pagamutan sa buong lalawigan at kabilang dito ang pagsasaayos ng mga pasilidad nito.",Isasaayos ni Quezon Governor Helen Tan ang basement ng Quezon Medical Center (QMC) na dating ginawang tambakan ng COVID-19 waste at sa hindi nahahakot na mga bangkay matapos matuklasan nito na pinabayaan sa matagal na panahon ang nasabing lugar.,"August 4, 2022  12:00am",https://www.philstar.com/pilipino-star-ngayon/probinsiya/2022/08/04/2200201/qmc-basement-na-dating-tambakan-ng-covid-19-waste-isasaayos-ni-gov-tan
Kelot na umano'y nagbebenta ng 'male to male porn videos' timbog sa Cebu City,"Nadakip ng mga otoridad ang isang 19 anyos na lalaki na hinihinalang operator ng cyber pornography sa Cebu City. Kinilala ang suspek na si Romilo Romero mula Barangay Bulacao ng naturang lungsod. Batay sa imbestigasyon, ginagamit umano ng lalaki ang social media sites tulad ng Facebook at Twitter sa pagbebenta niya ng kanyang mga bidyo na nakikipagtalik sa kapwa niya lalaki kung saan ang iba rito ay mga menor de edad pa. Ayon sa ulat ng My TV Cebu, ibinebenta ng suspek ang kanyang mga bidyo sa halagang P200.00 pataas bawat isa. Nito lamang Biyernes, ika-29 ng Hulyo, naaresto si Romero matapos magkasa ng isang entrapment and rescue operation ng mga otoridad. Isang undercover agent ang nakipagtransaksyon sa suspek na siyang nag-alok ng “all-around” na sekswal na mga gawain sa menor de edad sa halagang P2,500.00. Nahaharap sa kasong paglabag sa Anti-Trafficking in Persons Act of 2003 at Anti-Child Pornography Act of 2009 si Romero.  — Philstar.com intern Vivienne Audrey Angeles",Nadakip ng mga otoridad ang isang 19 anyos na lalaki na hinihinalang operator ng cyber pornography sa Cebu City.,"August 2, 2022  9:48am",https://www.philstar.com/pilipino-star-ngayon/probinsiya/2022/08/02/2199736/kelot-na-umanoy-nagbebenta-ng-male-male-porn-videos-timbog-sa-cebu-city
"Lover ni misis, utas sa shotgun ni mister","Patay ang isang lalaki nang barilin ng “de-sabog” ng kanyang kapitbahay na mister dahil sa selos matapos madiskubre ang pakikipagrelasyon umano nito sa misis ng huli sa Isabela noong Linggo ng umaga. Dead-on-the-spot ang biktimang si James Pagdilao, 39, habang pinaghahanap ng pulisya ang suspek na si Alfonso Carlos Iplasido, 61; kapwa residente ng Brgy. Yeban Sur, Benito Soliven, Isabela. Batay sa report ng Benito Soliven Police, dakong alas-7:45 ng umaga nang maganap ang krimen sa Purok- 6, Yeban Sur, nitong Linggo. Sa imbestigasyon ng pulisya, nagpapastol ang biktima ng kanyang alagang baka sa lugar nang bigla na lamang lapitan ng suspek at barilin gamit ang isang homemade shotgun. Lumilitaw na nalaman ng suspek na may relasyon ang kanyang misis at biktima, ilang taon na ang nakalilipas. Sa matinding galit na kinikimkim ng mister matapos na hindi nito matanggap ang pagtataksil ng asawa at mismong kapitbahay ay isinagawa nito ang krimen. Matapos ang pagpatay, tumakas ang nasabing mister.",Patay ang isang lalaki nang barilin ng “de-sabog” ng kanyang kapitbahay na mister dahil sa selos matapos madiskubre ang pakikipagrelasyon umano nito sa misis ng huli sa Isabela noong Linggo ng umaga.,"August 3, 2022  12:00am",https://www.philstar.com/pilipino-star-ngayon/probinsiya/2022/08/03/2199957/lover-ni-misis-utas-sa-shotgun-ni-mister
5 bayan sa Bicol pinalubog ng bagyong Ester,"Limang bayan sa probinsya ng Bicol ang hindi madaanan na kalsada matapos malubog sa baha at gumuho ang mga lupa na dala ng bagyong Ester noong Sabado. Ayon sa tagapagsa­lita ng Office of Civil Defense Bicol (OCD-5) na si Gremil Alexis Naz, hindi bababa sa anim na insidente ng pagbaha at landslide ang kanilang naitala sa Camarines Sur at Albay dahil sa malakas na pag-ulan dulot ng Tropical Depression Ester mula silangan ng Itbayat, Batanes. Ilan sa mga bayan na labis na naapektuhan ay ang mga munisipalidad ng Nabua, Baao, Buhi sa lalawigan ng Camarines Sur, at Guinobatan, naman sa lalawigan ng Albay. Kinumpirma rin ni Naz na limang kalsada sa mga munisipalidad ng Nabua, Baao, at Buhi sa Camarines Sur ang hindi madaanan dahil sa mataas ang tubig-baha. Aniya, tuluy-tuloy ang ginagawang monitoring ng OCD-5 at koordi­nasyon sa mga Disaster Risk Reduction Management Offices ng mga apektadong probinsya. Pinayuhan ng OCD Bicol ang mga local government units (LGUs) na tutukan ang kanilang mga nasasakupan lalo na sa mga lugar na bahain at may posibilidad na pagguho ng lupa. Sa huling ulat bandang alas-11:00 ng umaga noong Sabado ng Philippine Atmospheric, Geophysical and Astronomical Services Administration (PAGASA), wala pa silang namataan na tropical cyclone wind signal su­balit may katamtaman at minsan ay malakas na pag-ulan ang aasahan sa susunod na 24 na oras sa ilang probinsya sa kanlurang bahagi ng Central at Southern Luzon, kabilang ang Metro Manila at Visayas dahil sa southwest monsoon na pinalakas ni Ester na nakalabas na bansa, at ang tropical storm Songda na nasa labas pa rin ng Philippine area of responsibility. Nagpaalala rin ang mga awtoridad sa mga residenteng nakatira sa mga malalapit na baybayin at bahain na lugar na maging alerto sa posibleng paglilikas at mag-ingat sa lahat ng oras.",Limang bayan sa probinsya ng Bicol ang hindi madaanan na kalsada matapos malubog sa baha at gumuho ang mga lupa na dala ng bagyong Ester noong Sabado.,"August 1, 2022  12:00am",https://www.philstar.com/pilipino-star-ngayon/probinsiya/2022/08/01/2199391/5-bayan-sa-bicol-pinalubog-ng-bagyong-ester
Ginang tepok sa sunog sa Bulacan,"Binawian ng buhay ang isang ginang dahil sa mga pinsala sa kanyang katawan matapos ma-trap sa nasusunog niyang bahay matapos ang isang pagsabog kamakalawa ng gabi sa Brgy. San Marcos ng nasabing bayan. Sa inisyal na ulat, kinilala ang biktimang si Ligaya Regalado, 56-anyos, residente ng Purok Dos, Brgy. San Marcos sa nabanggit na bayan. Sa inisyal na imbes­tigasyon ng mga tauhan ng Bureau of Fire Protection (BFP), hindi nakalabas sa nasusunog nilang bahay ang biktima dahil sa mga window grill na nakakabit sa paligid nito. Ayon sa kapatid ng biktima na si Gary, maaga silang natulog na magkakapatid matapos magpa-booster shot nang biglang sumiklab ang apoy sa kanilang bahay dakong alas-8:00 ng gabi. Agad umanong nagtakbuhan ang pamilya palabas ng bahay subalit nagulat na lamang sila nang wala ang kanyang kapatid sa labas na si Ligaya. Sinubukan pa nilang iligtas ang nakababatang kapatid subalit hindi na nila nagawa dahil sa sobrang lakas ng apoy. Napag-alaman mula sa BFP na ancentral house ang nasunog na bahay at gawa ito sa mga mahihinang mater­yales kaya madaling tinupok ng apoy. Sinasabing may sumabog mula sa bahay bago sumiklab ang apoy kaya inaalam pa ng BFP kung ito ay tinamaan ng kidlat o dahil sa electrical overload.",Binawian ng buhay ang isang ginang dahil sa mga pinsala sa kanyang katawan matapos ma-trap sa nasusunog niyang bahay matapos ang isang pagsabog kamakalawa ng gabi sa Brgy. San Marcos ng nasabing bayan.,"August 3, 2022  12:00am",https://www.philstar.com/pilipino-star-ngayon/probinsiya/2022/08/03/2199955/ginang-tepok-sa-sunog-sa-bulacan
"High ranking official ng NPA, 2 pa dedo sa engkuwentro","Isang high ranking leader ng New People’s Army (NPA) at dalawa pang komunistang rebelde ang napatay sa serye ng engkuwentro sa Brgy. Baluan, Palimbang, Sultan Kudarat noong Sabado. Ayon kay Colonel Michael Santos, commander ng 603rd Infantry (Persuader) Brigade, nagkaroon ng apat na engkuwentro sa pagitan ng militar at mga rebelde na nagresulta sa pagkamatay ni Ian Dela Rama alias “Cris”, ang commanding officer ng regional operations command ng Far South Mindanao Region. Siya ay dati ring kalihim ng Front 4A, North Central Mindanao Regional Committee mula Mayo 2018 hanggang Mayo 2019.                                          Si Rama ay may warrant of arrest na may criminal case #23022 sa kasong arson na nakahain sa RTC Branch 3 ng Butuan City. Sinabi pa ni Santos na kasama sa na-neutralized sa sagupaan sina Valerio Lacumbo na may mga alyas na “Bitoy”, “Bobit”, at “Delfin” at may warrant of arrest sa criminal case #568-2007 sa kasong “robbery with violence against or intimidation of a person” na nakahain sa lokal na korte ng Kidapawan City; at isang Wilmer Dela Cruz alias “Dodong/Grab”, miyembro ng Dabu-Dabu Platoon ng South Regional Command of Daguma, Far South Mindanao Region.” Narekober ng tropa ng mga sundalo sa ope­rasyon ang dalawang M16A1 rifles, isang Garand rifle, dalawang caliber 45 pistol, isang hand grenade, isang mahaba at maigsing magazine para sa M16, tatlong magazine ng caliber 45 pistol, mga bala, 11 assorted keypad cellphones, limang flash drives, P3,030 cash, assorted sim card, mga gamot, dalawang bandolier, power bank, at iba pang pandigmang materyales.","Isang high ranking leader ng New People’s Army (NPA) at dalawa pang komunistang rebelde ang napatay sa serye ng engkuwentro sa Brgy. Baluan, Palimbang, Sultan Kudarat noong Sabado.","August 1, 2022  12:00am",https://www.philstar.com/pilipino-star-ngayon/probinsiya/2022/08/01/2199386/high-ranking-official-ng-npa-2-pa-dedo-sa-engkuwentro
"Top 3 ‘most wanted’ ng Masbate, timbog sa Cavite","Nalambat ng pulisya ang isang lalaki na nakatalang top 3 “most wanted person” ng Masbate at may patong sa ulo dahil sa iba’t ibang kasong kinasasangkutan,  kamakalawa ng gabi sa bayang Naic, dito. Kinilala ng pulisya ang suspek na si Jumar Del Rosario Tugbo, 38-anyos, construction worker, residente ng Saklangan St, Brgy Sabang, Naic, Cavite. Sa ulat mula kay P/Staff Sgt. Richard Atienza, may hawak ng kaso, dakong alas- 6:45 ng gabi nang maaresto ng pinagsanib na puwersa ng RUDE a lot RSOU (lead Unit) , Uson Municipal Police, RID NCRPO, DCADD QCPD, RID PRO4A, PIU CAVITE PPO at Naic MPS ang suspek sa bisa ng Warrant of Arrest na inisyu ni Presiding Judgerturo Clemente B. Revil Presiding Judge ng RTC Branch 44, Masbate City, 5th Judicial Region, para sa mga kasong murder na may CC #19304, CC #21293, Against International Humanitarian Law, Genocide and Other Crimes Against Humanity RA 9851 and CC #21294, 21295, 21296, 21297 for the crime against International Humanitarian Law, Genocide at Other Crimes Against Humanity, Murder at Attempted Murder . Nabatid sa pulisya na may malaking nakalaang reward sa tipster ng suspek. May ilang taon na siyang nagtatago at palipat-lipat ng tirahan.                      Naaresto ang suspek sa pansamantala nitong tinitirahan sa Brgy. Sabang, Naic, Cavite mapatona isagawa ang raid ng mga awtoridad.","Nalambat ng pulisya ang isang lalaki na nakatalang top 3 “most wanted person” ng Masbate at may patong sa ulo dahil sa iba’t ibang kasong kinasasangkutan,  kamakalawa ng gabi sa bayang Naic, dito.","August 2, 2022  12:00am",https://www.philstar.com/pilipino-star-ngayon/probinsiya/2022/08/02/2199653/top-3-most-wanted-ng-masbate-timbog-sa-cavite
"Pilgrim naligo sa Mt. Banahaw, nilamon ng ilog","Patay ang isang 69-anyos na lola na kanilang mga pilgrims matapos malunod habang naliligo sa ilog sa paanan ng Mt. Banahaw sa bayan ng Dolores sa lalawigan ng Quezon kamakalawa ng hapon. Kinilala ang biktima na dumayo lamang sa lugar na si Vicenta Castillo, residente ng Makati City. Sa report ng Quezon Police, nangyari ang insidente bandang alas-2 ng hapon sa Brgy. Sta Lucia sa isang ilog ng dinarayong Mount Banahaw. Ayon sa ilang nakasaksi sa pangyayari, kasalukuyang naliligo sa ilog si Castillo, ang Lola nang bigla siyang tangayin ng malakas na agos. Tuluy-tuloy na nila­mon ng ilog ang matanda at may ilang oras ding hinanap ng search and rescue team. Ang bangkay ng matanda ay narekober ng search and rescue team makalipas ang ilang oras. Nabatid na ang biktima ay kasama sa mga pilgrims o mga nama­manata na dumarayo sa milagrosong ilog sa Mt. Banahaw partikular na sa Brgys. Kinabuhayan at Sta Lucia; pawang host ng puestos (sagradong lugar) na sumi­simbolo ng kabanalan ng nasabing bundok sa hanay ng mga nama­manata. Kaugnay nito, pinag-iingat ng mga awtoridad ang mga pilgrims na dumarayo sa Mt. Banahaw para maiwasan ang kahalintulad na disgrasya.",Patay ang isang 69-anyos na lola na kanilang mga pilgrims matapos malunod habang naliligo sa ilog sa paanan ng Mt. Banahaw sa bayan ng Dolores sa lalawigan ng Quezon kamakalawa ng hapon.,"August 2, 2022  12:00am",https://www.philstar.com/pilipino-star-ngayon/probinsiya/2022/08/02/2199649/pilgrim-naligo-sa-mt-banahaw-nilamon-ng-ilog
Truck nag-dive sa bangin: Driver dedo,"Patay ang driver ng isang 10-wheeler truck matapos dumiretso sa bangin nang mawalan ng kontrol sa bahagi ng Govic Highway, Mangan-vaca ng bayang ito kamakalawa ng gabi. Kinilala ni Police Master Sargeant Roel Manalo ang nasawing driver  na si Rodel Flores, taga-Valenzuela city habang nakaligtas naman sa aksidente ang kasamang pahinante na si Eduardo Delos Reyes Jr. Sa inisyal na ulat ng pulisya, mula sa Bulacan ay patungo ang naturang truck sa bayan ng Masinloc, Zambales para mag-deliver ng mga karga nitong feeds. Bandang alas-10:30 ng gabi, pagsapit sa palusong na bahagi ng Govic Highway ay nawalan umano ng kontrol sa manibela ang driver sanhi upang tuluy-tuloy na bumulusok ito sa bangin. Bunsod nito, dead-on-the-spot si Flores na naipit sa minamanehong truck habang isinugod ng mga rescuer sa pagamutan ang kanyang pahinante na nagtamo ng sugat at galos sa katawan.","Patay ang driver ng isang 10-wheeler truck matapos dumiretso sa bangin nang mawalan ng kontrol sa bahagi ng Govic Highway, Mangan-vaca ng bayang ito kamakalawa ng gabi.","August 3, 2022  12:00am",https://www.philstar.com/pilipino-star-ngayon/probinsiya/2022/08/03/2199958/truck-nag-dive-sa-bangin-driver-dedo
"Rider, angkas patay sa road mishap sa Laguna","Dalawang lalaki na magkaangkas ang nasawi matapos na sumalpok ang sinasakyang motorsiklo sa isang konkretong poste sa tabi ng national highway sa Brgy. Bagong Kalsada, Calamba City, Laguna kamakalawa ng gabi. Kinilala ang mga biktima na sina Roger Pos­tanes, driver ng motorsiklo at backrider nitong si Redster Carranza. Sa report ng CALABARZON Police, nangyari ang aksidente sa nasabing lugar bandang alas-9 ng gabi. Ayon sa imbestigas­yon, masyadong matulin ang takbo ng motorsiklo bunsod upang mawalan ng kontrol sa manibela si Postanes. Bunsod nito bumangga ang motorsiklo sa puno ng mangga bago ito sumalpok sa konkretong poste sa tabi ng highway sa nasabing lugar. Ang dalawang biktima ay kapwa humagis sa sumemplang na motorsiklo bunga ng insidente na nagtamo ng matitinding sugat sa katawan. Nagawa pang maisugod sa pagamutan ang dalawang biktima pero kapwa idineklarang dead-on arrival.","Dalawang lalaki na magkaangkas ang nasawi matapos na sumalpok ang sinasakyang motorsiklo sa isang konkretong poste sa tabi ng national highway sa Brgy. Bagong Kalsada, Calamba City, Laguna kamakalawa ng gabi.","August 2, 2022  12:00am",https://www.philstar.com/pilipino-star-ngayon/probinsiya/2022/08/02/2199655/rider-angkas-patay-sa-road-mishap-sa-laguna
"Lalaki na-bully na, tinepok pa sa suntok","Isang lalaki ang patay nang suntukin ng umano’y nam-bully sa kanya sa Rodriguez, Rizal ­kamakalawa ng hapon. Naisugod pa sa Infirmary Medical Clinic ang biktimang nakilala lang na si Roberto Wycoco ngunit binawian din ng buhay. Arestado naman ang suspek na si Rosendo Quebada Jr. Batay sa ulat ng Rodriguez Municipal Police, dakong alas-5:30 ng mada­ling araw nang maganap ang insidente sa Block 29, Montalban Heights, Brgy. San Jose, Rodriguez. Nauna rito, binully umano ng suspek ang biktima na nauwi sa kanilang mainitang pagtatalo. Tinangka pa umanong umiwas ng biktima ngunit sinundan pa ng suspek. Nang maabutan, dalawang beses pang sinuntok ng suspek ang biktima na tinamaan sa ulo sanhi upang mawalan ng ­balanse kung kaya’t nabuwal at nabagok. Isinugod pa ng mga kapitbahay ang biktima sa pagamutan ngunit idineklara ng sumuring doktor na dead-on-arrival.","Isang lalaki ang patay nang suntukin ng umano’y nam-bully sa kanya sa Rodriguez, Rizal ­kamakalawa ng hapon.","August 1, 2022  12:00am",https://www.philstar.com/pilipino-star-ngayon/probinsiya/2022/08/01/2199381/lalaki-na-bully-na-tinepok-pa-sa-suntok
Ilocos Sur niyanig ng magnitude 4.7 aftershock,"Isa na namang lindol na umabot sa 4.7 magnitude ang tumama sa Cabugao, Ilocos Sur kahapon ng hapon. Ayon sa Philippine Institute of Volcanology and Seismology (Phivolcs), ito ay aftershock pa ng magnitude 7.3 na lindol na yumanig sa ­Northern Luzon noong Hulyo 27 ng umaga. Anang Phivolcs, ang lindol na naitala dakong ala-1:49 ng hapon ay tectonic at may lalim na dalawang kilometro. Naramdaman ang Intensity V sa Dolores, Abra at Intensity IV naman sa Sinait, Ilocos Sur. Nasa Intensity III naman ang tumama sa Bantay, Ilocos Sur; Batac at Dingras, Ilocos Norte; at Intensity II sa Bacarra, Ilocos Norte; Intensity IV sa Sinait, Vigan City, Ilocos Sur; Intensity III sa Laoag City, Ilocos Norte; at Intensity II sa Peñablanca, Cagayan; Pasuquin, Ilocos Norte. “This is an aftershock of the 27 July 2022 M7.0 Northwestern Luzon Earthquake,” paliwanag ng Phivolcs. Sinabi ng Phivolcs na wala silang inaasahang pinsala na idudulot ang naturang lindol.","Isa na namang lindol na umabot sa 4.7 magnitude ang tumama sa Cabugao, Ilocos Sur kahapon ng hapon.","August 1, 2022  12:00am",https://www.philstar.com/pilipino-star-ngayon/probinsiya/2022/08/01/2199382/ilocos-sur-niyanig-ng-magnitude-47-aftershock
73-anyos huli sa sangkaterbang armas at bala,"Nahaharap sa patung-patong na kaso ang 73-anyos na lolo matapos makumpiskahan ng iba’t ibang matataas na uri ng armas sa ikinasang search warrant operation ng mga pulis sa kanyang bahay sa Purok Sili, Brgy. Bonbon ng bayang ito kamakalawa ng umaga. Sinampahan na ng kasong paglabag sa republic act 10591 ang naarestong suspek na kinilalang si Juanito Aberjedo Aragon, may asawa, magsasaka at residente ng naturang lugar. Sa ulat,dakong alas-6:30 ng umaga bitbit ang search warrant mula kay Judge Teofilo Tambago ng Masbate RTC Branch 46 at matapos makumpirma ang impormasyong may itinatagong mga baril ang suspek ay agad sinalakay ng mga tauhan ng Milagros Police, Provincial Intelligence Unit, Regional Intelligence Unit, Provincial Mobile Force Company, Special Action Force at 96th Infantry Battalion Philippine Army ang bahay nito. Hindi na nakapangatwiran pa ang matanda nang makuha sa loob ng kanyang bahay ang itinatagong mga armas na kinabibilangan ng apat na kalibre 38, dalawang kalibre 22 na baril, iba’t ibang bala at magazine para sa kalibre 38, kalibre 22, M16 armalite rifle, caliber 30, M40 rifle, caliber 9mm, caliber 40 at caliber 45. Wala namang naipakitang anumang dokumento ang suspek sa kahit isa sa mga itinatago niyang mga baril at sari-saring magazine at bala.","Nahaharap sa patung-patong na kaso ang 73-anyos na lolo matapos makumpiskahan ng iba’t ibang matataas na uri ng armas sa ikinasang search warrant operation ng mga pulis sa kanyang bahay sa Purok Sili, Brgy. Bonbon ng bayang ito kamakalawa ng umaga.","August 3, 2022  12:00am",https://www.philstar.com/pilipino-star-ngayon/probinsiya/2022/08/03/2199956/73-anyos-huli-sa-sangkaterbang-armas-bala
"Drug suspect sa Rizal, itinumba","Patay ang isang babaeng drug suspect nang barilin ng ‘di kilalang lalaki sa Taytay, Rizal kahapon ng madaling araw. Isang tama ng bala ang ikinamatay ng biktimang si Eriza Agub, nasa hustong gulang at residente ng Brgy. Sta. Ana, Taytay habang nakatakas ang suspek na tinutugis na ng mga otoridad. Batay sa ulat ng Taytay Municipal Police, dakong alas-3:30 ng madaling araw nang maganap ang krimen sa Block 5, Purok 4, Lupang Arenda, Brgy. Sta Ana, Taytay. Nakatayo lamang umano ang biktima sa lugar nang lapitan ng suspek at kaagad na binaril sa katawan. Mabilis na tumakas ang suspek matapos ang krimen. Inaalam na ng mga otoridad kung posibleng may kinalaman sa droga ang krimen dahil mismong ang mga kaanak na nito ang nagsabi na sangkot ang biktima sa naturang ilegal na aktibidad.","Patay ang isang babaeng drug suspect nang barilin ng ‘di kilalang lalaki sa Taytay, Rizal kahapon ng madaling araw.","August 1, 2022  12:00am",https://www.philstar.com/pilipino-star-ngayon/probinsiya/2022/08/01/2199377/drug-suspect-sa-rizal-itinumba
Binatang siklista lasog sa rumaragasang bus ,"Kalunos-lunos ang sinapit ng isang 21-anyos na binatang siklista na nagkalasug-lasog ang katawan matapos masagasaan ng pampasaherong bus kahapon ng madaling araw sa Brgy. Biñang 2nd ng nasabing bayan. Kinilala ang nasa­wing siklista na si Khyle San Pedro, estudyante, residente ng Sabana, Brgy. Caingin, Bocaue. Naaresto naman ng mga awtoridad ang driver na si Vilmor Amper, 29, binata, residente ng TS Cruz Subdivision, Almanza, Las Piñas City. Sa report, nangyari ang aksidente dakong alas-2:10 ng madaling araw sa tulay ng Mc Arthur Hi-way, Brgy. Biñang 2nd. Ayon sa report, habang nagbibisikleta ang biktima sa north bound lane nang biglang mahagip ng rumaragasang bus ng Malanday Metro Link Bus Corp. na may plakang UYE- 422. Dahil sa matinding impact, tumilapon ang biktima at duguang nakasubsob sa kalsada. Agad na dumating ang rescue team sa lugar para sa paunang lunas subalit wala nang buhay ang biktima bunsod ng tinamong malalang sugat sa ulo at sa iba’t ibang parte ng katawan nito. Samantala, umani ng ibat’ ibang reaksyon sa social media dahil sa pagkasawi ng siklista. Marami ang nagluluksang kaibigan at mga mahal sa buhay ng biktima at maraming netizen na nakapanood ng Facebook post sa video ng aksidente ang bumabatikos sa ilang bus driver ng Malanday Metro Link na umano’y mga kaskasero sa pagmamaneho. Nahaharap ang naarestong driver sa kasong reckless imprudence resulting in homicide.",Kalunos-lunos ang sinapit ng isang 21-anyos na binatang siklista na nagkalasug-lasog ang katawan matapos masagasaan ng pampasaherong bus kahapon ng madaling araw sa Brgy. Biñang 2nd ng nasabing bayan.,"August 1, 2022  12:00am",https://www.philstar.com/pilipino-star-ngayon/probinsiya/2022/08/01/2199379/binatang-siklista-lasog-sa-rumaragasang-bus
"Bangkay itinapon sa irigasyon negosyante pinatay, dalang P3.5 milyon cash tinangay","Karumal-dumal ang sinapit ng isang 66-anyos na negosyante matapos barilin at pagnakawan ng P3.5 milyon ng ‘di kilalang mga salarin na posibleng katransaksyon nito saka itinapon ang kanyang bangkay sa irigasyon sa Barangay Sta. Barbara ng bayang ito, noong Sabado ng umaga.. Kinilala ang biktima na si Paquito “Boyet” Santiago de Guzman, tubong San Vicente, Laur, NE, at naninirahan sa Iba, Zambales sa naturang lugar. Ayon sa ulat ng Llanera Police, alas-7:10 ng umaga nang matagpuan ang walang saplot na katawan ng biktima habang palutang-lutang sa nasabing lugar. Nabataid na nitong Hulyo 28 sa pagitan ng alas-2 hanggang alas-4 ng hapon nang huling makitang buhay ang biktima sa 7-11 store sa Bongabon, NE, kasama ang tatlong hindi pa nakikilalang babae at dalawang lalaki, na posible umanong mga suspek sa pagpatay sa biktima. Napag-alaman na may dalang P3.5-­milyong cash ang biktima na pambili umano ng dump truck nang umalis siya sa kanilang tahanan sa Laur noong Huwebes, sakay ng kaniyang kulay orange na Nissan ­Navarra Calibre pickup, na may plakang NCM 2814. Mula noon ay hindi na nakabalik ang biktima sa kanilang bahay at hindi na rin siya umano makontak sa cellphone. Alas-6:45 ng gabi noong Sabado nang ipaabot sa pamilya ng biktima na natuklasang abandonado sa Sta. Maria, Pangasinan ang nawawalang pickup nito. Nabatid sa Pangasinan Provincial Police, sa loob ng sasakyan ay may mga patak ng dugo habang kalat-kalat ang mga papeles dito at nakita ang bag ng biktima na walang laman na umano’y doon nakalagay ang P3.5-milyong cash. Lumabas naman sa autopsy report na nagtamo ng isang tama ng bala sa ulo matapos na barilin sa loob ng sasakyan nito na naging sanhi ng kanyang agarang kamatayan.  Matapos na mapatay, itinapon ng mga suspek ang biktima sa irigasyon upang maitago ang nasabing krimen.","Karumal-dumal ang sinapit ng isang 66-anyos na negosyante matapos barilin at pagnakawan ng P3.5 milyon ng ‘di kilalang mga salarin na posibleng katransaksyon nito saka itinapon ang kanyang bangkay sa irigasyon sa Barangay Sta. Barbara ng bayang ito, noong Sabado ng umaga..","August 1, 2022  12:00am",https://www.philstar.com/pilipino-star-ngayon/probinsiya/2022/08/01/2199383/bangkay-itinapon-sa-irigasyon-negosyante-pinatay-dalang-p35-milyon-cash-tinangay
"100 Abu Sayyaf, supporters sumuko sa Sulu","Umaabot sa 100 Abu Sayyaf Group (ASG) extremists at mga supporters ang sumuko sa lalawigan ng Sulu, ayon sa opisyal kahapon. Ang mga nagsisukong Abu Sayyaf at mga supporters ng mga ito ay iprinisinta kina Department of Interior and Local Government (DILG) Secretary Benhur Abalos, PNP Officer –in-Charge Lt. Gen. Vicente Danao Jr. at Sulu Gov. Abduskur Tan sa isang simpleng seremonya sa gymnasium ng Patikul, Sulu nitong Sabado ng umaga. “Today is truly a historic day. Itong araw na ito ang simula ng inyong bagong buhay, kayo ay may pagkakataon na muling maging produktibong kabahagi ng bansa,” ayon kay Abalos. 
 “Kaya nagpapasalamat ako na kayo’y naniwala at nagtiwala sa pangako ng pagbabago ng ating gobyerno. Kayo man ay sandaling naligaw ng landas, masaya ako na kayo’y nagbalik hindi lang para sa inyong sarili kung hindi para sa ating kabataan,” sabi pa ng Kalihim. Sinabi naman ni Danao na ang mga nagsisuko ay mula sa iba’t-ibang munisipalidad ng Sulu na kinabibilangan ng Indanan, Omar, Maimbong, Panamao, Talipao, at Patikul. Isinuko rin ng mga ito ang 22 sari-saring uri ng mga armas na may mga kargang bala sa mga awtoridad. Sa kanilang pagsuko ay mabibiyayaan ang mga ito sa Enhanced Comprehensive Local Integration Program (E-CLIP) ng gob­yerno para makatanggap ng pinansiyal at tulong pangkabuhayan. Alinsunod sa E-CLIP ang mga kuwalipikadong benepisaryo ay makatitiyak ng kaligtasan at seguridad, cash assistance na P 50,000 tulong pangkabuhayan ; P15,000 mobilization expenses  at bibigyan din ng karagdagang halaga ng kapalit ng mga isinusukong mga baril. Kabilang sa mga sumuko ay isang alyas Sattar, 41-anyos na sumapi sa Abu Sayyaf mahigit 10 taon na ang nakakalipas matapos umano siyang linlangin at pangakuang giginhawa ang buhay.","Umaabot sa 100 Abu Sayyaf Group (ASG) extremists at mga supporters ang sumuko sa lalawigan ng Sulu, ayon sa opisyal kahapon.","July 31, 2022  12:00am",https://www.philstar.com/pilipino-star-ngayon/probinsiya/2022/07/31/2199180/100-abu-sayyaf-supporters-sumuko-sa-sulu
"Kawani ng City Treasury, 3 pa timbog sa higit P.4 milyon shabu","Kalaboso ang isang kawani ng City Hall ng Naga at tatlo pang kasamahan matapos silang makuhanan ng mahigit P.4-milyong halaga ng shabu sa isinagawang buy-bust operation ng mga awtoridad sa lungsod na ito kamakalawa ng hapon. Nahaharap sa kasong paglabag sa Comprehensive Dangerous Drugs Act of 2002 ang mga suspek na kinilalang sina Allen Viscaya Oporto, 42-anyos, may asawa, empleyado ng City Treasurer’s Office, residente ng Zone-6, Brgy. San Francisco; Alvin Elgario Canet, 37-anyos at Raymundo Ariola Orozco, pawang ng Brgy. San Roque Poblacion, Bula; at Michael Yanzon Primavera, residente ng San Jose, Camarines Sur. Sa ulat, dakong alas-2:30 ng hapon, inilatag ng mga kasapi ng City Drug Enforcement Unit ng Naga City Police Office at mga ahente ng Philippine Drug Enforcement Agency ang buy-bust operation laban sa mga suspek sa may Naga City Subdivision, Zone-1, Brgy. Triangulo.   Mabilis na inaresto ang mga suspek makaraang iabot sa poseur buyer ang biniling droga. Nabawi sa mga suspek ang ilang sachet ng shabu na nagkakahalaga ng P408,000  at isang kalibre 9mm na baril.",Kalaboso ang isang kawani ng City Hall ng Naga at tatlo pang kasamahan matapos silang makuhanan ng mahigit P.4-milyong halaga ng shabu sa isinagawang buy-bust operation ng mga awtoridad sa lungsod na ito kamakalawa ng hapon.,"August 1, 2022  12:00am",https://www.philstar.com/pilipino-star-ngayon/probinsiya/2022/08/01/2199375/kawani-ng-city-treasury-3-pa-timbog-sa-higit-p4-milyon-shabu
"P8.5 milyong shabu samsam sa buy-bust sa Cebu, 2 tulak natimbog","Umaabot sa P8.5 milyong halaga shabu ang nakumpiska ng anti-drug operatives ng pulisya matapos masakote ang dalawang pinaghihinalaang notoryus na drug pushers sa buy-bust operation sa Cebu nitong Biyernes. Sa report ni Police Regional Office-Central Visayas (PRO7) Director P/Brig. Gen. Roque Eduardo Vega, dakong alas-10 ng gabi nang masakote ang unang target sa buy-bust operation sa Brgy. Tangke, Talisay City, Cebu na si Jedy Selitorio na nahulihan ng 230 gramo ng shabu na may katumbas na halagang P1.5-milyon. Sa isa pang operasyon sa Cebu City, sumunod namang nasakote ang suspek na si Archie Diano Lanojan, 42, ng Brgy. Ermita sa nasabing lungsod. Nakumpiska mula kay Lanojan ang bulto ng shabu na tinatayang nagkakahalaga ng P6.9-M halaga ng shabu. Ayon sa pulisya, si Lanojan ay isang high value target (HVT) ng pulisya at kabilang sa regional level drug watchlist.",Umaabot sa P8.5 milyong halaga shabu ang nakumpiska ng anti-drug operatives ng pulisya matapos masakote ang dalawang pinaghihinalaang notoryus na drug pushers sa buy-bust operation sa Cebu nitong Biyernes.,"July 31, 2022  12:00am",https://www.philstar.com/pilipino-star-ngayon/probinsiya/2022/07/31/2199172/p85-milyong-shabu-samsam-sa-buy-bust-sa-cebu-2-tulak-natimbog
"Mag-ama nasapol ng kidlat, utas!","Patay ang isang ama at anak nitong babae makaraang aksidenteng tamaan ng kidlat habang naghahapunan sa isang liblib na lugar sa bayan ng Catanauan, Quezon nitong Biyernes ng gabi. Sa ulat ng CALABARZON Police, kinilala ang mga nasawing biktima na sina Jomar Funtillar at anak nitong si Jona. Ayon sa pulisya, isang minuto bago mag-alas-6 ng gabi nang maitala ang insidente sa loob ng tahanan ng pamilya Funtillar sa Brgy. Tagbacan Ilaya ng bayang ito. Base sa imbestigasyon, ang mag-ama ay kasalukuyang nag­hahapunan sa loob ng kanilang bahay nang biglang kumulog ng malakas at ilang saglit pa ay tumama ang matinding kidlat sa isang sulok ng nasabing tahanan kung saan nasapol ang mag-ama. Ayon sa pulisya, ang bahay ng pamilya Funtillar ay gawa lamang sa mahihinang uri ng materyales . Bunga ng pagtama ng kidlat, ang mag-ama ay nagtamo ng matitinding sugat sa iba’t ibang bahagi ng katawan na siya nilang ikinamatay.. Nanawagan naman ang mga opisyal ng barangay sa lugar para tulungan ang mag-ama na maipalibing dahil naghihikahos ang naturang pamilya.","Patay ang isang ama at anak nitong babae makaraang aksidenteng tamaan ng kidlat habang naghahapunan sa isang liblib na lugar sa bayan ng Catanauan, Quezon nitong Biyernes ng gabi.","July 31, 2022  12:00am",https://www.philstar.com/pilipino-star-ngayon/probinsiya/2022/07/31/2199183/mag-ama-nasapol-ng-kidlat-utas
4 pang patay sa lindol nahukay sa Abra - NDRRMC  ,"Kinumpirma kahapon ng National Disaster Risk Reduction and Management Council (NDRRMC) na apat pang bangkay ang nakuhay sa landslide dulot ng magnitude 7.3 na lindol sahi upang umakyat na sa 10 katao death toll sa norte. Sa report ng Cordillera Police, ayon kay NDRRMC Spokesman Mark Timbal, nahukay na ang mga bangkay ng apat na nawawala sa landslide area ng Sitio Bangel sa Brgy. Poblacion, Luba, Abra bandang alas-4 ng hapon kamakalawa. Sila ay nakilalang sina Mar Barreyro, 38, foreman ng Luba, Abra;  construction workers na sina Louie Dining, 21-anyos;  Jack Gamengan, 17, at ang 15-anyos na si Angelo Badi; pawang taga-Manabo, Abra. Naitala naman sa 19,486 pamilya  na may katumbas na 79,260 katao ang naapektuhan ng lindol sa 246 mga barangay sa Ilocos Region at Cordillera Administrative Region (CAR). Ayon sa NDRRMC, nasa kabuuang 1,583 na kabahayan ang nasira ng lindol kung saan 1,535 dito bahagyang nawasak at 48 naman ang tuluyang nasira sa Ilocos at CAR. Sa pagtaya ng NDRRMC, nasa P48.3 milyon naman ang halaga ng pinsala na naiulat sa Ilocos, Cagayan at Cordillera CAR sa malakas na lindol na yumanig sa Northern Luzon. Naitala naman sa P396.58 milyon ang inisyal na pinsala sa mga tulay at mga kalsada base sa pagtaya ng Department of Public Works and Highways (DPWH). Umaabot sa 1,375 ang aftershocks ng malakas na lindol sa norte ang naitala ng Philippine Institute of Volcanology and Seismology (Phivolcs) nitong Sabado. Sa nasabing bilang, 387 dito ay plotted o seismic events na naitala sa tatlo o higit pang earthquake monitoring stations ng Phivolcs. Ang mga aftershocks ay nasa pagitan ng  1.5 magnitude hanggang 5.0 magnitude. ­",,"July 31, 2022  12:00am",https://www.philstar.com/pilipino-star-ngayon/probinsiya/2022/07/31/2199185/4-pang-patay-sa-lindol-nahukay-sa-abra-ndrrmc-
Seguridad sa Basilan pinaigting ng PNP,"Pinaigting na ng Phi­lippine National Police ang seguridad sa Basilan kasunod ng naganap na pagpatay sa ama ng suspek sa pamamaril sa Ateneo de Manila University. Ipinag-utos ni DILG Sec. Benjamin “Benhur” Abalos Jr. kay PNP Officer-in-Charge Lt. Gen. Vicente Danao Jr. ang mahigpit na seguridad sa Lamitan City, Basilan matapos na mapas­lang ng riding-in-tandem sa Rizal Avenue, Brgy. Maganda, Lamitan nitong Biyernes si ret. Police Master Sgt. Rolando Yumol, ama ng suspek sa pamamaril sa Ateneo de Manila University na Dr. Chao-Tiao Yumol. Naitala ang krimen halos isang linggo matapos ang pamamaril ni Dr. Yumol sa AdMU sa Quezon City na ikinasawi ni da­ting Lamitan City Mayor Rosita “Rose“ Furigay, ­executive assistant nitong si Victor George Capistrano at security guard ng nasabing uni­bersidad na si Jeneven Bandiola. Nasugatan din sa pamamaril ang anak ni Furigay na si Hannah na kabilang sa mga magsisipagtapos sana law school ng araw na yon. Tiniyak din ni Danao sa publiko na “on top of the situation” ang PNP sa Basilan habang patuloy ang masusing imbestigasyon sa naturang kaso. Naglagay na rin ang PNP ng mga checkpoints sa lalawigan upang madakip ang mga suspect sa pagpatay kay Rolando na maaaring dumaan sa mga lugar. “We adhered to the mandate of Interior Secretary Benhur Abalos and beefed up border controls to halt the possible escape of the gunmen,” ayon kay Danao. Mahalaga aniya na maaresto ang mga suspect upang makatulong sa mas malalimang imbestigasyon sa kaso at upang mabatid kung may kinalaman ito sa ginawang pag-atake ni Dr. Yumol sa AdMU na ikinasawi ng tatlo katao noong nakalipas na linggo. “Let the probe take its course. We need concrete proof to establish the motive of the crime killing Mr. Rolando Yumol,” ayon kay Danao.",,"July 31, 2022  12:00am",https://www.philstar.com/pilipino-star-ngayon/probinsiya/2022/07/31/2199186/seguridad-sa-basilan-pinaigting-ng-pnp
"Sekyu, electrician timbog sa P1.1 milyon shabu","Arestado ang dalawang bigtime drug suspects matapos mahulihan ng P1,088,000 pinaghihinalaang shabu sa isinagawang drug buy-bust operation ng mga awtoridad sa Brgy. Ibayo, dito, kahapon ng madaling araw. Kinilala ni Bulacan Police director P/Col. Charlie Cabradilla ang mga suspek na sina Mark Kamsa, 27, security guard, residente ng Baseco Compound, Brgy. 649, Manila at Jonathan Adona, 36, electrician, ng Brgy. Lias, Marilao, Bulacan. Sa report, ikinasa ang operasyon ng pinagsanib na puwersa ng Marilao Police at Provincial Drug Enforcement Unit (PDEG), Special Operations Unit 3 laban sa mga target dakong ala-1:00 ng madaling araw. Narekober sa operasyon ang nasa 160 grams ng pinaghihinalaang shabu na may estimated DDB value na P1,088,000.","Arestado ang dalawang bigtime drug suspects matapos mahulihan ng P1,088,000 pinaghihinalaang shabu sa isinagawang drug buy-bust operation ng mga awtoridad sa Brgy. Ibayo, dito, kahapon ng madaling araw.","July 30, 2022  12:00am",https://www.philstar.com/pilipino-star-ngayon/probinsiya/2022/07/30/2199017/sekyu-electrician-timbog-sa-p11-milyon-shabu
"Telco engineer nadale ng ‘akyat-bahay’, 2 suspek huli","Pinasok ng dalawang hinihina­lang miyembro ng “Akyat-Bahay Gang” ang bahay ng isang engineer ng te­lecommunication (Telco) company at nilimas ang may P300,000 na halaga ng mga mamahaling ka­gamitan at gadgets nito kamakalawa ng hapon sa Brgy. Molino 3, Bacoor City. Agad namang naaresto ang mga suspek sa isinagawang followup operation ng pulisya na nakilalang sina Jonas Raga, 19-anyos, at Leomar Dacame, 34, kapwa construction worker at taga-Bacoor City, Cavite. Sa imbestigasyon ni P/Staff Sgt. Marvin Rae Calaor, alas-4 ng mada­ling araw ng pasukin ng mga suspek ang bahay ni Engr. Kurt Khennyvhin, 26-anyos sa Block 12 Lot 8 Durian St. Camella Springville West, Brgy. Molino 3. Inakyat ng mga suspek ang bahay ng biktima at tinangay ang Dell Laptop, Toshiba Dynabook Laptop, Toshiba Laptop, 2 piraso ng Think Pad Laptop, Lenovo Laptop, Mai Benben laptop, assorted cellphones at 7 cellphone chargers na aabot sa mahigit kumulang sa Php300,000.00 . Agad namang nagsagawa ng operasyon ang pulisya na ikinaaresto ng dalawang suspek. Narekober sa kanila ang ibang tinangay sa biktima, at dalawang blowgun (sumpak) na karagado ng bala, isang piraso ng 12 gauge na bala at dalawang plastic sachet na naglalaman ng shabu.","Pinasok ng dalawang hinihina­lang miyembro ng “Akyat-Bahay Gang” ang bahay ng isang engineer ng te­lecommunication (Telco) company at nilimas ang may P300,000 na halaga ng mga mamahaling ka­gamitan at gadgets nito kamakalawa ng hapon sa Brgy. Molino 3, Bacoor City.","July 31, 2022  12:00am",https://www.philstar.com/pilipino-star-ngayon/probinsiya/2022/07/31/2199177/telco-engineer-nadale-ng-akyat-bahay-2-suspek-huli
3 rebeldeng NPA todas sa engkuwentro sa Negros,"Tatlong miyembro ng Communist Party of the Philippines-New People’s Army (CPP-NPA) ang napatay matapos makipag-engkuwentro sa militar sa bulubunduking bahagi ng Canlaon City, Negros Occidental. Kinilala ang mga napatay na rebelde na sina Cristina Jacolbe alyas Chave, 40, finance officer ng CN1; Ernie Jacolbe alyas Frezy, 42, vice commanding officer ng Section Guerilla Unit, CN1; at Everly Kee Jacolbe alyas Kaye, 18, miyembro ng CN1. Sa report ni Lt. Col. William Pesase, commander officer ng 62nd Infantry Battalion ng Philippine Army, naganap ang sagupaan sa Barangay Budlasan, Canlaon City. Nagpapatrolya sila sa Brgy. Macagahay Moises Padilla, Negros Occidental nang makatanggap sila ng tawag sa isang sibilyan na may mga armadong grupo sa Brgy. Budlasan na nananakot ng mga residente. Mabilis na rumesponde ang tropa ng 62IB sa lugar subalit sa bungad pa lamang ay sinalubong na sila ng mga putok ng baril ng nasa 10 miyembro ng NPA ng Central Negros 1 (CN1) ng Komiteng Rehiyon-Negros, Cebu, Bohol, at Siquijor (KR-NCBS) sanhi upang gumanti ng putok ang mga sundalo na ikinasawi ng tatlong rebelde. Narekober sa clearing operations sa lugar ang isang KG9 semi-automatic firearm na may kargang magazine; dalawang kalibre .45 na pistol na may dalawang magazine; isang kalibre .38 revolver; isang baril; sari-saring bala; subersibong mga dokumento at personal na kagamitan","Tatlong miyembro ng Communist Party of the Philippines-New People’s Army (CPP-NPA) ang napatay matapos makipag-engkuwentro sa militar sa bulubunduking bahagi ng Canlaon City, Negros Occidental.","July 30, 2022  12:00am",https://www.philstar.com/pilipino-star-ngayon/probinsiya/2022/07/30/2199020/3-rebeldeng-npa-todas-sa-engkuwentro-sa-negros
Army reservists sumabak sa evac ops sa flashfloods sa South Cotabato,"Sumabak na pagresonde ang mga reservists ng Philippine Army matapos silang imobilisa para sa Humanitarian Assistance Disaster Relief (HADR) operations sa mga pamilyang naapektuhan ng flashfloods sa Brgy. Espe­ranza, Koronadal City, South Cotabato. Ayon kay Col. Xerxes Trinidad, spokesman ng Philippine Army, pina­kilos ni Army chief Lt. Gen. Romeo Brawner Jr., ang mga Army reser­vists mula sa 1204th Ready Reserve Infantry Battalion ng 12th Regional Community Defense Group, Reserve Command para tulungan ang mga apektadong residente sa naturang lugar. Sinabi ng opisyal, agad na tumulong ang mga Army reservists at iba pang responders ng lokal na pamahalaan na ilikas ang mga apektadong pamilya sa ligtas na lugar matapos ang pagragasa ng tubig baha sa mga mababang lugar sa lungsod. Nabatid na simula pa nitong Hulyo 28 ay dumaranas na ng mga pagbaha ang mga residente sa lugar sanhi ng malalakas na pag-ulan. Dagdag pahirap sa mga residente nang muling bumuhos ang walang humpay na pag-ulan kamakalawa sanhi ng pagtaas ng tubig baha bunsod upang agad na isagawa ang HADR operations sa lugar.","Sumabak na pagresonde ang mga reservists ng Philippine Army matapos silang imobilisa para sa Humanitarian Assistance Disaster Relief (HADR) operations sa mga pamilyang naapektuhan ng flashfloods sa Brgy. Espe­ranza, Koronadal City, South Cotabato.","July 31, 2022  12:00am",https://www.philstar.com/pilipino-star-ngayon/probinsiya/2022/07/31/2199174/army-reservists-sumabak-sa-evac-ops-sa-flashfloods-sa-south-cotabato
"Patrolman patay sa ‘hazing’, 20 pulis sinibak!","Patay ang isang bagitong pulis dahil sa hinihinalang “hazing” ng mga kapwa pulis sa loob mismo ng kanilang kampo ng 503rd Manuever Company ng Regional Mobile Force Battalion 5 sa San Jacinto, Masbate ­kamakalawa ng umaga. Kinilala ang biktima na si Patrolman Jaypee De Guzman Ramores, 32-anyos, residente ng Talisay, Camarines Norte. Bunsod nito, lahat ng 20 na tauhan ng 503rd Maneuver Company kasama ang kanilang commanding officer at battalion commander ay dinisarmahan ng mga baril at tinanggal sa kampo. Ang 20 pulis ay kapwa nasa restrictive custody habang gumugulong ang imbestigasyon sa pagkamatay ni Ramores. Sa inisyal na ulat sa Camp Gen. Simeon Ola, nahimatay umano noong Hulyo 26 si Ramores habang nagdya-jogging. Gayunman, nagreklamo ang pamilya dahil nakitaan nila ng mga pasa at sugat sa katawan ng biktima na posibleng dumanas ng hazing o matinding pambubugbog mula sa mga kabaro. Maliban kay Ramores, may isa pa umanong nagnga-ngalang Pat. Benjo Selencio ang sugatan dahil sa pambubugbog. Ayon naman kay Major Maria Luisa Calubaquib, bumuo na ng Special Investigation Task Group Ramores ang Police Regional Office (PRO)-5 sa pamumuno ni deputy regional director for ­operation Col. Rodolfo Castil katuwang ang Criminal Investigation Detection Group (CIDG) para mapanagot ang mga responsable sa krimen. Inatasan din ang Regional Intelligence and Investigation Division at Masbate Police Provincial Office na magkaroon ng hiwalay na imbestigasyon sa kaso.","Patay ang isang bagitong pulis dahil sa hinihinalang “hazing” ng mga kapwa pulis sa loob mismo ng kanilang kampo ng 503rd Manuever Company ng Regional Mobile Force Battalion 5 sa San Jacinto, Masbate ­kamakalawa ng umaga.","July 30, 2022  12:00am",https://www.philstar.com/pilipino-star-ngayon/probinsiya/2022/07/30/2199021/patrolman-patay-sa-hazing-20-pulis-sinibak
"Babae nagpanggap na US Army, nambiktima ng dalaga sa ‘love scam’","Patung-patong na kaso ang kinakaharap ngayon ng isang babae na nagpakilalang opisyal ng US Army na nakabase umano sa Syria matapos tumangay ng mahigit sa P181,000 cash sa kanyang Pinay “girlfriend” sa internet love scam sa Gen. Trias City, Cavite Biyernes ng hapon. Nasa kustodya na ng Philippine National Police-Anti-Cybercrime Group (PNP-ACG) ang suspek na si Christina J. Gonzales alyas “Anthony Jeorge” at “Christina Husay” dahil sa reklamo ng biktima na hindi pinangalanan. Ayon sa biktima, Hulyo 12, 2022 nang nakilala niya ang suspek sa Facebook na nagpakilalang Anthony Jeorge kung saan nagpalitan sila ng kuwentuhan hanggang sa nauwi sa “online relationship”. Dito na sinamantala ng suspek kung saan sinabi nito na meron siyang ipinadadalang package na naglalaman ng cash at mahahalagang bagay, gayunman, naka-hold umano ito sa airport dahil sa ‘di nabayarang taxes at clea­rances. Bunsod nito, hiniling ng suspek sa biktima na padalhan siya ng pera para sa release ng kargamento. Nagpadala naman ang biktima ng halagang P15,000 sa pamamagitan ng local agent na nagngangalang “Christina Husay” na siyang mag-aayos ng package at P166,255 para naman sa bayad ng delivery sa kanilang bahay. Gayunman, namuti ang mata ng biktima sa kahihintay at walang natanggap na package kaya inireport na niya ito sa Anti-CyberCrime Group (ACG). Nang muling humi­ngi ng pera ang suspek, dito na ikinasa ng Cyber Financial Crime Unit (CFCU)  ang entrapment operation na nagresulta sa pagkakaaresto sa suspek sa aktong ini-encash nito ang ipinadalang pera ng biktima sa isang remittance center sa Gen. Trias City, Cavite. Nakuha sa suspek ang isang cellphone na OPPO A15, isang Huawei Y5 Prime mobile phone; Passport at  Postal identification cards; at 10 piraso na tig P1,000 bills.","Patung-patong na kaso ang kinakaharap ngayon ng isang babae na nagpakilalang opisyal ng US Army na nakabase umano sa Syria matapos tumangay ng mahigit sa P181,000 cash sa kanyang Pinay “girlfriend” sa internet love scam sa Gen. Trias City, Cavite Biyernes ng hapon.","July 31, 2022  12:00am",https://www.philstar.com/pilipino-star-ngayon/probinsiya/2022/07/31/2199170/babae-nagpanggap-na-us-army-nambiktima-ng-dalaga-sa-love-scam
Lalaking nakiburol utas nang matabunan ng lupa sa Mt. Province,"Dadalaw lang sana sa lamay ang isang lalaki sa Bauko, Mountain Province nang masawi matapos matabunan ng gumuhong lupa nitong Huwebes. Kinilala ng Provincial Disaster Risk Reduction and Management Office ang biktima na si Andres Sagayo. Batay sa kanilang ulat, nasa burol bandang alas-10 ng umaga sa Sitio Boga sa Brgy. Monamon Sur ang 59-anyos na lalaki nang matabunan siya ng lupa dahil sa landslide. Upang masalba ang biktima, isang rescue operation ang ikinasa ng Philippine National Police, Philippine Army at Bureau of Fire Protection - Bauko na nagtagal ng  isa at kalahating oras. Tinitignan na posibleng epekto ang pagguho ng lupa ng nangyaring magnitude 7.0 na lindol sa Cordillera Administrative Region. Nang makuha ang katawan ni Sagayo, agad siyang dinala sa Lutheran Hospital sa Benguet ngunit idineklara ring dead on arrival.  — Philstar.com intern Vivienne Audrey Angeles","Dadalaw lang sana sa lamay ang isang lalaki sa Bauko, Mountain Province nang masawi matapos matabunan ng gumuhong lupa nitong Huwebes.","July 29, 2022  12:50pm",https://www.philstar.com/pilipino-star-ngayon/probinsiya/2022/07/29/2198847/lalaking-nakiburol-utas-nang-matabunan-ng-lupa-sa-mt-province
"Drug suspect, arestado sa P3.4 milyong shabu","Isang drug suspect ang inaresto ng mga tauhan ng Philippine Drug Enforcement Agency (PDEA) matapos makumpiskahan ng P3.4 milyong halaga ng hinihinalang shabu sa isang buy-bust ­operation sa Cotabato City, kamakalawa. Kinilala ni PDEA Director General Wilkins Villanueva ang naa­restong suspek na si Buhare Tutin Abusupian, alyas Warex Guinno, alyas Tutin/alias Misuari, 22, at residente ng Barangay Damablac, Talayan, Maguindanao. Si Abusupian ay sinasabing nag-o-­operate ng negosyo ng ilegal na droga sa mga kalapit na bayan sa Maguindanao at Cotabato City. Sa ulat, alas-2:40 ng madaling araw nang isagawa ng mga tauhan ng PDEA BARMM ­operatives, PNP-Maritime, 99th Infantry Battalion, Philippine Army, CCPO-Police Station 3, NBI BARMM, HPG-BAR, DOS-MPS, at CCPO-CDEU ang operasyon laban sa suspek sa Bubong Road, Tamontaka 1, Cotabato City. Kaagad namang ­inaresto ang suspek nang makumpiskahan ng 10 piraso ng heat-sealed trans­parent plastic sachet na naglalaman ng humigit-kumulang 500 gramo ng shabu na nagkakahalaga ng P3,400,000. Ang suspek ay nakapiit na at nakatakdang sampahan ng kasong paglabag sa Republic Act 9165 o The Comprehensive Dangerous Drugs Act of 2002.","Isang drug suspect ang inaresto ng mga tauhan ng Philippine Drug Enforcement Agency (PDEA) matapos makumpiskahan ng P3.4 milyong halaga ng hinihinalang shabu sa isang buy-bust ­operation sa Cotabato City, kamakalawa.","July 29, 2022  12:00am",https://www.philstar.com/pilipino-star-ngayon/probinsiya/2022/07/29/2198780/drug-suspect-arestado-sa-p34-milyong-shabu
Special election sa Cavite,"Nakatakdang ma­kipag-ugnayan ngayon ang Commission on Elections (Comelec) sa Kongreso para talaka­yin ang pagsasagawa ng special elections sa ikapitong distrito ng Cavite na binakante ni Justice Secretary Jesus Crispin Remulla matapos manalo nitong nakaraang halalan. Sinabi ni Comelec spokesperson John Rex Laudiangco na ang certification na inilabas ng House of Representatives (HoR) ay unang hakbang para sa komisyon na ikonsidera ang naturang bakante. Nakasaad sa Article VI ng 1987 Constitution na: “SECTION 9. In case of vacancy in the Senate or in the House of Representatives, a special election may be called to fill such vacancy in the manner prescribed by law, but the Senator or Member of the House of Representatives thus elected shall serve only for the unexpired term.” Makikipagkoordinasyon na umano ang Commission en banc, sa pamamagitan ng Executive Director at Deputy Executive Director sa HoR ukol dito. Kapag naikonsi­dera na, uumpisahan na ang paglalaan ng pondo at pagtatakda ng kalendaryo para sa mga ­aktibidad kasama na ang pagtatakda ng petsa ng special election day. Nilinaw ni Laudiangco na hindi naman nito maaapektuhan ang gaganaping Barangay at Sangguniang Kabataan Elections sa Disyembre dahil sa isinasagawa na ang paghahanda para dito. Ngunit dahil sa limitado ang naging pondo ng Comelec para sa National and Local Elections nitong Mayo at BSKE, maghahagilap ng ibang pagkukunan ng pondo ang Comelec at kung hindi sasapat ay mapipilitan sila na humiling ng dagdag na pondo para sa naturang special elections.",Nakatakdang ma­kipag-ugnayan ngayon ang Commission on Elections (Comelec) sa Kongreso para talaka­yin ang pagsasagawa ng special elections sa ikapitong distrito ng Cavite na binakante ni Justice Secretary Jesus Crispin Remulla matapos manalo nitong nakaraang halalan.,"July 29, 2022  12:00am",https://www.philstar.com/pilipino-star-ngayon/probinsiya/2022/07/29/2198770/special-election-sa-cavite
‘Most wanted’ sa Olongapo nalambat sa Bulacan,"Matapos ang pitong taong pagtatago sa batas, naaresto na ang isang 53-anyos na most wanted person (MWP) sa lungsod ng Olongapo sa ikinasang manhunt operation ng mga awtoridad sa lungsod ng San Jose Del Monte. Kinilala ng pulisya ang MWP na si Reynaldo Saguid, residente ng Quirino Highway, Brgy. Sto. Cristo. Sa report, naaresto si Saguid ng tanghali ng pinagsanib na puwersa ng Intelligence Unit CIU- OCPO, SJDM police, Regional Intelligence Division 3, CMFC- OCPO at Police Station 3- OCPO sa Brgy.  Mulawin, SJDM City sa bisa ng warrant of arrest sa kasong “8-counts of rape in relation to RA 7610” na inisyu ni acting Presiding Judge Jose Bautista ng Third Judicial Region, Regional Trial Court Branch 73, Olongapo City noong Mayo 22, 2015 na walang inirekomendang piyansa. Matapos ang ginawang krimen, tumakas ang suspek at nagtago na sa Bulacan.","Matapos ang pitong taong pagtatago sa batas, naaresto na ang isang 53-anyos na most wanted person (MWP) sa lungsod ng Olongapo sa ikinasang manhunt operation ng mga awtoridad sa lungsod ng San Jose Del Monte.","July 30, 2022  12:00am",https://www.philstar.com/pilipino-star-ngayon/probinsiya/2022/07/30/2198954/most-wanted-sa-olongapo-nalambat-sa-bulacan
Mag-iina na ‘gun-for-hire’ natimbog,"Nalansag ng mga otoridad ang isang gun-for-hire group makaraang maaresto ang isang ginang at kanyang dalawang anak na lalaki habang nakatakas naman ang padre de pamilya at nakumpiskahan sila ng mga di lisensyadong baril at mga bala kamakalawa ng hapon sa Sitio Sulukan, Barangay Anastacia ng bayang ito. Nakapiit na sa municipal jail at sinampahan ng kaukulang kaso ang mga suspek na sina Ritzelda Herrera, 50, at mga anak na sina John Gilbert, 30 at Von Vincent, 22 . Ayon sa pulisya, bandang alas-6:40 ng umaga nang tunguhin ng mga operatiba ng Tiaong PNP ang bahay ng mga suspek bunsod sa inilabas na Search Warrant ( SW ) ni Hon. Judge Dennis Orendain ng RTC 4th Judicial Region.  Sa nasabing operasyon ay mabilis na nakatalilis ang padre de pamilya na si Vicente, 52, na siyang tumatayong lider ng family criminal group at target ng raiding team. Ayon sa mga otoridad, sangkot ang naturang pamilya sa gunrunning activities sa CALABARZON Region at dati nang naiugnay sa New People’s Army (NPA).  Nakumpiska sa pag-iingat ng mag-iina ang 3-granada, 3-de sabog, isang US carbine, isang caliber 9mm, 3-caliber 45, isang caliber 22, isang caliber 38, isang caliber 45 Thompson sub machine gun, at daan-daang mga bala at magazine.","Nalansag ng mga otoridad ang isang gun-for-hire group makaraang maaresto ang isang ginang at kanyang dalawang anak na lalaki habang nakatakas naman ang padre de pamilya at nakumpiskahan sila ng mga di lisensyadong baril at mga bala kamakalawa ng hapon sa Sitio Sulukan, Barangay Anastacia ng bayang ito.","July 30, 2022  12:00am",https://www.philstar.com/pilipino-star-ngayon/probinsiya/2022/07/30/2199018/mag-iina-na-gun-hire-natimbog
Ex-barangay chairman itinumba sa ipinagagawang eatery,"Pinagbabaril hanggang sa mapatay ng nag-iisang salarin ang dating kapitan ng barangay matapos siyang pasukin sa loob ng kanyang ipinagagawang eatery sa Buncayo Subdivision, Brgy. Pahinga Norte ng bayang ito kahapon. Kinilala ni Patrolman Ariel Yupacina ng Candelaria Police ang biktima na si Eduardo Raymundo, 63, may asawa, negosyante at residente sa naturang lugar. Base sa imbestigasyon ni Yupacina, dakong ala-1:30 ng hapon habang nakatayo sa loob ng ipinagagawang kainan ang biktima nang bigla siyang pasukin ng suspek at pinagbabaril sa iba’t ibang bahagi ng katawan. Mabilis na isinugod ang biktima sa Peter Paul Hospital subalit hindi na umabot pang buhay. Narekober ng mga imbestigador ang apat na fired cartridge case at dalawang deformed slug sa pinangyarihan ng krimen. Inaalam pa ng pulisya ang motibo sa krimen.","Pinagbabaril hanggang sa mapatay ng nag-iisang salarin ang dating kapitan ng barangay matapos siyang pasukin sa loob ng kanyang ipinagagawang eatery sa Buncayo Subdivision, Brgy. Pahinga Norte ng bayang ito kahapon.","July 30, 2022  12:00am",https://www.philstar.com/pilipino-star-ngayon/probinsiya/2022/07/30/2199019/ex-barangay-chairman-itinumba-sa-ipinagagawang-eatery
"22-anyos na hinuli sa buy-bust, tigok habang iniimbestigahan","Isang 22-anyos na lalaki na kadarakip lang ng awtoridad sa ikinasang buy-bust operation ang namatay matapos manikip ang dibdib habang sumasailalim sa imbestigasyon at documentation sa loob ng Cavite Police Provincial Office sa Imus City kamakalawa ng gabi. Hindi na umabot pang buhay sa pagamutan ang biktima na si John glester Sereneo, residente ng Dasmariñas City, Cavite. Sa imbestigasyon ni PCpl. Fidel Querijero III, may hawak ng kaso, alas-10:18 nang bawian ng buhay si Sereneo habang dinadala sa Southern Tagalog Regional Hospital sa  Habay 2, Bacoor City. Nauna rito, nabatid na naaresto ang biktima sa isinagawang buy-bust nina Pat. Albert Lorenz Parnala Reyes at Pat. Roz Dexter De Leon Tapawan ng Cavite Provincial Enforcement Unit sa Brgy. Saint Peter 1, Dasmariñas City. Matapos maaresto, dinala ang suspek sa Cavite-PPO sa Imus City subalit habang iniimbestigahan ay biglang nanikip ang dibdib nito at nahirapan sa pag­hinga kung kaya agad na siyang itinakbo sa nasabing hospital. Nakatakdang isailalim sa autopsy examination ang biktima upang matukoy ang dahilan ng pagkamatay at kung may foul play sa insidente.",Isang 22-anyos na lalaki na kadarakip lang ng awtoridad sa ikinasang buy-bust operation ang namatay matapos manikip ang dibdib habang sumasailalim sa imbestigasyon at documentation sa loob ng Cavite Police Provincial Office sa Imus City kamakalawa ng gabi.,"July 30, 2022  12:00am",https://www.philstar.com/pilipino-star-ngayon/probinsiya/2022/07/30/2198955/22-anyos-na-hinuli-sa-buy-bust-tigok-habang-iniimbestigahan
"Kawani ng munisipyo binaril, dedo","Isang kawani ng munisipyo ang nasawi matapos pagbabarilin ng hindi pa kilalang suspek habang naglalakad, kamakalawa sa bayang ito. Ang nasawi ay kinilalang si Raffy Gardon, nasa hustong gulang at residente ng Brgy. Pansoy sa nasabing bayan. Sa report ng San Andres Police Station, alas-7:30 ng umaga naganap ang krimen sa Sitio Mabato, Barangay Pansoy ng nasabing bayan. Sa salaysay ng bayaw ng biktima na si Desabello, nakarinig siya ng mga putok ng baril kaya’t tinunton ang pinanggalingan ng putok at nakita ang biktima na nakabulagta sa lupa at wala ng buhay. Patuloy ang imbestigasyon ng pulisya para alamin ang tunay na motibo sa krimen at pagkakakilanlan sa suspek para sa agarang ikadarakip.","Isang kawani ng munisipyo ang nasawi matapos pagbabarilin ng hindi pa kilalang suspek habang naglalakad, kamakalawa sa bayang ito.","July 29, 2022  12:00am",https://www.philstar.com/pilipino-star-ngayon/probinsiya/2022/07/29/2198782/kawani-ng-munisipyo-binaril-dedo
"Empleyado ng Kidapawan City Health Office, tiklo sa P1.3 milyong marijuana","Isang empleyado ng City Health Office ng Kidapawan City ang inaresto matapos mahulihan ng marijuana sa ginawang operasyon nitong Miyerkules ng mga otoridad. Inihahanda na ng mga otoridad ang kaso laban kay Jude Paolo Javier, 25, na naka-assign sa City Health Office ng lokal na pamahalaan ng Kidapawan City. Ayon kay Kidapawan City Chief of Police Lieutenant Colonel Peter Pinalgan, nakatanggap sila ng report na ginagawang sideline ni Javier ang pagbebenta ng illegal na droga. Inilatag ang anti-drugs operation ng mga tauhan ng Philippine Drug Enforcement Unit (PDEA-12) at Kidapawan City Police. Nakuha sa suspek ang isang package na naglalaman ng mga dahon ng marijuana na nagkakahalaga ng P1,303,050. Narekober din sa suspek ang vape cartridges at pinaniniwalaang marijuana oil. Nahaharap ang suspek sa kasong paglabag sa Republic Act 9165 o Comprehensive ­Dangerous Drug Act of 2002.",Isang empleyado ng City Health Office ng Kidapawan City ang inaresto matapos mahulihan ng marijuana sa ginawang operasyon nitong Miyerkules ng mga otoridad.,"July 29, 2022  12:00am",https://www.philstar.com/pilipino-star-ngayon/probinsiya/2022/07/29/2198776/empleyado-ng-kidapawan-city-health-office-tiklo-sa-p13-milyong-marijuana
"Tumakas na preso sa Cavite, napatay sa Laguna","Isang preso ang nakatakas sa kanyang bantay sa Cavite noong Lunes ang napatay sa engkuwentro ng mga pulis sa Sta. Cruz, Laguna. Ayon kay Col. Cecilio Ison Jr. Laguna police director, ang tumakas na si Jeffrey Ochoa, ay naharang ng binuong tracking team ng pulisya sa Sitio Bougavilla, Barangay Bubukal, Santa Cruz, Laguna. Sa halip umanong sumuko ay binunot nito ang kanyang maikling baril at binaril ang mga pulis. Gumanti ng putok ang mga pulis at tinamaan ang suspek na dinala sa Laguna Medical Center Hospital, subalit idineklarang dead on arrival. Bago ang naganap na shootout, ang suspek ay nahaharap sa kasong qualified theft at natakasan nito ang kanyang guwardya na si John Michael Ferrera nang hambalusin nito ng matigas na bagay sa mukha habang sakay ng isang Toyota Vios sa kahabaan ng  Governors Drive, Barangay Aliang, Trece Martires City, Cavite noong Lunes ng gabi. Bumaba ito ng sasakyan at kinomander ang isang motorsiklo na ginamit nito sa pagtakas sa direksyon ng Gen. Trias City.","Isang preso ang nakatakas sa kanyang bantay sa Cavite noong Lunes ang napatay sa engkuwentro ng mga pulis sa Sta. Cruz, Laguna.","July 29, 2022  12:00am",https://www.philstar.com/pilipino-star-ngayon/probinsiya/2022/07/29/2198775/tumakas-na-preso-sa-cavite-napatay-sa-laguna
"Tatay ng suspek sa Ateneo shooting binaril sa Basilan, patay","Binawian ang buhay ng ama ni Chao-Tiao Yumol, suspek sa pamamaril sa Ateneo nitong Linggo, matapos tambangan ng ilang suspek sa Mindanao. Ayon sa ulat ng News5, Biyernes nang paputukan ng mga suspek si Rolando Yumol sa harap ng kanilang bahay sa Brgy. Maganda, Lamitan City, Basilan. Sinasabing nakasakay sa motorsiklo ang mga salarin. Binaril ang ama ng Ateneo shooter na si Chao Tiao Yumol sa harap ng kaniyang tahanan sa Brgy. Maganda, Lamitan City, Basilan | via  @jcdongon   pic.twitter.com/XLWML5ZTpI “Our police personnel in Lamitan City is already conducting an investigation regarding the case,"" ani Police Brig. Gen. Roderick Alba, Philippine National Police public information officer sa isang mensahe sa mga reporter.  ""So far, it is speculative to assume its direct relation to the shooting incident that happened last Sunday at the Ateneo de Manila University."" Ayon sa Police Regional Office Bangsamoro Autonomous Region, dalawa ang suspek na nagsagawa ng krimen. Sinasabing miyembro ng Philippine Constabulary ang nakatatandang Yumol. Ayon sa  ulat  ng GMA News, nagtamo ng apat na tama ng bala si Rolando sa iba't ibang bahagi ng katawan bago mamatay. Gumugulong na ang imbestigasyon sa ngayon. Ika-24 lang ng Hulyo nang mahuli si Chao-Tiao Yumol sa Ateneo de Manila University matapos ang nangyaring pamamaril na  ikinamatay ni dating Lamitan City Mayor Rosita Furigay, executive assistant na si Victor George Capistrano at gwardya na si Jeneven Bandiola . Humaharap ngayon sa tatlong counts ng muder, frustrated murder, paglabag sa New Anti-Carnapping Act of 2016 at malicious mischief si Chao-Tiao Nanawagan naman si Basilan Rep. Mujiv Hataman sa lahat na maging mahinahon at mapagmatyag sa mga nais magsamantala sa insidente sa tangkang ""ilihis"" ang paghahanap ng katarungan para sa lahat. ""Huwag nating husgahan, silaban o gatungan ang mga nag-aalab na damdamin ng bawat pamilyang nagdadalamhati sa mga nangyari,"" wika ni Hataman sa isang pahayag na inilabas sa ABS-CBN News. ""Ang mga haka-haka o akusasyong walang basehan ay hindi makakatulong, at maaaring maging mitsa pa ng karagdagang karahasan."" ""Nakikiramay kami sa pamilya ni Rolando Yumol at nananawagan kami sa mga otoridad na imbestigahan at papanagutin ang mga responsable sa pagpatay na ito."" Dagdag pa niya, walang saysay ang pagkitil ng buhay lalo na kung nais ng lahat na umunlad at kumawala sa imahe ng kaguluhan ng Basilan. Dapat din daw ay hindi maging normal ang pagpatay sa kulturang Pilipino lalo na't may mga nadadamay na mga inosenteng mamamayan. ""Nagsisimula pa lamang tayong bumagon mula sa pandemya na nagpadapa sa ating ekonomiya at kabuhayan,"" sabi pa niya sa isang pahayag. ""Kailangan nating magsumikap na mapanatili ang kapayapaan para sa kapakanan ng ating lalawigan.""  — may mga ulat mula kina Franco Luna, The STAR/John Unson, Roel Pareño at News5","Binawian ang buhay ng ama ni Chao-Tiao Yumol, suspek sa pamamaril sa Ateneo nitong Linggo, matapos tambangan ng ilang suspek sa Mindanao.","July 29, 2022  8:23am",https://www.philstar.com/pilipino-star-ngayon/probinsiya/2022/07/29/2198825/tatay-ng-suspek-sa-ateneo-shooting-binaril-sa-basilan-patay
Lalaki nalibing nang buhay sa lamay,"Isang lalaki ang nasawi nang malibing nang buhay sa naganap na landslide kahapon ng umaga sa Sitio Boga, Barangay Monamon Sur, Bauko, Mountain Province. Idineklarang dead on arrival sa ospital ang biktima na si Andres Sagayo, 58, ng Sitio Pactil, Barangay Monamon Sur. Batay sa ulat ng Bauko Municipal Disaster Risk Reduction and Management Office, kasalukuyang nasa lamayan ang biktima kasama ang kanyang pamilya sa nasawing kaanak nang biglang magkaroon ng pagguho ng lupa na tumabon sa biktima. Mabilis na nagsagawa ng rescue at retrieval operation at nang makuha ang katawan ni Sagayo ay agad itong dinala sa Lutheran Hospital sa Abatan, Buguias, Benguet, subalit idineklarang dead on arrival. Nagbabala ang mga otoridad sa mga motorista na maging maingat sa mga kalsada dahil sa posibleng mga landslides dahil sa naganap na lindol sa Luzon noong Miyerkules ng umaga.","Isang lalaki ang nasawi nang malibing nang buhay sa naganap na landslide kahapon ng umaga sa Sitio Boga, Barangay Monamon Sur, Bauko, Mountain Province.","July 29, 2022  12:00am",https://www.philstar.com/pilipino-star-ngayon/probinsiya/2022/07/29/2198772/lalaki-nalibing-nang-buhay-sa-lamay
"Kelot binoga ng shotgun ng biyenang hilaw, todas","Hindi na umabot pang buhay sa ospital ang isang 45-anyos na lalaki makaraang barilin sa dibdib ng nakaalitan nitong biyenang hilaw kamakalawa ng hapon sa Garnet St., Stone Gate Subdivision, Barangay Domoit sa lungsod na ito. Base sa ulat ni PLt. Col. Reynaldo Reyes, chief of police dito, nakilala ang biktima na si Mark Erick Fajardo, habang naaresto naman ang suspek na si Leandro Saguero, 70, contractor /foreman at ama ng live in partner ng biktima. Ayon sa imbestigasyon, nagkaroon ng mainitang pagtatalo,ala-1:30 ng hapon sa pagitan ng suspek at biktima habang sila ay nasa kusina ng bahay. Maya-maya ay itinutok ng suspek sa biktima ang hawak nitong improvised 12 gauge shot gun saka binaril na tumama lahat sa dibdib nito. Naaresto at nakapiit na sa lock up jail ang suspek kasabay ng patuloy na imbestigasyon sa ugat ng krimen.","Hindi na umabot pang buhay sa ospital ang isang 45-anyos na lalaki makaraang barilin sa dibdib ng nakaalitan nitong biyenang hilaw kamakalawa ng hapon sa Garnet St., Stone Gate Subdivision, Barangay Domoit sa lungsod na ito.","July 29, 2022  12:00am",https://www.philstar.com/pilipino-star-ngayon/probinsiya/2022/07/29/2198768/kelot-binoga-ng-shotgun-ng-biyenang-hilaw-todas
Kelot na ikakasal na sana utas sa diarrhea 'outbreak' sa Davao,"Ikakasal na sana ang isang 36-anyos na lalaki mula Toril, Davao nang biglang masawi dahil sa diarrhea. Ayon sa  ulat  ng ABS-CBN News na inilabas, Huwebes,  ika-5 na ang lalaki sa nasawi sa naturang probinsya  dahil sa outbreak doon ng naturang kondisyon. Ika-15 ng Hulyo nang maramdaman ng lalaki ang sintomas ng diarrhea matapos kumain sa isang street food stall. Hindi na raw siya nagsabi sa kanyang live-in partner na may dinaramdam na. Nagtungo pa ang magsing-irog sa simbahan noong ika-22 ng Hulyo upang magbayad para sa kanilang kasal ngunit matapos nito'y isinugod ang lalaki sa ospital kung saan ilang oras lang ang nakalipas ay binawian na siya ng buhay. Batay sa findings ng city health office ng naturang probinsya, malubhang dehydration at massive loss of electrolytes ang ikinamatay ng lalaki. Kasalukuyan pang hinihintay ang resulta ng isinagawang water analysis sa lalaki para ipresenta sa alkalde ng lungsod bago ito ilabas ng city health office sa publiko Samantala, kasalukuyan namang may tinututukang pasyente ng diarrhea sa Southern Philippines Medical Center na nasa kritikal ang kondisyon.  — Philstar.com intern Vivienne Audrey Angeles","Ikakasal na sana ang isang 36-anyos na lalaki mula Toril, Davao nang biglang masawi dahil sa diarrhea.","July 28, 2022  12:00pm",https://www.philstar.com/pilipino-star-ngayon/probinsiya/2022/07/28/2198542/kelot-na-ikakasal-na-sana-utas-sa-diarrhea-outbreak-sa-davao
"Tulay sa Cavite bumigay, 1 patay, 7 nawawala","Isa ang nasawi habang pitong katao pa ang pinaghaha­nap matapos bumigay ang isang tulay sa tabing-ilog, Sitio ­Talisayan, Brgy. Sampaloc 4, Dasmariñas City, ­kamakalawa ng gabi. Kinilala ang nasawi na si Michael Pamel Beltran,17; Habang pinaghahanap pa ang pitong kabataan na bumagsak sa ilog. Nakaligtas naman sina Jeralden Pacia, 16; Lyka Briones, 18;  na nasugatan at dinala sa  Pagamutan ng Dasmariñas; Lester Neri, 16: Generos Pacia, 16; ­Danica Uy, 12. Batay sa ulat, bago naganap ang insidente, alas-9:00 ng gabi ay nagkayayaan ang mga biktima na pawang magkakaibigan na pumunta sa tulay at ­muling gumawa ng video para sa kanilang Tiktok. Nabatid na nakagawian na ng magkakaibigan ang gumawa ng iba’t ibang video sa tulay na kanilang ina-upload sa kani-kanilang Facebook. Habang nasa kalagitnaan ng paggawa ng video ay bigla na lang gumuho ang ­nasabing tulay at natabunan ang mga biktima. Patuloy ang isinasagawang rescue operation sa 7 pang kabataan na pawang mga natabunan ng bumagsak na tulay. —  Ed Amoroso","Isa ang nasawi habang pitong katao pa ang pinaghaha­nap matapos bumigay ang isang tulay sa tabing-ilog, Sitio ­Talisayan, Brgy. Sampaloc 4, Dasmariñas City, ­kamakalawa ng gabi.","July 28, 2022  12:00am",https://www.philstar.com/pilipino-star-ngayon/probinsiya/2022/07/28/2198482/tulay-sa-cavite-bumigay-1-patay-7-nawawala
"2 grupo nagrambulan sa bar sa CDO, 1 dedo","Isa ang iniulat na nasawi sa naganap na rambulan ng dalawang grupo ng kalalakihan sa isang bar sa Cagayan De Oro City, kamakailan. Sa ulat, kahapon ay kinilala ang biktima na si Avelino John Majorinos,  28-anyos, ng Opol, Misamis Oriental na nasawi sa tama ng bala ng baril. Batay sa ulat, ala-1:00 ng madaling araw nang mangyari ang insidente noong Sabado sa isang bar sa Corrales St. Batay sa imbestigasyon ng pulisya, nagsimula umano ang gulo nang masagi ng grupo ng biktima ang umbrella tent ng kabilang grupo at natapunan ng tubig. Natigil na umano ang gulo at papunta na sa sasakyan ang grupo ng mga suspek. Pero sumunod umano ang biktima at sinuntok ang isa mga nakalaban nila. Doon na binaril ang biktima na naging dahilan ng kaniyang pagkamatay. Ayon sa pulisya, natukoy na ang pagkakakilanlan ng mga suspek na mga taga-Lanao del Sur, at sasampahan sila ng kaukulang kaso.","Isa ang iniulat na nasawi sa naganap na rambulan ng dalawang grupo ng kalalakihan sa isang bar sa Cagayan De Oro City, kamakailan.","July 28, 2022  12:00am",https://www.philstar.com/pilipino-star-ngayon/probinsiya/2022/07/28/2198477/2-grupo-nagrambulan-sa-bar-sa-cdo-1-dedo
"14-anyos na dalagita, hinalay at pinatay","Pinaniniwalaang hinalay muna bago pinatay ang isang 14-anyos na dalagita na natagpuan sa Lingig, Surigao del Sur ­kamakalawa ng hapon. Nakilala ang biktima na si Maria Banda­yanon na taga-Purok-5, sa nasabi ring barangay. Sa inisyal na imbestigasyon ng pulisya,  alas-2:00 ng hapon nang matagpuan ang bangkay ng biktima sa damuhan sa ilalim ng mga puno ng niyog sa may Purok-2B, Barangay Poblacion ng nasabing bayan. Ang bangkay ng biktima ay nakita ng mga linemen ng isang ­telecommunication company na ­gumagawa ng linya sa lugar. Ayon sa ina nito, nagpaalam ang kaniyang anak na pumunta sa disco sa kabilang barangay na may piyesta. Nagtataka na lamang ito na hindi na nakauwi ang biktima hanggang natagpuan na lamang ang bangkay. Pinaniniwalaang hinalay ito bago pinatay dahil wala na ang damit na pang-ibaba ang biktima ngunit patuloy pang hinihintay ang resulta sa ginawang imbestigasyon ng SOCO.","Pinaniniwalaang hinalay muna bago pinatay ang isang 14-anyos na dalagita na natagpuan sa Lingig, Surigao del Sur ­kamakalawa ng hapon.","July 28, 2022  12:00am",https://www.philstar.com/pilipino-star-ngayon/probinsiya/2022/07/28/2198479/14-anyos-na-dalagita-hinalay-pinatay
1 patay sa lindol sa Benguet,"Isang katao ang nasawi sa La Trinidad, Benguet sa pagtama ng malakas na lindol sa hilagang bahagi ng bansa na ang epicenter ay sa Abra. Ito ang iniulat ni Lone District Benguet Rep. Eric Go Yap, ang malakas na lindol ay nakaapekto sa ­malaking bahagi ng Cordillera Region kabilang ang Benguet. Sinabi ni Yap na sa Buguias, nasa 19 ­pasyente ang inilikas sa Northern Benguet District Hospital kung saan sa kasalukuyan ay sinusuri ang pinsala sa imprastraktura ng hospital gayundin ang mga kagamitan dito. Ayon kay Yap bunga ng malakas na lindol ay maraming mga national at local roads sa lalawigan ang ­idineklarang ‘not passable’ o hindi muna pinadaraanan para matiyak ang kaligtasan ng mga motorista. Anya, tinatayang tatagal ng dalawang linggo para sa clearing operations sa nasabing mga lugar kung saan magpapahirap ito sa mga komunidad.","Isang katao ang nasawi sa La Trinidad, Benguet sa pagtama ng malakas na lindol sa hilagang bahagi ng bansa na ang epicenter ay sa Abra.","July 28, 2022  12:00am",https://www.philstar.com/pilipino-star-ngayon/probinsiya/2022/07/28/2198481/1-patay-sa-lindol-sa-benguet
Higit P700K cocaine nasabat sa Port of Clark,"Nasabat ng mga tauhan ng Bureau of Customs (BOC) katuwang ang Philippine Drug Enforcement Agency (PDEA) ang 129 kapsula ng cocaine na itinago sa isang shipment ng t-shirts sa Port of Clark sa Pampanga. Sa ulat ng BOC, nasabat ang kontrabando nitong Hulyo 20 na nagkakahalaga ng P731,400. Napag-alaman na nagmula ang shipment sa Queen Street West sa Toronto, Canada. Isinailalim ito sa profiling at physical examination dahilan para madiskubre ang apat na kahon ng Mike and Ike candies na naglalaman ng 129 piraso ng kapsula na puno ng puting pulbos. Nagpadala ang PDEA ng K9 sniffing dogs at nagpositibo ito sa iligal na droga at dito isinailalim ng Customs Anti-Illegal Drug Task Force (CAIDTF) sa “field testing” ang kontrabando dahilan para matukoy ang “mixture of cocaine and lidocaine” sa naturang pulbos. Dinala ito sa PDEA at isinailalim muli sa chemical laboratory analysis na nagkumpirma na cocaine nga ang kemikal. Kinumpiska na ng BOC ang naturang iligal na droga na ipapasa naman sa PDEA habang patuloy ang imbestigasyon para makilala ang mga taong nasa likod ng naturang shipment.",Nasabat ng mga tauhan ng Bureau of Customs (BOC) katuwang ang Philippine Drug Enforcement Agency (PDEA) ang 129 kapsula ng cocaine na itinago sa isang shipment ng t-shirts sa Port of Clark sa Pampanga.,"July 28, 2022  12:00am",https://www.philstar.com/pilipino-star-ngayon/probinsiya/2022/07/28/2198480/higit-p700k-cocaine-nasabat-sa-port-clark
2 lalaki utas sa pamamaril,"Dalawang lalaki, isa dito ay kawani ng munisipyo ang nasawi  makaraang pagbabarilin sa magkahiwalay na bayan sa lalawigan ng Quezon kamakalawa. Ayon kay Quezon Police Provincial Office (QPPO) Director PCol.Joel Villanueva, naglalakad sa pathway sa Sitio Mabato, Barangay Pansoy, San Andres Quezon, alas-7:30 ng umaga ang municipal government employee na si Raffy Gardon nang paulanan ng punglo ng hindi nakikilang salarin  Iniwang duguan at walang buhay ang biktima ng tumakas na salarin. Ang ginawa namang pagmumura ni Marguelito Lizano 36, ng Barangay San Vicente, Buenavista Quezon ang sinasabing dahilan kung kaya ito binaril at napatay ng hindi nakikilalang lalaki na lulan ng isang motorsiklo na bumabagtas sa Lopez-Buenavista road na sakop ng Barangay Magallanes, Lopez Quezon . Ayon sa pulisya,nakaangkas sa motorsiklo ang biktima kasama ang dalawa pa niyang kaibigan, alas-11:30 ng gabi nang murahin nito ang driver ng sumusunod sa kanilang motorsiklo dahil sa ilaw na tumatama sa kanilang mga mukha. Hinihinalang dahil sa pagkainis ng suspek ay bumunot ito ng baril at binaril sa ulo ang biktima saka pinaharurot patakas ang minamanehong  motorsiklo.","Dalawang lalaki, isa dito ay kawani ng munisipyo ang nasawi  makaraang pagbabarilin sa magkahiwalay na bayan sa lalawigan ng Quezon kamakalawa.","July 28, 2022  12:00am",https://www.philstar.com/pilipino-star-ngayon/probinsiya/2022/07/28/2198478/2-lalaki-utas-sa-pamamaril
"Higit P111 milyong marijuana, sinunog","Umaabot sa P111,600,000 ang sinunog ng mga otoridad na fully grown marijuana plants mula sa nadiskubreng taniman ng marijuana sa ilang lugar sa bayan ng Tinglayan, Kalinga, kamakalawa. Nabatid na nagsasagawa ng Marijuana Eradication Operation sa Brgy. Tulgao West nang makadiskubre ang tatlong plantation sites na natatamnan ng fully grown marijuana na tinatayang nagkakahalaga ng P24 milyon. Matapos nito ay nadiskubre rin ng mga otoridad ang dalawang plantation sa Brgy. Loccong ng naturang ba­yan na natatamnan ng fully grown marijuana na tinatayang nagkakahalaga ng P87,600,000. Walang nakita o nahuling cultivator ang mga otoridad sa naturang taniman ng marijuana.Matapos pagbubunutin, agad na sinunog ng mga otoridad ang mga marijuana plants.","Umaabot sa P111,600,000 ang sinunog ng mga otoridad na fully grown marijuana plants mula sa nadiskubreng taniman ng marijuana sa ilang lugar sa bayan ng Tinglayan, Kalinga, kamakalawa.","July 29, 2022  12:00am",https://www.philstar.com/pilipino-star-ngayon/probinsiya/2022/07/29/2198769/higit-p111-milyong-marijuana-sinunog
Bulacan maghihigpit kontra ­illegal mining at pagputol ng puno,"Mahigpit ang gagawing pagbabantay ng Bulacan Environment and Natural Resources o BENRO laban sa mga iligal na pagmimina ng lupa at pagpuputol ng puno. Ayon kay BENRO Head Julius Victor Degala, paiigtingin nila ang pagbabantay sa mga illegal na nagmimina at nagtrotroso upang protektahan ang kapaligiran ng buong lalawigan. Bilang karagdagan, bumuo rin ang kanilang tanggapan ng roving team na magbabantay sa mga checkpoint bukod pa sa regular na alas-8:00 ng umaga hanggang alas-5:00 ng hapon. Nilinaw naman ni Gobernador Daniel Fernando na mataas ang pangangailangan sa quarrying at nagbibigay ito ng hanapbuhay sa mga Bulakenyo ngunit kailangan itong kontrolin at mahigpit na bantayan.",Mahigpit ang gagawing pagbabantay ng Bulacan Environment and Natural Resources o BENRO laban sa mga iligal na pagmimina ng lupa at pagpuputol ng puno.,"July 29, 2022  12:00am",https://www.philstar.com/pilipino-star-ngayon/probinsiya/2022/07/29/2198767/bulacan-maghihigpit-kontra-illegal-mining-pagputol-ng-puno
"Lumang tulay sa Cavite na bumigay, 8 na ang patay","Umakyat na sa 8 katao ang nasawi sa bumagsak na tulay sa Brgy. Sampaloc 4, Dasmariñas City, Cavite noong Martes ng gabi matapos makuha ang bangkay ng anim pang katao na unang naiulat na nawawala, kama­kalawa ng gabi. Ayon kay Cavite-PNP spokesperson P/Major Joseph Ulfindo, anim na nasawi ay pawang mga menor-de-edad na nahukay ng retrieval teams sa lugar. Kagabi ay nakuha na ang labi ng isa pang 14-anyos na binatilyo. Ang unang biktima ay kinilalang si John Michael Beltran, 17, na nasawi habang nilalapatan ng lunas sa Pagamutan ng Dasmariñas, habang 2 sa limang nasugatan ay nasa ospital pa rin dahil sa malubhang kalagayan. Nasa 13 ang mga biktima na pawang menor de edad nang bumagsak sa tulay na kanilang tinatambayan sa Sitio Talisayan,Barangay Sampaloc 4. Nabatid na isa nang luma ang tulay na hindi na maaaring daanan ng mga residente na ginawang tambayan ng mga biktima.","Umakyat na sa 8 katao ang nasawi sa bumagsak na tulay sa Brgy. Sampaloc 4, Dasmariñas City, Cavite noong Martes ng gabi matapos makuha ang bangkay ng anim pang katao na unang naiulat na nawawala, kama­kalawa ng gabi.","July 29, 2022  12:00am",https://www.philstar.com/pilipino-star-ngayon/probinsiya/2022/07/29/2198774/lumang-tulay-sa-cavite-na-bumigay-8-na-ang-patay
Rebeldeng NPA todas sa engkuwentro,"Isang miyembro ng New People Army’s (NPA) ang nasawi nang makasagupa ang mga pulis at sundalo sa  Calaca, Batangas, noong Martes ng hapon. Sa ulat,nagsasagawa ang mga sundalo at pulis ng patrulya, alas-3:10 ng hapon sa bisinidad ng  Barangay Coral ni Lopez nang makasagupa ang tatlong miyembrong komunista na nagresulta ng palitan ng putok na tumagal ng mahigit tatlong minuto na ikinasawi ng isang rebelde na pinaniniwalaang miyembro ng Kawing of Sub-Regional Military Area (SRMA) 4C sa ilalim ng pamumuno ni alias Ka Gadgel. Patuloy pang inaalam ang pagkakakilanlan ng nasabing komunista. Nagkanya-kanyang takas ang mga rebelde nang mabatid na isa nilang kasama ang napatay. Kinumpirma ng pulisya at militar na ang dalawang nakatakas ay kinilalang sina Ernesto Baez Jr, alias Mcdo/Opel/Vilmar at Generoso Jolong Bayan, alias Lolo/Ankie/Nanding/Domeng. Nakumpiska sa lugar ng bakbakan ang caliber .38 na may lamang bala. Patuloy ang pagtugis ng tropa ng pamahalaan sa dalawang tumakas na rebelde.Habang walang naiulat na nasugatan o napatay sa tropa ng pamahalaan.","Isang miyembro ng New People Army’s (NPA) ang nasawi nang makasagupa ang mga pulis at sundalo sa  Calaca, Batangas, noong Martes ng hapon.","July 28, 2022  12:00am",https://www.philstar.com/pilipino-star-ngayon/probinsiya/2022/07/28/2198475/rebeldeng-npa-todas-sa-engkuwentro
Buy-sell car dealer dinukot sa Cavite,"Isang buy and seller car dealer ang dinukot ng limang kalalakihan na ilang metro lang ang layo sa kanilang bahay sa  Silang, Cavite, noong Martes ng hapon. Kinilala ang biktima na si Oliver Dela Cruz, isang negosyante mula sa Batangas at residente ng Silang, Cavite. Batay sa ulat, alas-4:30 ng hapon nang buntutan ng mga suspek ang biktima pauwi sa kanilang bahay sa  Purok 11, Barangay Santol. Dito ay hinarang ng mga suspek ang biktima na malapit na sa kanilang bahay at tinutukan ng baril at puwersahan na ito pinasok ng ilan sa mga suspek ang kanyang silver-gray Ford Eco sport (DVZ-6630) at minaneho ang sasakyan patungong Aguinaldo Highway at kasunod ang sasakyan ng mga suspek na  gray Toyota Vios (VF-7369). Ayon sa pamilya ng  na sila ay nakatanggap ng tawag mula sa biktima at sinabi na siya ay hinihingian ng P300,000 para sa kanyang Kalayaan. Patuloy ang imbestigasyon ng pulisya sa kaso.","Isang buy and seller car dealer ang dinukot ng limang kalalakihan na ilang metro lang ang layo sa kanilang bahay sa  Silang, Cavite, noong Martes ng hapon.","July 28, 2022  12:00am",https://www.philstar.com/pilipino-star-ngayon/probinsiya/2022/07/28/2198474/buy-sell-car-dealer-dinukot-sa-cavite
"Patay sa Cordillera earthquake umakyat sa 4, sugatan nasa 60 na","Lalong dumami ang bilang ng kumpirmadong patay at sugatan dahil sa sari-saring pagguho ng lupa at pagbagsak ng mga istruktura bunsod ng magnitude 7.0 na lindol na naka-focus sa epicenter ng Tayum, Abra ngayong Miyerkules. Ito ang ibinahagi ni Interior Secretary Benjamin Abalos Jr. sa isang press briefing kasama si Pangulong Ferdinand Marcos Jr. ""Sixty injured and so far po apat po ang nabalitaang nasawian ng buhay. Four deaths,"" ""Of these four, two are in Benguet, one each in Abra and [Mountain Province]... Pagguho po [ng lupa ang dahilan], opo."" Una nang naibalita na isang construction worker mula sa La Trinidad, Benguet ang isa sa mga namatay, matapos mabagsakan ng debris.   Sinasabing 44 sa mga sugatan ang nanggaling mula sa Abra. Narito ang sinasabing pinsala sa Cordillera Administrative Region (CAR) sa ngayon: - municipal roads (29) 
- mga tulay sa Abra (3) 
- gusali (173) Nakapagtala naman ng 53 landslides sa ngayon, karamihan dito nangyari rin sa probinsya ng Abra (33).  ""Naka-deploy po ang mga kapulisiyahan at mga bumbero po at mga disaster risk [officers] po ng mga [local government units] po sa mga lugar na ito,"" dagdag pa ni Abalos. Meron na ring damage na naitala sa probinsya ng Ilocos Sur. Ayon kay Sen. Imee Marcos, napinsala na rin ng naturang lindol ang bell towers sa Bantay, Laoag at Sarrat. Ilang heritage houses din ang sinasabing gumuho kasama ang ilang istruktura sa Kennon, Paraiso, Pagudpud, Ilocos Norte at Apayao. Sen. Imee Marcos reports that the belltowers in Bantay, Laoag and Sarrat were damaged. She adds that some heritage houses collapsed along with other structures in Kennon, Paraiso, Pagudpud, Ilocos Norte and Apayao  @PhilstarNews Makikita namang wasak-wasak ang ilang mga bahay at establisyamentong ito sa probinsya ng Abra. Ang ilang istruktura, halos humiga na. Kanina lang nang palikasin ang mga nagtratrabaho sa Senado sa Pasay kaugnay ng lindol, matapos itong maramdaman din sa Metro Manila. Rep. Ching Bernos of the lone district of Abra reports that the quake ""caused damages to many households and establishments"" in the province. Lagangilang, Abra is the epicenter of the magnitude-7.3 tremor, according to Phivolcs ????: Office of Rep. Ching Bernos  @PhilstarNews   pic.twitter.com/LumbQ9pDHm Sa kabila nito,  wala pa namang mapaminsalang tsumani threat  kaugnay ng naturang paglindol batay sa available na datos mula sa Phivolcs. Una nang sinabi ni Press Secretary Trixie Cruz-Angeles na iniutos na ni Pangulong Ferdinand Marcos Jr. ang mobilization ng rescue at reflief teams matapos ang lindol. ""The president is presently coordinating with the NDRRMC and the [Department of Social Welfare and Development,"" ani Angeles sa isang  pahayag . ""He has ordered and immediate dispatch of rescue and relief teams to Abra."" Sinasabing personal na lilipad si Bongbong patungo sa Abra oras na mabigyan na ng clearance.   — may mga ulat mula kay Xave Gregorio","Lalong dumami ang bilang ng kumpirmadong patay at sugatan dahil sa sari-saring pagguho ng lupa at pagbagsak ng mga istruktura bunsod ng magnitude 7.0 na lindol na naka-focus sa epicenter ng Tayum, Abra ngayong Miyerkules.","July 27, 2022  12:33pm",https://www.philstar.com/probinsiya/2022/07/27/2198337/construction-worker-sa-benguet-patay-dahil-sa-magnitude-7-na-lindol
5 lalaki todas sa pananaga sa Bulacan; away sa lupa sinisilip na dahilan,"Nagsumisigaw ng hustisya ang kaanak ng limang lalaking mananabas ng damo na walang awang pinagtataga ng ‘di pa nakikilalang salarin sa Doña Remedios Trinidad sa Bulacan. Away sa lupa diumano ang kutob ng mga kaanak ng mga pinaslang kaya nangyari ang karumaldumal na krimen.  Ikinagulat ng isa sa mga anak ng pinaslang ang nangyari. Aniya wala naman daw nakaalitan ang kanyang ama. “Hanggang ngayon parang blanko pa rin kami kahit nga ngayon takot kaming umano (magsalita), nagtatrabaho lang yung mga yun, matagal na sila diyan nagtatrabaho. Hindi pa namin ano (alam) kung papaano ang pinagmulan” ani ng isa sa anak ng biktima sa  panayam  sa Teleradyo na inere, Martes. “Hustisya po sa aming mga magulang. Sana mabigyan po kami.” Samantala hindi naman daw matanggap ng asawa ng isa sa pinaslang ang sinapit ng kanyang mister na duda niya ay tinorture pa bago ito tinuluyang patayin. “Parang mga manok na kinatay, sabi ko nga sa halagang P420, limang buhay po ang kinuha nila. Kami naman po kung hindi kakahig hindi tutuka. Sana po kung sa lupa iyon, sana pinauwi nalang po nila,” sabi ng asawa ng isa sa mga biktima. Ayon sa asawa ng biktima, nakita nilang may pasa sa iba't ibang bahagi ng katawan ang mga biktima. Pina-autopsy na ng mga kaanak ang mga labi ng mga pinaslang para sa ikauusad ng kaso. Sa kabila nito, problema nila kung itutuloy pa ang paghahabla dahil wala naman daw silang sapat na pera panggastos para rito.  Umaapela naman sila sa Philippine National Police at lokal na pamahalaan na tulungan silang matukoy ang suspek o mga suspek upang maresolba ang kaso.  — Philstar.com intern John Vincent Pagaduan",Nagsumisigaw ng hustisya ang kaanak ng limang lalaking mananabas ng damo na walang awang pinagtataga ng ‘di pa nakikilalang salarin sa Doña Remedios Trinidad sa Bulacan.,"July 26, 2022  10:00am",https://www.philstar.com/pilipino-star-ngayon/probinsiya/2022/07/26/2198072/5-lalaki-todas-sa-pananaga-sa-bulacan-away-sa-lupa-sinisilip-na-dahilan
Dalaga nalunod sa pagsagip sa 2 paslit sa beach resort,"Nagbuwis ng kanyang sariling buhay ang isang 46-anyos na dalaga kapalit ng kaligtasan ng dalawang nalulunod na paslit sa beach resort sa San Barangay Guisguis Talon, dito, kamakalawa ng hapon. Hindi na umabot nang buhay sa ospital ang biktimang si Juvelyn Montero, residente ng Taysan, Batangas. Ayon sa ulat ng pulisya, bandang alas-9:45 ng umaga ay duma­ting sa resort upang mag-outing ang biktima at ang iba niyang mga kaanak na pawang mga taga- lalawigan ng Batangas.  Habang nasa kasagsagan umano ng paliligo sa dagat ang grupo, napadako sa malalim na bahagi ang dalawang paslit na itinago sa mga pangalang Troy at Andrea.  Maagap namang nakasaklolo ang biktima at nasagip niya si Andrea subalit sinubukan niyang iligtas si Troy subalit hinihinalang pinulikat na ang dalaga at lumubog sa tubig. Tumulong ang mga kaanak na nakasakay ng bangka at kanilang nailigtas ang batang si Troy. Nang makita ang katawan ng biktima, mabilis na dinala sa ospital subalit sa daan pa lamang ay nalagutan na ng hininga. Labis naman ang pasasalamat ng mga magulang ng dalawang paslit sa biktima dahil sa kanyang kabayanihan sa pagliligtas sa mga nalulunod na bata.","Nagbuwis ng kanyang sariling buhay ang isang 46-anyos na dalaga kapalit ng kaligtasan ng dalawang nalulunod na paslit sa beach resort sa San Barangay Guisguis Talon, dito, kamakalawa ng hapon.","July 26, 2022  12:00am",https://www.philstar.com/pilipino-star-ngayon/probinsiya/2022/07/26/2198011/dalaga-nalunod-sa-pagsagip-sa-2-paslit-sa-beach-resort
"Hustisya, sigaw ng pamilya ng limang mananabas na minasaker sa Bulacan","Sumisigaw ng hustisya ang mga pamilya ng limang kalalakihan na mananabas na pinatay sa  kabundukan na sakop ng Resigurado St., Brgy. Camachile, Doña Remedios Trinidad, Bulacan. Ayon kay Mylene, asawa ng pinaslang na si Carlito Servano, pwede namang takutin at pauwiin na lamang ang kanyang asawa at hindi na sana ito pinatay, limang anak ang naulila nito. Habang ang kapatid nito na pipi at bingi na si Rogelio ay pinatay rin sa saksak. Habang  tiyuhin nila na si Antonio Servan, binaril sa likod at si Pampilo Boñaga naman ay ginilitan sa leeg bago binaril sa mukha at Angelo del Castillo. Sinabi naman ni Edwin Servano, kapatid nina Caloy at Rogelio, umaapela siya sa mga otoridad na sana’y makamit nila ang hustisya. Matatandaang mag-aalas-7:15 ng umaga, nang madiskubre ng caretaker na si Halbert Prencillo ang mga bangkay ng mga biktima sa itaas na bahagi ng bundok nang hindi sila tumugon sa kanyang tawag para sa kanilang meryenda.","Sumisigaw ng hustisya ang mga pamilya ng limang kalalakihan na mananabas na pinatay sa  kabundukan na sakop ng Resigurado St., Brgy. Camachile, Doña Remedios Trinidad, Bulacan.","July 28, 2022  12:00am",https://www.philstar.com/pilipino-star-ngayon/probinsiya/2022/07/28/2198476/hustisya-sigaw-ng-pamilya-ng-limang-mananabas-na-minasaker-sa-bulacan
"P2.4 milyon marijuana na pinadedeliver sa courier, samsam sa checkpoint","Nagkakahalaga ng P2.4 milyon ng 20,000 gramo ng marijuana ang nasabat ng pulisya sa isang checkpoint bunsod ng ‘tip’ ng isang courier sa Tabuk City noong Sabado ng gabi. Ayon kay Police Col. Peter Tagtag, director ng Kalinga Police Provincial Office (PPO), ang padala system ang siyang bagong modus ng mga sindikato ng iligal na droga sa kanilang pagbiyahe ng marijuana. Batay sa report, nadiskubre ang dalawang kahon ng marijuana dakong alas-6:30 ng gabi noong Sabado matapos na impormahan ng isang “Padala system” driver ang pulis na nagmamando ng checkpoint sa Barangay Agbannawag ng nasabing lungsod.                    Sa salaysay ng naturang driver, ipinadala ang dalawang kahon sa kanya ng hindi pa kilalang suspek sa Tabuk City. Galing aniya ng New Balbalan, Lacnog East, Tabuk City ang mga kahon at ipinadadala ang mga package sa Bulacan. Subalit naghinala ang courier sa laman ng kahon kaya pagda­ting nito sa checkpoint ay kusa nitong pinabuksan ang laman ng kahon sa mga pulis na bantay at doon tumambad sa kanila ang dalawang kahon ng marijuana. Inaalam pa ng pulisya ang pagkakakilanlan ng lalaking nagpadala ng dalawang kahon ng ma­rijuana.","Nagkakahalaga ng P2.4 milyon ng 20,000 gramo ng marijuana ang nasabat ng pulisya sa isang checkpoint bunsod ng ‘tip’ ng isang courier sa Tabuk City noong Sabado ng gabi.","July 26, 2022  12:00am",https://www.philstar.com/pilipino-star-ngayon/probinsiya/2022/07/26/2198010/p24-milyon-marijuana-na-pinadedeliver-sa-courier-samsam-sa-checkpoint
5 mananabas ng puno minasaker sa Bulacan,"Nilalanggam na ang mga mukha at ulo ng limang mananabas ng kahoy na kapwa may mga tama ng bala ng baril sa katawan nang matagpuan ng isang caretaker sa bulubunduking bahagi ng Brgy. Camachile sa bayang ito, kahapon ng umaga.  Sa inisyal na report ni Civil Military Office (CMO) chief Capt. Romel Jordan ng 70 Infantry Battalion ng Philippine Army, kinilala ang mga pinatay na biktima na sina Pampilo Boñaga, Angelo del Castillo, at magkakapatid na sina Rogelio, Carlito at Antonio Serbano, kapwa nasa hustong gulang at residente sa nabanggit na lugar. Ayon sa katiwala na si Halbert Prencillo, mag­hahatid sana siya ng meryenda sa mga mananabas ng iba-ibang punong kahoy sa mataas na bahagi ng kabundukan nang kanyang madiskubre ang mga bangkay ng mga biktima sa liblib na bahagi ng Resigurado St. Aniya, bago siya magdala ng pagkain, kailangan niyang sumigaw upang malaman niya kung saang bahagi ng malawak na gubat sila hahatiran ng meryenda, pero wala umanong tumutugon sa kanyang tawag mula sa mga biktima. Dahil dito, pinuntahan na ng katiwala ang itaas na bahagi ng gubat dakong alas-7:15 ng umaga, at dito tumambad sa kanya ang magkakatabing nakadapa na mananabas na kapwa wala nang buhay at nilalanggam na may mga tama ng bala ng baril sa katawan. Aniya, wala siyang alam na kaaway ang mga biktima kaya nagtataka siya kung bakit sila pinagbabaril nang walang kalaban-laban. Patuloy ang isinasagawang imbestigasyon ng mga pulis upang matukoy ang motibo at responsable sa karumal-dumal na pagpatay sa limang biktima.","Nilalanggam na ang mga mukha at ulo ng limang mananabas ng kahoy na kapwa may mga tama ng bala ng baril sa katawan nang matagpuan ng isang caretaker sa bulubunduking bahagi ng Brgy. Camachile sa bayang ito, kahapon ng umaga.","July 26, 2022  12:00am",https://www.philstar.com/pilipino-star-ngayon/probinsiya/2022/07/26/2198013/5-mananabas-ng-puno-minasaker-sa-bulacan
"Hepe ng NBI sa Zamboanga Sibugay, bulagta sa sariling boga","Bulagta ang hepe ng National Bureau of Investigation (NBI) ng Zamboanga Sibugay nang  aksidenteng mabaril ang sarili habang nililinis ang kanyang baril noong Sabado sa nasabing lalawigan. Dead-on-arrival sa Zamboanga Sibugay Provincial Hospital dahil sa tama ng bala ng Glock .40 kalibre ng baril ang biktima na si Akmat Sampang, 59, may-asawa, ng Purok Golden Mango, Cataluna residence, Barangay Poblacion sa Ipil, Zamboanga, Sibugay. Sa ulat na ipinadala ni Police Major Shellamie Chang, spokesperson ng Police Regional Office (PRO) 9, naganap ang insidente dakong alas-8:00 ng umaga sa loob ng bahay ng hepe habang nilili­nisan nito ang kanyang service firearm na Glock 40. Wala naman ang maybahay ng biktima nang maganap ang insidente dahil inutusan umano siya ng huli na bumili sandali ng buko juice. Pagbalik ng asawa sa kuwarto, laking gulat nito nang tumambad ang mister na na naliligo na sa sariling dugo. Nakuha ng mga imbestigador sa pinangyarihan ng krimen ang Glock .40 ng biktima, isang basyong bala nito at 13 live ammo. Nagsasagawa pa ng masusing pagsisiyasat ang pulisya upang mabatid kung may foul play sa insidente.",Bulagta ang hepe ng National Bureau of Investigation (NBI) ng Zamboanga Sibugay nang  aksidenteng mabaril ang sarili habang nililinis ang kanyang baril noong Sabado sa nasabing lalawigan.,"July 26, 2022  12:00am",https://www.philstar.com/pilipino-star-ngayon/probinsiya/2022/07/26/2198012/hepe-ng-nbi-sa-zamboanga-sibugay-bulagta-sa-sariling-boga
"Shellfish sa baybayin ng Bohol, Zambo Sur at Surigao bawal kainin","Bawal kainin ang shellfish products tulad ng tahong, talaba at halaan na mula sa baybayin ng Bohol at Zambo Sur at Surigao. Ayon sa Bureau of Fisheries and Aquatic Resources (BFAR), positibo sa red tide ang baybaying dagat ng Dauis at Tagbilaran City sa Bohol maging sa Dumanquillas Bay sa Zamboanga del Sur at Lianga Bay sa Surigao del Sur. Ipinagbabawal ng BFAR ang pagkain at pagbebenta ng mga shellfish na nakokolekta sa mga nabanggit na lugar. Maaari namang kainin ang isda, pusit, hipon at alimango basta siguraduhin lamang na maayos ang pagkakaluto at linising mabuti, at tanggalin ang hasang bago kainin. Samantala, puwede nang kainin ang shellfish products mula naman sa mga baybaying dagat ng Milagros sa Masbate at Litalit Bay sa Surigao del Norte dahil negatibo na ang baybaying ito sa red tide. - Doris Franche","Bawal kainin ang shellfish products tulad ng tahong, talaba at halaan na mula sa baybayin ng Bohol at Zambo Sur at Surigao.","July 26, 2022  12:00am",https://www.philstar.com/pilipino-star-ngayon/probinsiya/2022/07/26/2198008/shellfish-sa-baybayin-ng-bohol-zambo-surat-surigao-bawal-kainin
Notoryus na ‘tulak’ todas sa shootout,"Hindi na umabot nang buhay sa pagamutan ang isang notoryus na tulak ng droga matapos pumalag sa mga pulis sa ikinasang buy-bust ­operation sa Zone 7, Brgy. La Purisima ng bayang ito kamakalawa ng gabi. Sinubukan pang isugod ng ambulansya ng MDRRMO-Nabua sa Tanchuling Hospital sa Iriga City pero idineklarang dead-on-arrival ang suspek na kinilalang si Junel Miday Uvero, 30-anyos, may asawa, residente ng naturang lugar at dati nang naaresto dahil sa kasong may kaugnayan sa droga. Sa ulat, dakong alas-9:50 ng gabi, kumagat sa inilatag na buy-bust ­operation ng Nabua Police Drug Enforcement Unit at Provincial Intelligence Unit ang suspek. Gayunman, nang aarestuhin na ng mga operatiba ay pumalag umano ang suspek at bumunot ng baril kung kaya dalawang beses na siyang pinutukan sa katawan. Nakuha mula sa suspek ang limang sachet ng shabu at isang hindi pa malamang kalibre ng baril.","Hindi na umabot nang buhay sa pagamutan ang isang notoryus na tulak ng droga matapos pumalag sa mga pulis sa ikinasang buy-bust ­operation sa Zone 7, Brgy. La Purisima ng bayang ito kamakalawa ng gabi.","July 26, 2022  12:00am",https://www.philstar.com/pilipino-star-ngayon/probinsiya/2022/07/26/2198009/notoryus-na-tulak-todas-sa-shootout
Outing nauwi sa trahedya: 7-anyos lunod sa pool,"Naging masaklap ang masaya sanang outing ng isang pamilya makaraang malunod sa swimming pool ang isang 7-anyos na batang lalaki ka­makalawa ng hapon sa isang resort sa Brgy. Paradahan 1, bayan ng Tanza, dito. Hindi na naisalba pa sa pagamutan ang biktimang si Charius Raiven Burgos, residente ng Brgy. Bagtas, Tanza, Cavite. Sa imbestigasyon ni P/Staff Sgt. Jonathan Lagario, ala-1:50 ng hapon nang maganap ang insidente habang masayang nagsu-swimming sa pool ng Ligata Resort sa Brgy. Paradahan 1, ang buong pamilya Burgos. Magkasama umano ang biktima at mga pinsan nito na lumusong sa pang-batang pool at ilang saglit pa ay hindi napansin na lumipat sa pang-adult na pool ang batang biktima. Huli na nang mapansin na nalunod na ang biktima. Agad na binigyan ng cardio pulmonary resuscitation ang bata saka mabilis na itinakbo sa MV Santiago Hospital subalit hindi na naisalba pa.","Naging masaklap ang masaya sanang outing ng isang pamilya makaraang malunod sa swimming pool ang isang 7-anyos na batang lalaki ka­makalawa ng hapon sa isang resort sa Brgy. Paradahan 1, bayan ng Tanza, dito.","July 26, 2022  12:00am",https://www.philstar.com/pilipino-star-ngayon/probinsiya/2022/07/26/2198006/outing-nauwi-sa-trahedya-7-anyos-lunod-sa-pool
5 drug peddler sa Nueva Ecija nalambat sa higit P2 milyong shabu,"Limang pinaghihinalaang drug peddler ang nasakote ng mga awtoridad sanhi ng pagkakasamsam ng mahigit P2-milyong halaga ng shabu sa magkakahiwalay na anti-illegal drug operation sa Nueva Ecija nitong Biyernes ng hapon. Sa report ng Police Regional Office (PRO) 3, dakong alas-2:50 ng hapon ng magsagawa  ang pinagsanib na mga elemento ng Cabanatuan City Police at Philippine Drug Enforcement Agency (PDEA) Region 3 ng buy bust operation sa Brgy. Mayapyap Sur, Cabana­tuan City, Nueva Ecija na nagresulta sa pagkaka­bitag sa tatlong suspect. Sila ay nakilalang sina Yohan Rufino, 44, High Value Target (HVT); Archielo Gustilo Ilag, 33, at Genber Lorenz Natividad Francisco, 32. Nasamsam sa mga suspek ang anim na plas­tic sachet ng shabu na tumitimbang ng 253 gramo at nagkakahalaga ng P1,720,400. Sa isa pang operas­yon, nasakote sa Brgy. Tramo, Sta Rosa, Nueva Ecija ang dalawa pang hinihinalang drug pusher na sina Danilo Obispo, 44, isa ring HVT, at Lyndon Flores, 35. Sila ay nakumpiskahan ng 60 gramo ng shabu na nagkakahalaga ng P455,600.00.",Limang pinaghihinalaang drug peddler ang nasakote ng mga awtoridad sanhi ng pagkakasamsam ng mahigit P2-milyong halaga ng shabu sa magkakahiwalay na anti-illegal drug operation sa Nueva Ecija nitong Biyernes ng hapon.,"July 24, 2022  12:00am",https://www.philstar.com/pilipino-star-ngayon/probinsiya/2022/07/24/2197620/5-drug-peddler-sa-nueva-ecija-nalambat-sa-higit-p2-milyong-shabu
"Tulak utas sa shootout, P.6 milyong shabu samsam","Bulagta ang isang hinihinalang tulak ng droga matapos na makipagbarilan umano sa mga pulis sa isinagawang magkakahiwalay buy-bust operation sanhi ng pagkakasamsam ng may mahigit P.6-milyong halaga ng shabu sa lalawigang ito. Sa ulat, napatay ng mga operatiba ng Station Drug Enforcement Unit (SDEU) sa siyudad ng Malolos ang drug suspect na si Sherwin Thompson, 40-anyos ng Brgy. Santor matapos umanong manlaban at makipagbarilan sa mga awtoridad sa buy-bust operation dakong ala-1:20 ng madaling araw. Naaresto naman ang dalawang kasamahan ng napatay na suspek na nakilalang sina Romeo Estable at Eric Uy. Nabawi sa kanila ang 3-sachet ng shabu na nasa 20 gramo at nagkakahalaga ng P136,000, isang cal. 9mm revolver, mga drug paraphernalia at buy-bust money. Sa siyudad ng San Jose Del Monte, tatlo umanong tulak na sina Rolly Mendoza, 45, Oliver Lambino, 44 at Analiza Lambino, 48, ang naaresto ng mga awtoridad sa drug bust sa Brgy. Gayagaya. Nakumpiska sa kanila ang 23 gramo ng shabu na nagkakahalaga ng P156,000 at isang cal. 38 revolver. Sa bayan naman ng Norzagaray, tinatayang nasa 25.5 gramo ng shabu na nagkakahalaga ng P173,400.00 at 588.10 gramo ng marijuana na nasa P117,620 ang halaga ang nakumpiska sa tatlong umano’y tulak na sina Richard Isidro, 38; Aldous Edrick Santiago, 25, at John Ervin Manahan, 33, sa drug operation sa Brgy. Tigbe dakong alas-2:30 ng madaling araw. Samantala, P98,835 halaga ng shabu na nasa 14.53 gramo ang nakum­piska ng mga awtoridad sa iba’t iba pang mga bayan sa Bulacan kama­kalawa rin ng madaling araw.",,"July 24, 2022  12:00am",https://www.philstar.com/pilipino-star-ngayon/probinsiya/2022/07/24/2197621/tulak-utas-sa-shootout-p6-milyong-shabu-samsam
"Pulis-Cagayan nanampal ng 2 obrero, kinasuhan","Sinampahan ng kaso ang isang pulis na nanampal ng dalawang construction worker makaraang tanggihan umano siya sa alok na sigarilyo sa Barangay Centro 2 Sta Praxedes, Cagayan. Pormal nang isinampa ang 2-counts ng “slander by deed” laban kay Police Corporal Eufrecino Javier Jr. sa Provincial Prosecutor’s Office sa Sanchez Mira, Cagayan na naitala sa NPS Nos. II-2SM-INQ-22G-00038 at 00039, subalit pansamantalang pinalaya matapos itong makapaglagak ng piyansang P36,000. Ayon kay Cagayan Police director Col. Renell Sabaldica, hindi nila kailanman kukunsintihin ang maling gawain ng kahit ng sinumang miyembro ng pulisya at nagbigay katiyakang hindi magpapabaya ang Cagayan Police sa sinumpaan nitong tungkuling maglingkod at protektahan ang mga mamamayan. Matatandaan na ika-20 ng Hulyo 2022 dakong alas-5:30 ng hapon nang sampalin umano ng suspek ang mga biktimang sina Fidel Oroceo at Johnie Balanay matapos mapikon nang tanggihan umano siya ng isa sa mga biktima sa alok na sigarilyo. Ipinasakamay na si Javier sa Provincial Head­quarters ng Caga­yan upang harapin ang kanyang kasong kriminal maliban sa kasong administratibo.","Sinampahan ng kaso ang isang pulis na nanampal ng dalawang construction worker makaraang tanggihan umano siya sa alok na sigarilyo sa Barangay Centro 2 Sta Praxedes, Cagayan.","July 24, 2022  12:00am",https://www.philstar.com/pilipino-star-ngayon/probinsiya/2022/07/24/2197617/pulis-cagayan-nanampal-ng-2-obrero-kinasuhan
Ex-vice mayor ng Quezon todas sa ambush,"Pinagbabaril hanggang sa mapatay ang dating vice mayor ng Dolores, Quezon ng hindi nakikilalang mga salarin habang ang biktima ay sakay ng kanyang kotse kamakalawa ng gabi sa Barangay San Francisco ng lungsod na ito. Ang biktima na nagtamo ng mga tama ng bala ng hindi pa batid na kalibre ng baril sa ulo at likurang bahagi ng kanyang katawan ay kinilalang si Danilo Amat, isa ring negosyante at residente ng Barangay Bungoy, Dolores, Quezon. Sa inisyal na imbestigasyon ng San Pablo Police, bandang alas-6:30 ng gabi habang lulan ang biktima ng kulay pulang Ford Mustang (Sports Sedan) at pagsapit sa Seven Street ng nasabing barangay nang paulanan ng punglo ng hindi nakikilalang mga lalaki. Nang makitang napuruhan ang biktima ay mabilis na tumakas ang mga salarin. Agad namang isinugod ng mga saksi ang biktima sa San Pablo City General Hospital suba­lit idineklarang dead-on-arrival (DOA). Nabatid na matagal nang nakatatanggap ng mga pagbabanta sa kaniyang buhay si Amat. Kabilang sa anggu­long sinisilip ng mga aw­toridad na motibo sa krimen ay pulitika. Si Amat ay tumakbong mayor sa Dolores, Quezon noong May 2022 elections subalit natalo ng incumbent mayor na si Orlan Calayag.","Pinagbabaril hanggang sa mapatay ang dating vice mayor ng Dolores, Quezon ng hindi nakikilalang mga salarin habang ang biktima ay sakay ng kanyang kotse kamakalawa ng gabi sa Barangay San Francisco ng lungsod na ito.","July 24, 2022  12:00am",https://www.philstar.com/pilipino-star-ngayon/probinsiya/2022/07/24/2197623/ex-vice-mayor-ng-quezon-todas-sa-ambush
P12 milyong smuggled na sibuyas nasabat,"Aabot sa P12 milyon halaga na smuggled na sibuyas ang nasabat ng Bureau of Customs (BOC) sa Misamis Oriental nitong Hulyo 19. Sa ulat ng BOC, apat na container van ang kanilang hinarang sa may Mindanao Container Terminal Port sa PHIVIDEC Compound sa Tagoloan, Misamis Oriental. Dumating sa bansa ang shipment noong Hulyo 12 mula sa China at naka-consign sa Primex Export and Import Producer. Idineklara na naglalaman ito ng “Spring Roll Patti” base sa Inward Foreign Manifest. Noong Hulyo 13, nag­labas si District Collector Elvira Cruz ng Pre Lodgment Control Order (PLCO) laban sa shipment. Dito nagkasa ng physical examination ang BOC kasama ang mga tauhan ng Philippine Drug Enforcement Agency at Bureau of Plant Industries (BPI). Tumambad sa mga inspektor ang mga pula at puting sibuyas na kontra sa nakasaad sa deklarasyon ng shipment. Tinatayang nagkakahalaga ito ng P12 milyon. Naglabas na ang BOC ng Warrant of Seizure and Detention (WSD) laban sa shipment dahil sa paglabag sa Section 1400 ng RA 10863 o ang Customs Modernization and Tariff Act.",Aabot sa P12 milyon halaga na smuggled na sibuyas ang nasabat ng Bureau of Customs (BOC) sa Misamis Oriental nitong Hulyo 19.,"July 22, 2022  12:00am",https://www.philstar.com/pilipino-star-ngayon/probinsiya/2022/07/22/2197205/p12-milyong-smuggled-na-sibuyas-nasabat
Dating barangay kapitan tinodas sa burol ng misis,"Utas ang isang dating punong barangay sa Biliran, Biliran matapos paliguan ng bala ng dalawang suspek habang nasa burol ng kaniyang asawa. Kinilala ang biktima na si Crispin Sumayan, dating barangay captain ng Julita ng naturang munisipalidad. Ayon sa mga otoridad, nasa burol ng kaniyang misis ang biktima noong Biyernes nang pagbabarilin siya ng dalawang suspek na agad ding tumakas sakay ng motorsiklo. Dinala pa sa ospital si Sumayan ngunit hindi na ito umabot nang buhay. Kaugnay nito, nag-alok si ex-Biliran governor Roger Espina ng P500,000 bilang pabuya sa makapagbibigay ng impormasyon patungkol sa mga salarin. Kasalukuyan nang umaarangkada ang imbestigasyon sa naturang krimen.  — Philstar.com Vivienne Audrey Angeles, may ulat mula GMA News","Utas ang isang dating punong barangay sa Biliran, Biliran matapos paliguan ng bala ng dalawang suspek habang nasa burol ng kaniyang asawa.","July 25, 2022  6:07pm",https://www.philstar.com/pilipino-star-ngayon/probinsiya/2022/07/25/2197897/dating-barangay-kapitan-tinodas-sa-burol-ng-misis
Lider ng NPA na wanted nalambat sa Butuan City,"Nasakote ng pinagsanib na tropa ng militar at pulisya ang isang wanted na high ranking na lider ng New People’s Army (NPA) sa isinagawang operasyon sa Sitio Manggabao, Brgy. Baobaoan, Butuan City, Agusan del Norte, kamakalawa. Sa report ni 29th Infantry Battalion (IB) commanding Officer Col. Jason Saldua ng Philippine Army, kinilala ang nadakip na si John Bryan Tocmo Siscon alyas “Ka Nash/Natoy”, lider ng Sentro de Grabidad 16 (SDG16), Guerilla Front 16 (GF16), North Eastern Mindanao Regional Committee (NEMRC) ng NPA Command. Ayon kay Saldua, nalambat si Siscon ng kanilang tropa katuwang ang mga elemento ng 65th IB sa pakikipagtulungan ng Regional Intelligence Division (RID) 13 at Butuan City Police Station 4 nitong Biyernes ng hapon sa nabanggit na lugar sa bisa ng warrant of arrest dahil sa kasong multiple attempted murder. Ayon kay Siscon, habang isinisilbi ang arrest warrant, tinangka pa ng suspect na tumakas sa security forces matapos magtatakbo pero agad namang nasukol habang tumatakas. Narekober sa suspect ang isang kulay asul na backpack na naglalaman ng sari-saring kagamitan kabilang ang isang 40mm, dalawang emulsion dynamite at walong piraso ng detonating cord.","Nasakote ng pinagsanib na tropa ng militar at pulisya ang isang wanted na high ranking na lider ng New People’s Army (NPA) sa isinagawang operasyon sa Sitio Manggabao, Brgy. Baobaoan, Butuan City, Agusan del Norte, kamakalawa.","July 24, 2022  12:00am",https://www.philstar.com/pilipino-star-ngayon/probinsiya/2022/07/24/2197613/lider-ng-npa-na-wanted-nalambat-sa-butuan-city
"Babae ginahasa ng tanod, kapalit ng P300","Hindi sukat akalain ng isang dalagita na mapapahamak siya sa inutangan niyang barangay tanod na P300 matapos siyang gahasain nitong Miyerkules sa bayang ito. Sa isinagawang hot pursuit operation ng Police Station 1 Mandaue City Police Office (MCPO), nadakip ang suspek na kinilalang si Dios­dado Gesta, 56, hepe ng mga barangay tanod sa Labogon, ng nasabing bayan. Ayon kay Police Lieutenant Jessie Tañola, deputy station commander sa Station 1-MCPO, dakong alas-2:00 ng hapon naganap ang panggagahasa ng suspek sa isang lodge inn sa nasabing bayan. Batay sa reklamo ni Nena, (di-tunay na pa­ngalan) sa tanggapan ng Women’s Children Protection Desk (WCPD), hapon ng Hulyo 18, 2022 nagtungo siya sa barangay hall para ireklamo ang kanyang kinakasama dahil sa pananakit. Naabutan niya ang tatlong barangay tanod kabilang si Gesta, subalit sinabihan ng suspek ang mga kasama nito na ipaubaya na sa kanya si Nena at siya na lamang ang magdadala sa ospital. Subalit sa halip na sa ospital siya dadalhin ay dinala siya sa lodging inn at doon pinagsamantalahan. Sinabi pa ni Nena, binigyan siya ng suspek ng P300 at sinabihan na huwag ipagsabi ang nangyari at muli na silang magkikita. Kaagad naman nagsagawa ng operasyon ang mga otoridad na nagresulta sa pagkakadakip sa suspek at posibleng maharap sa patung-patong na kaso.",Hindi sukat akalain ng isang dalagita na mapapahamak siya sa inutangan niyang barangay tanod na P300 matapos siyang gahasain nitong Miyerkules sa bayang ito.,"July 22, 2022  12:00am",https://www.philstar.com/pilipino-star-ngayon/probinsiya/2022/07/22/2197199/babae-ginahasa-ng-tanod-kapalit-ng-p300
Paglilitis ng kaso ng P11 bilyong shabu sa Quezon ililipat sa Maynila,"Pumayag ang Supreme Court Second Division na ilipat sa Manila Regional Trial Court (RTC) ang paglilitis sa kaso kaugnay sa P11 bilyong halaga ng shabu na nasabat sa Infanta, Quezon noong Marso, 2022. Hiniling ng mga piskal ng DOJ sa SC na ilipat ang trial venue dahil sa isyu ng seguridad at kaugnay nito ay hinihintay na lamang ang abiso mula sa Manila RTC kung saang sala mapupunta ang kaso. Aabot sa 10 indibiduwal ang kinasuhan ng DOJ ng paglabag sa Republic Act No. 9165 (Comprehensive Dangerous Drugs Act of 2002) at ito ay sina Alvin Ibardo, Jaymart Gallardo, Marvin Gallardo, Reynante Alpuerto, Jenard Samson, Jamelanie Samson, Mark Bryan Abonita, Kennedy Abonita, Dante Mannoso at Eugene Roger Bandoma. Ang mga nasabing akusado ay lulan ng tatlong van na nasabat sa checkpoint sa Barangay Comon, Infanta, Quezon at nakuha sa kanilang pag-iingat ang 1.8 tonelada ng shabu na tinangkang ipuslit sa pamamagitan ng paglalagay sa 1,500 pakete ng tsaa. Ang naturang operasyon ang pinakamala­king drug bust ng mga otoridad sa kasaysayan.","Pumayag ang Supreme Court Second Division na ilipat sa Manila Regional Trial Court (RTC) ang paglilitis sa kaso kaugnay sa P11 bilyong halaga ng shabu na nasabat sa Infanta, Quezon noong Marso, 2022.","July 22, 2022  12:00am",https://www.philstar.com/pilipino-star-ngayon/probinsiya/2022/07/22/2197198/paglilitis-ng-kaso-ng-p11-bilyong-shabu-sa-quezon-ililipat-sa-maynila
Nawawalang nars nakabaon pala sa sariling bakuran sa Negros Oriental,"Isang nawawalang nurse ang natagpuang nakalibing sa sarili niyang bakuran sa Valencia, Negros Oriental. Ayon sa  ulat  ng ""Unang Balita"" ngayong Biyernes, kinilala ang 32-anyos na biktima bilang si Maribel Glazier na siyang nagsimulang mawala noong ika-16 ng Hulyo. Batay sa ulat, natagpuan ang bangkay ng biktima matapos magreklamo ang mga kapitbahay nito sa hindi magandang amoy galing sa kanyang bahay. Dagdag pa rito, sinabi rin ng mga kaibigan ni Maribel sa mga pulis na una na silang sinabihan ng biktima na kunin ang dalawa niyang anak na babae sakaling may mangyari sa kanya dahil madalas silang mag-away ng kanyang mister na si Daniel Lawrence Glazier, isang foreigner. Kasalukuyang itinuturing na person of interest sa krimen si Daniel Lawrence na siyang pinaghahanap ngayon ng otoridad.  — Philstar.com intern Vivienne Audrey Angeles","Isang nawawalang nurse ang natagpuang nakalibing sa sarili niyang bakuran sa Valencia, Negros Oriental.","July 22, 2022  5:32pm",https://www.philstar.com/pilipino-star-ngayon/probinsiya/2022/07/22/2197277/nawawalang-nars-nakabaon-pala-sa-sariling-bakuran-sa-negros-oriental
"Faith healer sinibak sa leeg ng anak, patay!","Karumal-dumal na kamatayan ang sinapit ng isang faith healer sa kamay ng sariling anak matapos tagain sa leeg makaraang magtalo dahil lamang sa kanyang “Latin book” sa Purok-4, Sitio Lipata, Brgy. Villahermosa, Batan Island sa bayang ito kamakalawa ng umaga. Dead-on-the-spot dahil sa isang malalim na taga sa leeg ang biktima na si Antonio Buemia Bechayda, residente at kilalang albularyo sa naturang lugar. Kinilala naman ang suspek na si James Bechayda, nasa hustong gulang. Sa ulat, dakong alas-9 ng umaga, kinom­pronta ng biktima ang kanyang anak hinggil umano sa nawawala niyang Latin book dahilan para mairita ang anak hanggang sa magtalo ang mag-ama. Gayunman, sa init ng pagtatalo ay bumunot ng itak ang nakababatang Bechayda at biglang tinaga ang tatay na duguang humandusay hanggang sa malagutan ng hininga. Matapos na mapas­lang ang ama, sumuko ang suspek sa ka­nilang purok leader na si Melchor Bermillo na siyang nag-turn over sa huli sa Rapu-Rapu Municipal Police Station.",,"July 24, 2022  12:00am",https://www.philstar.com/pilipino-star-ngayon/probinsiya/2022/07/24/2197618/faith-healer-sinibak-sa-leeg-ng-anak-patay
"Ginang na buntis, 2 pa tiklo sa droga","Kulungan ang binagsakan ng 7-buwang buntis na babae at dalawang lalaki nang malambat sa anti- drug operation sa Purok Little Baguio 1, Barangay Ibabang Dupay, kamakalawa ng gabi. Kinilala ang mga naaresto na sina Chona Sabinosa, 7-buwang buntis; Romeo Jr, 23; at Edwin Beles, 37, at mga residente sa nabanggit na lugar. Nakumpiska sa ka­nila ang 6 piraso ng mga plastic sachet na naglalaman ng pinaghihinalaang shabu na tumitimbang ng mahigit sa 6 na gramo at nagkakahalaga ng mahigit sa P60,000.00.","Kulungan ang binagsakan ng 7-buwang buntis na babae at dalawang lalaki nang malambat sa anti- drug operation sa Purok Little Baguio 1, Barangay Ibabang Dupay, kamakalawa ng gabi.","July 22, 2022  12:00am",https://www.philstar.com/pilipino-star-ngayon/probinsiya/2022/07/22/2197201/ginang-na-buntis-2-pa-tiklo-sa-droga
Rebelde todas sa Bulacan Encounter,"Patay sa engkuwentro ang isa umanong miyembro ng Communist Terrorist Group ng New People’s Army (CTG-NPA) matapos na makipagbarilan sa mga awtoridad kahapon ng umaga sa Brgy. Kaybanban, dito sa siyudad. Kinilala ni P/Col. Charlie Cabradilla, Bulacan Police director ang napatay na rebelde na si Jovel Agudez, nasa hustong gulang, kasapi ng CTG (KLG Narciso Command) na konektado sa NPA Regional Command na nag-ooperate sa Central at Northern Luzon. Napatay si Agudez matapos na masukol siya ng pinagsanib na puwersa ng Intelligence Platoon 701IB, Alpha Company 701IB at ng 1st at 2nd Bulacan Provincial Mobile Force Company dakong alas-7:10 ng umaga sa pinagtataguang kuta nito sa Brgy. Kaybanban. Napag-alaman na matagal nang minamanmanan ng mga sundalo at pulis ang mga kilos ng suspek na positibong nasa listahan ng mga target ng militar na sinasabing kasapi ng rebeldeng grupo. Nabawi sa napatay na suspek ang isang cal. 5.56 na baril, mga bala, subersibong dokumento at mga personal na kagamitan nito.","Patay sa engkuwentro ang isa umanong miyembro ng Communist Terrorist Group ng New People’s Army (CTG-NPA) matapos na makipagbarilan sa mga awtoridad kahapon ng umaga sa Brgy. Kaybanban, dito sa siyudad.","July 24, 2022  12:00am",https://www.philstar.com/pilipino-star-ngayon/probinsiya/2022/07/24/2197615/rebelde-todas-sa-bulacan-encounter
2 lalaking ‘adik’ sinalvage sa Antipolo City,"Hinihinalang biktima ng salvage ang dalawang hindi kilalang lalaki na natagpuang patay sa gilid ng kalsada sa Antipolo City, Rizal, kamakalawa. Inaalam pa ng mga otoridad ang pagkakaki­lanlan ng mga biktima na nangangamoy nang madiskubre. Batay sa ulat ng Antipolo City Police, alas-10:00 ng umaga nang madiskubre ng isang concerned citizen ang mga bangkay sa gilid ng Porque Road, sa Brgy. San Luis, Antipolo City. Napadaan lang umano ang babaeng testigo sa lugar nang malanghap ang masangsang na amoy at nang alamin kung saan nagmumula ang masangsang na amoy ay dito na niya nadiskubre ang magkatabing bangkay ng dalawang lalaki. Nakatali umano ang mga kamay ng mga ito sa kanilang mga likod, gamit ang packing tape at ang kanilang mga mukha ay nakabalot ng plastik. May nakalagay rin umanong mga plakard sa ibabaw ng mga bangkay na may nakasulat na mga katagang, “Adik, Akyat Bahay, Wag Tularan.” Masusi nang iniim­bestigahan ng mga otoridad ang krimen upang matukoy kung sino ang may kagagawan nito, gayundin ang kanilang motibo sa likod nang pagpatay.","Hinihinalang biktima ng salvage ang dalawang hindi kilalang lalaki na natagpuang patay sa gilid ng kalsada sa Antipolo City, Rizal, kamakalawa.","July 22, 2022  12:00am",https://www.philstar.com/pilipino-star-ngayon/probinsiya/2022/07/22/2197200/2-lalaking-adik-sinalvage-sa-antipolo-city
"Mag-ama istorbo sa tulog, pinagtataga ng kaanak","Malagim ang sinapit na kamatayan ng mag-ama na nang-istorbo umano ng tulog matapos silang pagtatagain nang naalimpungatang kamag-anak kamakalawa ng gabi sa Sta. Barbara, Pangasinan. Kinilala ang mga biktima na sina Rolando Paeste, at anak nitong si Rolly, ng Barangay Tebag West sa nasabing bayan. Sumuko naman sa pulisya ang suspek na si Arturo Paeste. Ayon sa isang kaanak ng mga biktima, dakong alas-11 ng gabi, n agkaroon umano ng pagtatalo ang mag-amang Paeste na nakabulabog sa natutulog na si Arturo. Dahil sa ingay ng mag-ama, naalimpungatan ang suspek at nairita hanggang sa sugurin ang mag-ama at humantong sa pananaga. Unang nataga ni Arturo si Rolly na sinaklolohan ni Rolando hanggang sa ito na rin ang pinagtataga ng una. Lumilitaw na lasing ang suspek bago siya nakaidlip nang mangyari ang krimen.","Malagim ang sinapit na kamatayan ng mag-ama na nang-istorbo umano ng tulog matapos silang pagtatagain nang naalimpungatang kamag-anak kamakalawa ng gabi sa Sta. Barbara, Pangasinan.","July 21, 2022  12:00am",https://www.philstar.com/pilipino-star-ngayon/probinsiya/2022/07/21/2196850/mag-ama-istorbo-sa-tulog-pinagtataga-ng-kaanak
129 magsasaka sa Pangasinan tumanggap ng lupa sa DAR,"Umaabot sa 129 magsasaka sa Pangasinan ang tumanggap ng titulo ng lupa mula sa Department of Agrarian Reform (DAR) makalipas ang 9 na taon nang paghihintay. Nakuha na ng mga magsasaka na mula sa Barangay Hacienda sa Bugallon, Pangasinan ang kanilang certificates of land ownership award (CLOA) mula sa DAR. “Halos siyam na taon kaming naghintay. Akala ko nananaginip pa ako pero nangyayari na pala,” ani Malonie Tejada, isa sa mga magsasaka na ngayon ay nag-mamay ari na ng lupa. Ayon kay Ricardo Cunanan, isa pang benepis­yaryo, na dumaan sila sa maraming hirap bago nila tuluyang natanggap ang lupa. “Sa tulong ng DAR at sa awa ng Diyos, nakamit namin ang aming inaasam-asam na lupa,” ani Cunanan. Kaugnay nito, sinabi ni Agrarian Asst. Regional Director Maria Ana Francisco, ang 40-ektaryang sakahan sa barangay, na dating pag-aari ni Eduardo Dee at ibinenta kay Dr. Macario Feliciano, ay nakuha ng DAR sa pamamagitan ng compulsory acquisition at dumaan sa ilang legal na proseso bago tuluyang mairehistro sa Registry of Deeds ngayong taon.",Umaabot sa 129 magsasaka sa Pangasinan ang tumanggap ng titulo ng lupa mula sa Department of Agrarian Reform (DAR) makalipas ang 9 na taon nang paghihintay.,"July 24, 2022  12:00am",https://www.philstar.com/pilipino-star-ngayon/probinsiya/2022/07/24/2197612/129-magsasaka-sa-pangasinan-tumanggap-ng-lupa-sa-dar
"Trike sinalpok ng van: 3 mag-iina patay, 4 sugatan","Patay ang isang ina at dalawang anak na paslit habang apat pa nilang kasamahan na magpapabakuna lang sana laban sa COVID-19 ang sugatan matapos salpukin ng isang van ang kanilang sinasakyang tricycle sa Brgy. Buliran ng bayang ito, kahapon ng umaga. Kinilala ng San Miguel Police ang mga nasawi na sina Monica Ramos, 29, at mga anak niyang sina AJ, 5-anyos, at Miguel, 7-anyos na pawang lalaki. Ang ginang ay namatay habang nilalapatan ng lunas sa ospital habang idineklarang dead-on-the spot ang dalawang batang anak nito sa lugar. Ginagamot naman sa San Miguel District Hospital ang mga sugatan na sina Haydee Francisco, 14-anyos na driver umano ng tricycle; Vanessa Francisco Maniquiz, 22; isang babaeng 10-anyos, at 1-taong gulang na bata. Base sa report, nangyari ang banggaan ng tricycle at XLT van dakong alas-10:50 ng umaga sa kahabaan ng Cagayan Valley Road ng Brgy. Buliran. Sinasabing ang mga pasahero ng tricycle na lumalabas na overloaded ay patungo sa vaccination site sa Barangay Buliran para magpabakuna kontra COVID-19. Dahil sa matinding impact, tumilapon pa ang mga biktima na magkakasamang lulan ng tricycle. Kusang loob na sumuko sa mga awtoridad ang driver ng van na si Angelino Paras, 61, ng Mambangnan, San Leonardo, Nueva Ecija na nahaharap sa kasong multiple homicide at multiple serious physical injury.",,"July 21, 2022  12:00am",https://www.philstar.com/pilipino-star-ngayon/probinsiya/2022/07/21/2196853/trike-sinalpok-ng-van-3-mag-iina-patay-4-sugatan
"EO ng mayor labag sa tricycle, pedicab ban sa national highway","Posible umanong maharap sa kasong administratibo si Mayor Bonafe De Vera Parayno kung ipipilit nito na padaanin ang mga tricycles at pedicabs sa national highway sa Poblacion dito. Una nang nilagdaan ni Mayor Parayno ang isang Executive Order No. 01 (EO) na pinahihintulutan ang mga pedicab at tricycle na dumaan sa Rizal Avenue business district na bahagi ng Pangasinan-La Union national road. Ayon kay Mangaldan Councilor Aldrin Soriano, ang Rizal Avenue ay isang major road artery na dinadaanan ng mga behikulo mula sa mga kalapit bayan pati na ang mga bumibiyahe patungo sa lalawigan ng La Union. Nakasaad anya sa DILG Memorandum Circular No. 2020-036 na inuutusan ang mga alkalde ng bayan at siyudad sa buong Pilipinas na istriktong ipatupad ang tricycle at pedicab ban sa mga national roads at gumawa ng tricycle route plan (TRP) na pwedeng daanan ng mga tricycle at pedicabs. Ang Poblacion ay maraming sementado at maayos na mga municipal roads na pinagawa ng nakaraang administrasyon ni dating Mayor Marilyn Lambino na pwedeng gamitin na alternatibong daanan ng mga tricycle at pedicabs, pahayag pa ng konsehal. Sinabi pa ni Soriano na nilalabag umano ng EO ang Republic Act 4136 o Land Transportation and Traffic Code bukod pa sa mga naunang DILG Memorandum Circulars 2007-11. 2011-68 at 2020-004 na pinagbabawalan ang mga tricycles, ganoon din ang mga pedicabs at motorized pedicabs na dumaan sa mga national highways.",Posible umanong maharap sa kasong administratibo si Mayor Bonafe De Vera Parayno kung ipipilit nito na padaanin ang mga tricycles at pedicabs sa national highway sa Poblacion dito.,"July 22, 2022  12:00am",https://www.philstar.com/pilipino-star-ngayon/probinsiya/2022/07/22/2197197/eo-ng-mayor-labag-sa-tricycle-pedicab-ban-sa-national-highway
Number 1 ‘most wanted’ sa Cebu na dance instructor arestado,"Arestado ang isang 53-anyos na dance instructor sa Cebu City dahil sa reklamong statutory rape at sexual assault.  Kinilala ang suspek bilang si Christopher Doverte Pascual  na nakalista rin bilang pinakapinaghahanap na suspek sa Cebu. Pinangunahan ng operation team ng Criminal Investigation and Detection Group 7 (CIDG 7) Mandaue City Field Unit kasama ang Regional Intelligence Unit 7 (RIU 7), PNP Maritime Group 7 at Police Station 10, Cebu City Police Office (CPO) ang pagtugis sa suspek na nadakip sa Sitio Taytayan, Brgy. Buhisan, Cebu City. Ito’y matapos mag-issue ng warrant of arrest si Hon. Stephen Ian Belacho, Presiding Judge ng Cebu City Regional Trial Court Branch Branch 22 aban sa suspek para sa krimeng statutory rape na walang inirekomendang piyansa at sexual assault na may piyansang inirekomendang P200,000. “The entire police force continues its intensified campaign to put lawbreakers especially most wanted persons behind bars to strengthen its efforts to eradicate all forms of lawlessness in the country,” ani PNP Officer-in-Charge Police Lieutenant General Vicente D. Danao Jr. sa isang pahayag, Huwebes.  Ang  statutory rape  ay krimen na ipinapataw sa isang taong nasa ligal na edad na nakipagtalik sa isang batang 15-anyos pababa. Nasa tanggapan na ng CIDG Mandaue CFU ang suspek para sa dokumentasyon.  — Philstar.com intern John Vincent Pagaduan",Arestado ang isang 53-anyos na dance instructor sa Cebu City dahil sa reklamong statutory rape at sexual assault.,"July 22, 2022  12:29pm",https://www.philstar.com/pilipino-star-ngayon/probinsiya/2022/07/22/2197251/number-1-most-wanted-sa-cebu-na-dance-instructor-arestado
"‘Frustrated murder’ vs vice mayor, 5 pa sa Infanta ambush ibinasura","Ibinasura ng Department of Justice-Office of the Provincial Prosecutor ang mga kasong frustrated murder at attempted murder laban kina Infanta Vice-Mayor Lord Arnel “LA” Ruanto at limang iba na inihain ni Mayor Filipina Grace America dahil sa tangkang pagpatay sa kanya sa lalawigan ng Quezon. Matapos ang tatlong buwang pagdinig, naglabas ng 10-pahinang desisyon ang panel of prosecutors na inaprubahan ni Provincial Prosecutor Rodrigo Domingo nitong Hunyo, 27 na nagbabasura sa naturang mga kaso laban kina Ruanto, Gilbert Pacio, Ereberto Escueta, Joraffin Fortunato Plantilla, Bobby Vargas at Ronil de Guzman Nolledo dahil sa kakulangan ng sapat na batayan. Nag-ugat ang nasabing mga kaso matapos ang pag-ambush kay America sakay ng sports utility vehicle matapos magsimba kasama ang driver nitong si Alvin America at close aide na si Virgie Borreo noong Pebrero 27, 2022, bandang-11:45 ng umaga sa Rizal St. Brgy. Poblacion 1. Nakaligtas matapos magkritikal sa ospital si America dahil sa mga tama ng bala sa katawan habang ang dalawang kasama nito ay hindi nasugatan sa insidente. Ilang araw matapos makalabas sa ospital, nagsalita si America at sinabing pulitika ang motibo sa tangkang pagtumba sa kanya at itinuturo nito ang vice mayor at mga kasamahan na nasa likod ng krimen. Ipinagharap ni America ng kasong frustrated murder ang katunggali niyang si Escueta, Ruanto at apat na iba pa sa Office of the Provincial Prosecutor, Infanta District Office bagama’t hindi pa lumalabas ang opisyal na resulta ng imbestigasyon. Nakuha ng Infanta Municipal Police Station ang sinumpaang salaysay mula sa tatlong testigo na naging dahilan ng pagkaka­kilanlan ng mga nasabing suspek. Subalit ito ay pinawalang bisa ng piskalya dahil iisa ang tinutukoy ng mga saksi sa pamamagitan ng mga circumstantial evidence na hindi sapat para maging isang probable cause.",Ibinasura ng Department of Justice-Office of the Provincial Prosecutor ang mga kasong frustrated murder at attempted murder laban kina Infanta Vice-Mayor Lord Arnel “LA” Ruanto at limang iba na inihain ni Mayor Filipina Grace America dahil sa tangkang pagpatay sa kanya sa lalawigan ng Quezon.,"July 21, 2022  12:00am",https://www.philstar.com/pilipino-star-ngayon/probinsiya/2022/07/21/2196852/frustrated-murder-vs-vice-mayor-5-pa-sa-infanta-ambush-ibinasura
"3 sekyu, 1 pa arestado sa droga","Tatlong sekyu kabilang ang isang babae ang naaresto sa isang buy-bust operation ng pulisya kamakalawa mg hapon sa Brgy 53-M ng lungsod na ito. Kinilala ng pulisya ang mga naarestong suspek na sina Marlon Carangalan, 58; Arnel Fernandez, 48; Cathe­rine Perdinia, 39, kapwa mga security guard; at Joven Pering, 36, pawang mga residente ng Cavite City. Sa ulat ni PCpl Jumar Bedural, alas-5:31 ng hapon nang ilatag ng DEU Operatives ng Cavite CPS ang buy-bust laban sa mga suspek na kung saan ay ina­resto ang mga ito nang tanggapin ang pera sa isang pulis na nagpanggap na buyer. Narekober sa mga ito ang 5 piraso ng transparent plastic sachet na naglalaman ng mga shabu na aabot sa 1.06 gramo na may halagang P7,208.00. Nakuhanan din ang mga ito ng mga drug paraphernalias at ang buy-bust money na ginamit sa operasyon.",Tatlong sekyu kabilang ang isang babae ang naaresto sa isang buy-bust operation ng pulisya kamakalawa mg hapon sa Brgy 53-M ng lungsod na ito.,"July 22, 2022  12:00am",https://www.philstar.com/pilipino-star-ngayon/probinsiya/2022/07/22/2197203/3-sekyu-1-pa-arestado-sa-droga
"1,500 minero nanganganib na mawalan ng trabaho sa Nueva Vizcaya","Nasa 1,500 na minero na karamihan ay mga katutubo ang nangangamba na mawawalan ng trabaho sa isang minahan dahil sa pagmamatigas ng mga illegal settlers na lisanin ang lugar sa Barangay Runruno ng bayang ito. Ayon kay Joey Dulnuan, presidente ng Runruno Friends of Highland Group Union, marami umano ang mawawalan ng trabaho, na karamihan ay pawang mga Indigenous Peoples (IPs), kung magsasara ang FCF Minerals Corporation dahil sa pagtanggi ng mga “illegal settlers” na umalis sa lugar para mabigyang daan ang stage 3 na operasyon ng minahan. Ayon sa FCF mining department, ang stages 1 at 2 ay natapos na kung kaya’t kailangan na umano nilang umpisahan ang stage 3. Sinabi sa union, sa kabila ng pagsunod ng FCF Minerals sa mga requirements na nakasaad sa 25-year financial or technical assistance agreement (FTAA), ay nagmamatigas pa rin ang ilang mga illegal settlers na lisanin ang lugar. Bunsod nito, nagsagawa ng “peaceful demonstration” ang mga manggagawa ng minahan para ipakita ang kanilang suporta sa patuloy na operasyon ng kum­panyang FCF Minerals. Ayon sa Mines and Geosciences Bureau (MGB), ang FCF Mine­rals Corp.,  may exclusive right ang FCF, at legal ang kanilang operasyon base sa nakasaad sa FTAA na inilabas noong 2009. Sinabi ni Engineer Mario Ancheta, director ng Mines and Geosciences Bureau (MGB) Region 2, nasa commercial ­operation period ang FCF batay sa kanilang FTAA at kailangan nila ang stage 3 para sa kanilang ope­rasyon.","Nasa 1,500 na minero na karamihan ay mga katutubo ang nangangamba na mawawalan ng trabaho sa isang minahan dahil sa pagmamatigas ng mga illegal settlers na lisanin ang lugar sa Barangay Runruno ng bayang ito.","July 21, 2022  12:00am",https://www.philstar.com/pilipino-star-ngayon/probinsiya/2022/07/21/2196851/1500-minero-nanganganib-na-mawalan-ng-trabaho-sa-nueva-vizcaya
"Magkasintahan hinoldap habang nagdi-date: Lalaki pinatay, gf ni-rape","Isa pang karumal-dumal na krimen ang naganap sa isang magkasintahan matapos katayin ang lala­ki habang ginahasa naman ang nobya nito ng hinihi­nalang mga holdaper habang nagdi-date ang dalawa sa Cagayan de Oro City (CDO), ayon sa ulat ng pulisya kahapon. Dead-on-arrival sa ospital ang biktima na kinilalang si Cris Semaña, 20, Grab delivery driver, ng Brgy. Lapasan, CDO dahil sa 10 saksak na tinamo sa katawan habang nagpapagamot sa ospital ang nobya nito na itinago ang pangalan. Sa ulat ni Col. Aaron Manidan, director ng CDO Police Office, dakong ala-1:30 ng madaling araw nitong Hulyo 17 nang ma­ganap ang insidente sa Coastal Road, San Roque, Lapasan CDO habang namamasyal ang mga biktima. Sa isinagawang follow-up operation, dalawang suspek sa krimen ang na­aresto sa Coastal Road, Barangay Lapasan, ng naturang lalawigan na kinila­lang sina Erwin Adame, 35, ng Tabaco, Brgy. Puntod at Rolly Hantak, 41, ng Brgy. Tablon, CDO. Itinanggi naman ng suspek na si Adame ang paratang subalit lumilitaw sa rekord na may mga kaso itong theft.","Isa pang karumal-dumal na krimen ang naganap sa isang magkasintahan matapos katayin ang lala­ki habang ginahasa naman ang nobya nito ng hinihi­nalang mga holdaper habang nagdi-date ang dalawa sa Cagayan de Oro City (CDO), ayon sa ulat ng pulisya kahapon.","July 20, 2022  12:00am",https://www.philstar.com/pilipino-star-ngayon/probinsiya/2022/07/20/2196613/magkasintahan-hinoldap-habang-nagdi-date-lalaki-pinatay-gf-ni-rape
Rider todas sa saksak; nobyang menor 'hinalay' ng suspects sa Cagayan de Oro,"Patay ang isang 24-anyos na delivery rider matapos paliguan ng saksak habang ang kanyang nobya'y hinihinalang ginahasa sa Cagayan de Oro City. Ayon kay CDO City Police Office city director Pol. Col. Aaron Mandia sa  ulat  ng GMA News, nangyari ang krimen habang nasa date ang dalawa  bandang hatinggabi ng ika-17 ng Hulyo sa kahabaan ng Coastal Road, Barangay Lapasan . Kinilala ang nasawing biktima bilang si Cris Sabaldana Semaña mula Western Kolambog ng naturang barangay. Kinumpirma naman ni Police Captain Ernesto Miranda Sanchez, station commander ng Cagayan de Oro Police Office – Station 3, na naaresto na ang nasa likod ng naturang karumal-dumal na krimen. Ito ang kanyang banggit sa Facebook account ng Station 3 ng COCPO ngayong Miyerkules. Aniya, case closed na ang naturang krimen. Batay sa imbestigasyon, nilapitan ng mga suspek ang dalawang biktima, tinutukan ng patalim at saka kinaladkad sa madilim na bahagi ng kalsada. Doon na pinagsasaksak ng 10 beses sa katawan si Semaña habang ang kanyang nobya naman ay hinihinalang ginahasa ng isa sa mga suspek.  Ayon sa ulat, sinuntok at sinipa pa ng suspek ang babae matapos manlaban. Agad na isinugod sa JR Borja Hospital by Oro Rescue ang rider ngunit idineklara ring dead on arrival. Hinihintay pa ang resulta ng medico-legal ng babaeng biktima para sa kumpiramasyon ng kanyang kalagayan.   Sinasabing luhaan ang babaeng biktima nang makaharap ang naturang suspek. Nagpasalamat naman si Sanchez sa dedikasyon at gabay ni Mandia para sa ikahuhuli ng suspek, bagay na patunay daw na hindi ""lame duck"" at nagtratrabaho ang COCPO.  — Philstar.com intern Vivienne Audrey Angeles",Patay ang isang 24-anyos na delivery rider matapos paliguan ng saksak habang ang kanyang nobya'y hinihinalang ginahasa sa Cagayan de Oro City.,"July 20, 2022  11:56am",https://www.philstar.com/pilipino-star-ngayon/probinsiya/2022/07/20/2196748/rider-todas-sa-saksak-nobyang-menor-hinalay-ng-suspects-sa-cagayan-de-oro
"Driver pinasok, niratrat ng 4 armado","Namatay habang nilalapatan ng lunas ang isang habal-habal driver matapos pasukin at pagbabarilin sa kanyang tahanan sa Sitio Bagong Sirang, Brgy. Panique ng bayang ito, kamakalawa ng gabi. Bago nalagutan ng hininga, naibulong pa umano ng biktimang si Roman Castillo Rivas, 60-anyos, sa kanyang anak kung sino ang mga suspek na bumaril sa kanya. Sa ulat, dakong alas-8:30 ng gabi habang nasa loob ng kanyang bahay ang biktima nang biglang pasukin ng apat na armado kung saan nakilala ang isa na si Marlon Campo Manlapas. Sa hindi malamang dahilan ay walang kaabog-abog na pinagbabaril ang biktima ng mga suspek. Nang tumakas ang mga gunmen,  mabilis na isinugod ang duguang biktima ng mga kaanak sa Aroroy Municipal Hospital. Habang nasa pagamutan, nasambit pa umano ng matanda sa kanyang anak na si Michael Jay ang pangalang Marlon Campo Manlapas at tatlong hindi nakilalang lalaki na bumaril sa kanya. Tinutugis na ng mga pulis ang mga suspek habang ilang basyo mula sa bala ng kalibre 45 baril ang na­rekober sa pinangyarihan ng krimen.","Namatay habang nilalapatan ng lunas ang isang habal-habal driver matapos pasukin at pagbabarilin sa kanyang tahanan sa Sitio Bagong Sirang, Brgy. Panique ng bayang ito, kamakalawa ng gabi.","July 21, 2022  12:00am",https://www.philstar.com/pilipino-star-ngayon/probinsiya/2022/07/21/2196848/driver-pinasok-niratrat-ng-4-armado
Tulfo nag-alok ng P1 milyong pabuya sa umatake sa magnobyo sa tent,"Nag-alok ng P1-milyong pabuya si Senator Raffy Tulfo sa makapagtuturo sa isang lalaki na pumatay sa 21-anyos na binata at gumahasa sa 17-anyos na nobya nito matapos pasukin ang kanilang tent habang nagka-camping sa isang beach sa Boac, Marinduque noong Biyernes. Sa inilabas na pahayag ni Tulfo kahapon, mariin niyang kinokondena ang pagpaslang sa magnobyo sa Boac, Marinduque na tinawag niyang karumal-dumal. Ayon kay Major Clyde Kalyawen, tagapagsalita ng Mimaropa (Mindoro, Marinduque, Romblon, Palawan) Police, ang hakbang ni Tulfo sa pagbibigay ng P1,000,000 na pabuya ay malaking tulong sa isinagawang imbestigasyon ng pulisya ng Boac at sa lahat ng concerned police ng Marinduque Police Provincial Office. Hinikayat kahapon ni Brig. Gen. Sidney Hernia, director ng Mimaropa Police, ang publiko lalo na ang mga indibiduwal na may personal na nalalaman sa insidente na makipag-ugnayan sa mga awtoridad upang matukoy ang salarin at mabigyan ng hustisya ang mga biktima. Sa police report, dakong-ala-1:40 ng madaling-araw habang nasa kasarapan ng tulog ang magkasintahan sa loob ng kanilang tent habang nagka-camping sa may beach sa Brgy. Ihatub, Boac, Marinduque nang biglang pumasok ang isang lalaki na nanlilisik ang mga mata at unang tinadtad ng saksak ang binata. Nakatakbo naman ang dalagita subalit hinabol siya ng suspek at nang maabutan ay ginahasa. ‘Di pa nakuntento, pinagsasaksak din ng suspek ang dalagita bago siya tumakas sa lugar. — Ed Amoroso","Nag-alok ng P1-milyong pabuya si Senator Raffy Tulfo sa makapagtuturo sa isang lalaki na pumatay sa 21-anyos na binata at gumahasa sa 17-anyos na nobya nito matapos pasukin ang kanilang tent habang nagka-camping sa isang beach sa Boac, Marinduque noong Biyernes.","July 20, 2022  12:00am",https://www.philstar.com/pilipino-star-ngayon/probinsiya/2022/07/20/2196610/tulfo-nag-alok-ng-p1-milyong-pabuya-sa-umatake-sa-magnobyo-sa-tent
5 kawani ng Baguio treasury kinasuhan ni Magalong,"Limang personnel ng Baguio City Treasurer’s Office ang kinasuhan kahapon ni Mayor Benjamin Magalong dahil sa umano’y matagal nang ginagawang pandaraya sa city government kaugnay sa mga koleksyon sa buwis at sa pamilihang panglungsod. Isinumite ni Magalong na siyang namuno mismo sa imbestigasyon, ang mga manipestasyon at iba pang dokumento sa pagsasampa nito ng kaso laban sa limang empleyado sa Baguio Justice Hall bilang pruweba ng “malversation and falsification of public documents.” Sinabi ni Magalong sa Baguio Prosecutors’ Office na ang limang kawani na hindi pa binanggit ang mga pangalan ay nakakolekta ng malaking halaga ng pera sa pamamagitan ng city’s “quartais” system pero ibang halaga ang kanilang inilalagay sa mga official receipts. Isa sa inihalimbawa ni Magalong ang pagbabayad ng mga stall owners ng P3,000 sa public market pero P20 lamang ang idinedeklara sa resibo ng mga kolektor ng city treasurer’s office. Nadiskubre ni Magalong na matagal nang practice o ginagawa ng naturang mga korap na em­pleyado ang pagkupit sa kaban ng bayan sanhi ng pagkawala ng milyon at maging bilyon na dapat ay kita na ng kanilang lokal na pamahalaan.",Limang personnel ng Baguio City Treasurer’s Office ang kinasuhan kahapon ni Mayor Benjamin Magalong dahil sa umano’y matagal nang ginagawang pandaraya sa city government kaugnay sa mga koleksyon sa buwis at sa pamilihang panglungsod.,"July 21, 2022  12:00am",https://www.philstar.com/pilipino-star-ngayon/probinsiya/2022/07/21/2196847/5-kawani-ng-baguio-treasury-kinasuhan-ni-magalong
"Sundalo dedo, sa landmine","Isang sundalo ang patay habang limang iba pa ang sugatan, nang masabugan ng landmine kamakalawa ng umaga sa Catubig, Northern Samar. Agad na nasawi ang isang sundalo na hindi pa pinangalanan habang dinala naman sa Eastern Visayas Medical Center ang mga sugatan para lapatan ng lunas. Ayon kay Capt. Ryan Layug, ng 8th Infantry Division Philippine Army, dakong 9:25 ng umaga ay nagsasagawa ang grupo ng Community Support Program (CSP) ng combat patrol sa Barangay Osang, Catubig Northern Samar nang biglang may sumabog. Nanawagan naman ang militar sa Commission on Human Rights dahil sa patuloy na paglabag ng Komunistang NPA sa International Humanita­rian Law Ottawa Convention o Mine Ban Treaty. Batay sa batas, mahigpit na ipinagbabawal ang paggamit, pag-iimbak, paggawa, at pagbiyahe ng mga Anti-personnel mines.","Isang sundalo ang patay habang limang iba pa ang sugatan, nang masabugan ng landmine kamakalawa ng umaga sa Catubig, Northern Samar.","July 21, 2022  12:00am",https://www.philstar.com/pilipino-star-ngayon/probinsiya/2022/07/21/2196849/sundalo-dedo-sa-landmine
"3 tumakas sa checkpoint, todas sa parak","Bulagta ang tatlong hindi pa nakikilalang lalaki makaraan umanong takbuhan ang isang police checkpoint at makipagbarilan sa mga tumutugis na pulis sa Barangay Gomez, General Llanera ng lalawigang ito, kamakalawa ng gabi. Ayon kay P/Col. Jess Mendez, Nueva Ecija Police provincial director, dakong alas-10:50 ng gabi, matapos parahin umano ng mga nakabantay na pulis sa checkpoint na mula sa 2nd Provincial Mobile Force Company (2nd PMFC) na pinamumunuan ni P/Lt. Col. Ranny Casilla ay biglang nilampasan lang ito ng tatlong nakamotorsiklong lalaki sabay harurot palayo. Dahil dito, napilitang habulin ng mga pulis sakay ng kanilang Toyota Hilux pickup patrol vehicle ang mga suspek. Hindi nagtagal ay pinaputukan umano ng baril ng mga suspek ang humahabol na pulis sanhi ng shootout na nagresulta sa pagkasawi ng tatlo. Narekober sa crime scene ang 3-fired cartridge cases ng cal. 5.56mm; 11 basyo ng caliber .9mm; 3-caliber .9mm; motorsiklong Yamaha Mio at Honda Click na kapwa kulay itim at walang plaka.","Bulagta ang tatlong hindi pa nakikilalang lalaki makaraan umanong takbuhan ang isang police checkpoint at makipagbarilan sa mga tumutugis na pulis sa Barangay Gomez, General Llanera ng lalawigang ito, kamakalawa ng gabi.","July 20, 2022  12:00am",https://www.philstar.com/pilipino-star-ngayon/probinsiya/2022/07/20/2196609/3-tumakas-sa-checkpoint-todas-sa-parak
9-anyos patay sa bakbakan ng Army at NPA,"Nasawi ang 9-na taong gulang na batang babae matapos mahagip ng ligaw na bala sa kasagsagan ng bakbakan ng mga sundalo ng Philippine Army  at rebeldeng New People’s Army sa bulubunduking bahagi ng Brgy.  Guinhawa, sa Taysan, Batangas nitong Lunes ng tanghali. Batay sa report ng Taysan Police, pasado alas-11:00 ng umaga, nang makasagupa ng mga sundalo ng 59th Infantry Battalion ang hindi pa matiyak na bilang ng mga rebeldeng NPA. Tumagal lamang ng tatlong minuto ang palitan ng putok at umatras ang mga rebelde patungo sa direksyon ng bayan ng Lobo. Habang tumatakas ang mga rebelde, nakita ng mga sundalo ang biktima na tinamaan ng bala na nanggaling sa hindi malamang direksyon. Nagpapastol lamang ng kambing ang bata nang maipit sa labanan. Agad isinugod ang paslit sa Batangas Medical Center subalit idineklara itong dead-on-arrival ng doktor.","Nasawi ang 9-na taong gulang na batang babae matapos mahagip ng ligaw na bala sa kasagsagan ng bakbakan ng mga sundalo ng Philippine Army  at rebeldeng New People’s Army sa bulubunduking bahagi ng Brgy.  Guinhawa, sa Taysan, Batangas nitong Lunes ng tanghali.","July 20, 2022  12:00am",https://www.philstar.com/pilipino-star-ngayon/probinsiya/2022/07/20/2196611/9-anyos-patay-sa-bakbakan-ng-army-npa
Mahigit 7-M halaga ng smuggled na yosi nasabat sa Zamboanga at Davao,"Naharang ang tangkang pagpupuslit ng mga produktong tabako sa baybayin ng Manalipa Island sa Zamboanga City matapos ang pinaigting na sea patrol operation ng mga awtoridad sa lugar. Inaresto ang pitong indibidwal na sakay ng isang de-motor na bangka na puno ng smuggled na sigarilyo. Nahuli ang mga suspek dahil nagsasagawa ang pinagsamang tauhan ng 2nd ZCFC kasama BOC, CISS at ESS ng seaborne patrol. Tinatayang aabot sa P6,230,000 ang halaga ng mga ito. Kinilala ang mga naarestong suspek na sina Benzar Jajales, Pajing Muknan, Binbin Asiril, Elnejin Asiril, Minkadra Sakili, Sherwin Masakin at Adzmir Bakki. “No pertinent documents were provided when authorities asked from them. Thus, the need to apprehend those persons. The confiscated items were turned over to the Bureau of Customs for proper disposition,” ani PNP OIC Lt. Gen. Vicente Danao Jr. sa isang  pahayag , Lunes. Nangako naman si Danao na ipagpatuloy ang pagpapatrolya sa baybayin bilang bahagi ng mga hakbang sa pagsugpo sa mga ipinagbabawal na aktibidad na ito. Samantala kumpiskado rin ang  P1.25-milyong halaga ng smuggled na sigarilyo  sa isang checkpoint operation sa Brgy. Sirawan, Toril Davao City noong Linggo ng umaga. Naharang ng mga tauhan ng Task Force Sirawan ang isang van-type na Elf truck na may lamang 85 kahon na may tatak ng sigarilyo. Hindi nakapagpakita ng katibayan o mga dokumento ang driver ng trak na kinilalang si Robert Penetrante at kasama nitong si Romel Penetrante ukol sa mga nakakargang mga kahong naglalaman ng sigarilyo.  “Our police personnel saw in plain view above the dashboard some rims of cigarettes. With this, the driver was requested to open the van and was asked to show pertinent documents but the driver failed to do so,” ani PNP OIC Lt. Gen. Vicente Danao Jr. sa isang pahayag. Inihahanda na ngayon ang mga kasong paglabag sa Republic Act 4712 laban sa mga naaresto.  — Philstar.com intern John Vincent Pagaduan",Naharang ang tangkang pagpupuslit ng mga produktong tabako sa baybayin ng Manalipa Island sa Zamboanga City matapos ang pinaigting na sea patrol operation ng mga awtoridad sa lugar.,"July 19, 2022  8:46am",https://www.philstar.com/pilipino-star-ngayon/probinsiya/2022/07/19/2196299/mahigit-7-m-halaga-ng-smuggled-na-yosi-nasabat-sa-zamboanga-davao
"2 todas, 2 kritikal sa ambush sa GenSan","Patay ang dalawa katao habang sugatan ang dalawang iba pa matapos silang tamba­ngan at pagbabarilin ng mga ‘di kilalang suspek na lulan ng mga motorsiklo sa Barangay Bawing, dito sa lalawigan. Kinilala ng GenSan Police ang mga biktima na sina Johnrey Samad Banto at Sari Aminola Kalamongi na kapwa idineklarang dead-on-the-spot sa tinamong mga tama ng bala sa iba’t ibang bahagi ng katawan. Sa inisyal na ulat nitong Lunes, sinabi ng Tambler Police Station ng General Santos City Police Office na malubhang nasugatan ang dalawa pang kasamahan ng mga nasawi na sina Uday Acad at Ressan Alawadi Uday sa natu­rang pag-atake at naka-confine ngayon sa isang opsital.  Lumalabas sa imbestigasyon na sakay ang mga biktima ng gray Isuzu pickup truck na may plakang CAB 4153 at pauwi na sa Tupi, South Cotabato nang bigla silang paulanan ng bala gamit ang pistol nang makalapit ang mga nakabuntot na mga suspek lulan ng mga motorsiklo. Ayon sa mga saksi, mabilis na tumakas ang mga suspek patungong Maasim, Sarangani matapos ang pamamaril sa mga biktima. Iniutos na ni Brig. Gen. Alexander Tagum, director ng Police Regional Office-12, sa mga imbes­tigador at operatiba ng Maasim Municipal Police Station na magtulungan upang matukoy ang mga salarin at mapanagot sa krimen.","Patay ang dalawa katao habang sugatan ang dalawang iba pa matapos silang tamba­ngan at pagbabarilin ng mga ‘di kilalang suspek na lulan ng mga motorsiklo sa Barangay Bawing, dito sa lalawigan.","July 19, 2022  12:00am",https://www.philstar.com/pilipino-star-ngayon/probinsiya/2022/07/19/2196416/2-todas-2-kritikal-sa-ambush-sa-gensan
Pulis patay sa engkuwentro sa Samar,"Nagluluksa ang ha­nay ng Philippine National Police, matapos ang isang miyembro nito nang makasagupa ang mga kasapi ng Communist Terrorist Group (CTG) nitong Sabado sa Gandara, Samar. Kinilala ni Region 8 Regional Director P/Gen. Bernard Banac ang biktima na si Patrolman Mark Monge, miyembro ng 804th Maneuver Company, Regional Mobile Force Battalion 8. Batay sa report, nangyari ang insidente  noong Sabado  ng umaga habang nagsasagawa ng humanitarian activity ang tropa nila Monge laban sa CTG sa pagitan ng Brgy. San Nicolas, San Jose de Buan at Brgy. Mabuhay, Gandara, Samar. Bigla na lamang silang pinaputukan ng nasa 10 miyembro ng CTG kung saan tinamaan si Monge at kalaunan ay namatay din. Kinondena ni Banac ang insidente kasabay ng katiyakan na hindi sila titigil upang hanapin at madakip ang mga terorista. Aniya, ang mga terorista ang tunay na ugat ng kahirapan sa Eastern Visayas na kailangan pagtuunan ng pansin ng pamahalaan.","Nagluluksa ang ha­nay ng Philippine National Police, matapos ang isang miyembro nito nang makasagupa ang mga kasapi ng Communist Terrorist Group (CTG) nitong Sabado sa Gandara, Samar.","July 19, 2022  12:00am",https://www.philstar.com/pilipino-star-ngayon/probinsiya/2022/07/19/2196414/pulis-patay-sa-engkuwentro-sa-samar
‘State of power crisis’ idineklara sa Occidental Mindoro,"Nagdeklara ng “state of power crisis” ang lalawigan ng Occidental Mindoro dahil sa nararanasan nilang rotational brownout. Sa sesyon ng Sangguniang Panlalawigan noong Biyernes, ina­pru­bahan ang pagdedeklara ng “state of power crisis” na layong iparating sa national government ang kasalukuyang rotational brownout ng probinsya. Umaapela ang lokal na pamahalaan ng Occidental Mindoro sa national government na tulungan sila na maibalik ang maayos na supply ng kuryente. Ayon sa Provincial Board, tatlo hanggang limang oras lamang kada araw ang supply ng kur­yente sa buong probinsya. Hindi na umano kasi ni-renew ng Energy Regulatory Commission (ERC) ang 20 megawatt na ibinibigay ng power provider na Occidental Mindoro Consolidated Power Corporation (OMCPC). Nabatid na maging ang 10 megawatts ng National Power Corpo­ration ay hindi pa rin gumagana, dahil hindi pa nakumpleto ng contractor ang delivery ng mga makina. Lumilitaw na sa kasalukuyan, nasa 12 megawatts lang ang naibigay ng OMCPC na sana ay nasa 29 megawatts kung kaya’t nagresulta ito ng tatlo hanggang apat na oras lamang ng kuryente kada araw. Sa session ng Sangguniang Panlalawigan noong Biyernes, ina­pru­bahan nila ang pagde­deklara ng State of Power Crisis, na layong ipara­ting sa national government ang kasalukuyang rotational brownout ng probinsya. Apela naman ng Occidental Mindoro Electric Cooperative sa ERC, dapat umanong ikonsidera nito ang naunang desisyon at payagang muli ang OMCPC na mag-suplay ng kuryente.",,"July 18, 2022  12:00am",https://www.philstar.com/pilipino-star-ngayon/probinsiya/2022/07/18/2196145/state-power-crisis-idineklara-sa-occidental-mindoro
8 ‘mediamen’ tiklo sa kotong sa perya,"Arestado ang walong nagpakilalang mga miyembro ng media matapos kotongan umano ang operator ng isang peryahan sa Calamba City, Laguna, Lunes ng madaling araw. Hindi na nakapalag ang mga suspek nang damputin ang mga ito  ng mga tauhan ng Calamba City police  sa checkpoint sa Barangay Pacianio  dakong ala-1:30 ng madaling araw. Kinilala ni P/Col. Cecilio Ison Jr., director ng Laguna Police ang mga suspek na sina Anne Cortez, 32; Eric Florez Floro, 32; Benjamin Javier Jr, 60 anyos; Theresa   Regaza, 27;  Efren  Regaza, 22, pawang taga-Rodriguez, Rizal. Kasama rin sa ina­resto sina Rose Marie Malazarte, 53, ng Montalban, Rizal; Rodamy Prado, 27, taga-Caloocan City at Christoper Angeles Yu, 47, na isa umanong lehitimong mamamahayag na taga-Maynila at sinasabing lider ng grupo. Batay sa report, ang mga suspek ay inireklamo ng isang Jinggoy Caha­nap, operator ng single stander amusement sa Calamba City. Ayon kay Cahanap, nakatigil siya sa checkpoint nang dumating ang mga suspek sakay ng To­yota FX at pilit umano siyang hinihingan ng protection money na P8,000.00 kada linggo. Kung hindi umano siya makapagbibigay ng proteksyon money ay puwersahan daw ipapasara ng mga suspek ang perya nito.  Gayunman, P2,000 lamang ang naibigay ng biktima kaya hinarass umano siya ng mga suspek. Habang isinasagawa ang negosasyon, nakatawag sa pulisya ang biktima na kaagad nagresponde at naaresto ang walo. Narekober sa mga suspek ang iba’tibang mga identification cards kabilang ang press IDs at hinihinalang extortion money.   Lumalabas na ang mga nadakip ang siya ring mga nagbibigay umano ng maling impormasyon sa social media at police hotlines partikular sa E-sumbong at PNP Info Text na ginagamit diumano ang pangalan ng Calamba City Police Station at chief of police. “We will investigate this matter. This is a rising concern which we must address to halt the modus operandi of these persons who are patrolling around funfair business establishments to extort money in exchange for ‘the continuity of the business operations,” pahayag ni Ison. -  Ed Amoroso","Arestado ang walong nagpakilalang mga miyembro ng media matapos kotongan umano ang operator ng isang peryahan sa Calamba City, Laguna, Lunes ng madaling araw.","July 19, 2022  12:00am",https://www.philstar.com/pilipino-star-ngayon/probinsiya/2022/07/19/2196415/8-mediamen-tiklo-sa-kotong-sa-perya
"Hepe ng pulisya sa Laguna, sinibak!","CAMP VICENTE LIM, Laguna ,Philippines – Dahil sa kinasasangkutang kaso ng kanyang tatlong intelligence officers sa tang­kang pagpatay sa dalawang drug informants, nadamay ang hepe ng pulisya ng Biñan City, Laguna matapos siyang sibakin sa puwesto dahil sa command responsibility. Ayon kay Col. Cecilio Ison, Laguna police director, ang “relief order” laban kay Lt. Col. Jerry Corpuz, chief of police ng Biñan ay nagmula kay Calabarzon police director Brig. Gen. An­tonio Yarra. Si Corpuz ay pinalitan sa puwesto ni Lt. Col. Rafael Torres, concurrent Deputy Provincial Director for Administration, bilang officer-in-Charge. “We are now in the ongoing probe to the incident to determine if there is lapse on part of the standard police operation and they follow the procedure,” pahayag ni Ison. Sinabi naman ni Lt. Col. Richard Corpuz, GMA police chief, sinampahan na ng kasong kriminal at administratibo ang tatlong sangkot na pulis na sina Corporals Mark Jefferson Arzola, Gerald Casanova at Patrolman Amiel Alcantara, pawang nakatalaga sa Intelligence Unit ng Biñan Police Station. Kasama ng tatlong pulis ang nakalalayang civi­­lian asset na si Joshua Almarinez na kinasuhan ng “attempted murder” sa Cavite Provincial Office, Imus City, noong Biyer­nes dahil sa tangka uma­nong pagpatay sa dalawang informer matapos ma­galit nang magnega­tibo ang kanilang drug ope­ration dahil sa maling tip ng dalawa sa isang drug suspect.",,"July 18, 2022  12:00am",https://www.philstar.com/pilipino-star-ngayon/probinsiya/2022/07/18/2196144/hepe-ng-pulisya-sa-laguna-sinibak
"Mister, pamangkin patay sa family excursion","SAN NARCISO, Zambales, Philippines – Kapwa natagpuang wala nang buhay ang isang mister at dalagitang pamangkin matapos ang pagkawala sa kasagsagan ng kanilang family excursion sa isang beach sa bayan ng San Antonio sa lalawigang ito, kamakalawa. Sa ulat ng San Antonio Police, ang mga biktima ay nakilalang sina Ederson Cabral, 36, at Ashley Dela Cruz, 15-anyos, pawang residente ng Calumpit, Bulacan na kasamang dumayo sa Zambales para sa family outing. Lumalabas na biglang naglaho ang magtiyo habang nagsu-swimming sa San Miguel beach matapos tangayin ng malalakas na alon sa dagat bandang alas-5 ng hapon noong Hulyo 15. Ang katawan ni Cabral ay natagpuan ng mga resi­dente dakong ala-1:30 ng hapon noong Sabado sa beach area ng San Antonio, at makalipas ang ilang oras ay nakita rin dito ang bangkay ni Dela Cruz.","SAN NARCISO, Zambales, Philippines – Kapwa natagpuang wala nang buhay ang isang mister at dalagitang pamangkin matapos ang pagkawala sa kasagsagan ng kanilang family excursion sa isang beach sa bayan ng San Antonio sa lalawigang ito, kamakalawa.","July 18, 2022  12:00am",https://www.philstar.com/pilipino-star-ngayon/probinsiya/2022/07/18/2196143/mister-pamangkin-patay-sa-family-excursion
"Barko nasunog, 2 tripulante sugatan","Dalawang tripulante ang nasugatan matapos na sumiklab ang sunog sa isang barko habang naglalayag sa karagatan ng Brgy. Punta Engaño, Lapu-Lapu City nitong Sabado ng umaga. Sa ulat ni Fire Senior Inspector Diomid Alburo, Lapu-Lapu City Fire District Office, ang mga su­gatang biktima ay nakilalang sina Jundel Cabahug, 22-anyos, nagtamo ng 1st degree burn sa likurang bahagi ng kaniyang katawan, at Jiryl Joy Narte, 23-anyos. Sa imbestigasyon, naitala ang sunog dakong ala-1:42 ng madaling araw at naapula ito dakong alas-5:45 ng umaga o apat na oras matapos na sumiklab ang apoy na inaalam pa ang sanhi. Agad na isinugod sa pagamutan ang dalawang nasugatang crew habang ang iba ay nasagip ng mga tauhan ng Lapu-Lapu City Rescue Team. Ayon sa opisyal, sina Cabahug at Narte ay kabilang sa walong tripulante na lulan ng barkong Trans Asia 1 na sumadsad sa baybayin ng Sitio Lupa, Brgy. Punta Engaño ng lungsod sa kasagsagan ng pananalasa ng bagyong Odette noong Disyembre ng nakalipas na taon. Napag-alaman na sumasailalim sa pagkukumpuni ang barko at nakadaong sa bahagi ng Punta Engaño simula pa noong 2019, at hinambalos din ng bagyong Odette noong Disyembre 2021.","Dalawang tripulante ang nasugatan matapos na sumiklab ang sunog sa isang barko habang naglalayag sa karagatan ng Brgy. Punta Engaño, Lapu-Lapu City nitong Sabado ng umaga.","July 17, 2022  12:00am",https://www.philstar.com/pilipino-star-ngayon/probinsiya/2022/07/17/2195925/barko-nasunog-2-tripulante-sugatan
3 pulis-Laguna tiklo sa tangkang pagpatay sa 2 informant,"Tatlong pulis na na­ka­base sa Laguna ang kinasuhan ng attempted murder matapos ang tangkang pag-salvage sa dalawang drug informant na nakatakas at nakahingi ng tulong sa Bantay-bayan ng Ge­neral Mariano Alvarez (GMA) sa Cavite, ayon sa ulat ng pulisya kahapon. Ang tatlong pulis ay nakilalang sina Corporals Mark Jefferson Arzola, Gerald Casanova at Patrolman Amiel Alcantara, pawang nakatalaga sa Intelligence Unit ng police station ng Biñan City, Laguna. Bukod sa tatlo, isang civilian asset na nakila­lang si Joshua Almarinez na pinaghahanap pa ay kinasuhan ng attempted murder sa sala ng Cavite Provincial Office sa Imus City, nitong Biyernes. Ayon kay Col. Cecilio Ison, Laguna police director, bukod sa kasong criminal nahaharap din ang tatlong akusadong pulis sa administrative case sa grave misconduct sa Provincial Internal Affair Service (PIAS). Sinabi ni Ison, nasa restrictive custody ang tatlong pulis sa Laguna Provincial Police Office at nadisarmahan na. Sila ay sasailalim sa paraffin test examination sa Cavite Provincial Forensic Unit. Nauna rito, iniulat ng GMA, Cavite Police ang kanilang pagkakaaresto sa dalawa sa tatlong pulis sa ikinasang ope­rasyon sa loob mismo ng Laguna Police Station kamakalawa. Kasunod ito sa reklamo ng dalawang drug informants na sina Renato Alcala, 39, at Erwin Cabatino, 58, vendor; matapos umano silang barilin at tangkang patayin nang dalhin umano sila ng naturang mga police intel sa isang liblib na lugar sa Brgy. Calimag, GMA, Cavite. Nagmintis umano ang bala nang barilin ang mga biktima at nagawa nilang makatakbo at makahingi ng tulong sa mga tanod ng Barangay Calimag sa GMA, na siyang nag-turnover naman sa kanila sa GMA police authorities. Ayon sa mga biktima, pinosasan sila, piniri­ngan at pinagpapalo bago sila dinala sa naturang lugar at binaril ng isa sa mga pulis. Nagalit umano ang mga pulis nang pumalpak ang kanilang drug operation matapos na hindi nila matagpuan ang drug suspect na iti­nuro naman ng dalawang informant.","Tatlong pulis na na­ka­base sa Laguna ang kinasuhan ng attempted murder matapos ang tangkang pag-salvage sa dalawang drug informant na nakatakas at nakahingi ng tulong sa Bantay-bayan ng Ge­neral Mariano Alvarez (GMA) sa Cavite, ayon sa ulat ng pulisya kahapon.","July 17, 2022  12:00am",https://www.philstar.com/pilipino-star-ngayon/probinsiya/2022/07/17/2195928/3-pulis-laguna-tiklo-sa-tangkang-pagpatay-sa-2-informant
"Binata tinadtad ng saksak, nobya ni-rape!","Nauwi sa karumal-dumal na krimen ang masayang camping ng isang magkasintahan matapos patayin sa saksak ang 21-anyos na binatang estudyante habang ni-rape at pinagsasaksak ang 17-anyos na girlfriend nito ng nag-iisang lalaking pumasok sa kanilang tent sa Boac, Marinduque nitong Biyernes. Sa report ng Marinduque Police, dakong ala-1:40 ng madaling araw nang mangyari ang insidente sa tabing dagat ng Brgy. Ihatub, Boac kung saan nag-camping ang nasabing magkasintahan. Ayon kay P/Major Jerome Mendiola, hepe ng Boac Municipal Police Station (MPS), bandang alas-5 ng umaga nang makita ng driver ng isang delivery van ang babae na itinago sa pangalang Michelle na duguan sa tinamong mga saksak sa katawan kaya agad na isinugod sa pagamutan. Sa salaysay ni Michelle sa mga awtoridad, naalimpungatan siya matapos namang pasukin ng nag-iisang salarin na nanlilisik ang mga mata ang kanilang tent at agad na pinagsasaksak ang kaniyang boyfriend. Ang lalaking estudyante na pansamantalang ‘di pinangalan ay dead-on-the-spot sa insidente. Nagawang makatakbo ng nasindak na si Michelle palabas ng tent pero hinabol siya ng salarin na armado ng patalim at nang maabutan ay puwersahang pinaghubad saka ginahasa. Hindi pa nakuntento matapos halayin ay pinagsasaksak din ng suspek si Michelle.  Nabatid na tinangay rin ng salarin ang mga cellphone at pera ng mga biktima saka mabilis na tumakas. Sa inisyal na imbes­tigasyon ng Scene of the Crime Operatives (SOCO) team, sampung saksak ang kumitil sa buhay ng nasabing estudyanteng lalaki habang siyam naman ang saksak ni Michelle. Sa teorya ng pulisya, posible umanong inakala ng salarin na patay na rin ang dalaga nang tumakas ito sa crime scene.",,"July 17, 2022  12:00am",https://www.philstar.com/pilipino-star-ngayon/probinsiya/2022/07/17/2195932/binata-tinadtad-ng-saksak-nobya-ni-rape
"Amasona na lider ng terror group, huli sa raid","Isang babaeng lider ng Communist Terrorist Group (CTG) ang naaresto sa ikinasang pagsalakay ng pinagsanib na puwersa ng militar at pulisya sa Barangay Bulala, Camalaniugan ng lalawigang ito, ayon sa ulat kahapon. Kinilala ni Army Captain Ringor Pamittan, hepe ng Public Affairs Office ng 5th Infantry Division (5ID) ang nadakip na rebelde na si Rosielyn Simeon alyas “Jinky”, 34, miyembro ng Executive Committee ng Giyang Pulitikal, at nagsisilbi rin na medic at armorer ng komunistrang grupong New People’s Army (NPA). Ang matagumpay na pagkakadakip kay Semion ay isinagawa ng mga operatiba ng 77th Infantry Battalion ng Philippine Army at Camalaniugan Police sa bisa ng warrant of arrest na ipinalabas ni  Judge Edmar Pascual Castillo Sr. ng Regional Trial Court, Branch 11 ng Tuao, Cagayan na inisyu noong Disyembre 14, 2021. Nahaharap si Si­meon sa kasong “Illegal Possession, Manufacture, at Acquisition of Firearms, Ammunition, or Explosives” at walang inirekomendang piyansa ang korte sa kanyang pansamantalang pag­laya. Narekober mula sa amasona ang tatlong cellphone, apat na simcard, apat na memory card, power bank, charger, notebook, flash drive, P1,000 cash at isang medical kit.","Isang babaeng lider ng Communist Terrorist Group (CTG) ang naaresto sa ikinasang pagsalakay ng pinagsanib na puwersa ng militar at pulisya sa Barangay Bulala, Camalaniugan ng lalawigang ito, ayon sa ulat kahapon.","July 17, 2022  12:00am",https://www.philstar.com/pilipino-star-ngayon/probinsiya/2022/07/17/2195926/amasona-na-lider-ng-terror-group-huli-sa-raid
"Lider ng robbery group, 3 pa nalambat sa raid","Naaresto ng mga awtoridad ang lider ng isang robbery group na kabilang sa nakatalang Top 10 drug personalities ng Central Luzon, at tatlong iba pang hinihinalang drug suspect sa isinagawang pagsalakay sa hideout nito sa Nueva Ecija noong Sabado ng hapon. Sa ulat na nakarating kay Col. Jess Mendez, acting police director ng Nueva Ecija, kinilala ang nadakip na suspek na si  Marlon Salvador, lider ng “Salvador Robbery Group” at  high value indi­­vidual sa Region 3, residente ng Barangay Mahipon, Gapan City, Nueva Ecija. Si Salvador ay na­aresto noong Sabado ng hapon sa ikinasang pagsalakay ng pulisya sa kanyang hideout sa Gapan City sa bisa ng search warrant na inisyu ni Executive Judge Ele­nita Evangelista-Casipit ng Regional Trial Court, Gapan City sa paglabag sa R.A. 10591 o Comprehensive Firearms and Ammunition Regulation Act. 
Sa kasagsagan ng raid, naaktuhan ng mga operatiba si Salvador na kasama sina Richard Ising, Arnel Morales at Raymond Morales habang nagpa-pot session at sumisinghot ng hinihinalang shabu. Nasamsam sa lugar ang maraming armas, granada at bala kabilang ang Armscor shotgun, Winchester .22 caliber rifle, Colt .38 caliber revolver, airgun, MK2 hand grenade, plastic sachets na naglalaman ng suspected shabu na nasa 40.4 gramo at may halagang P274,720; tatlong aluminum foil; gunting; weighting scale; apat na lighter; apat na tooter; at P36,300 cash.","Naaresto ng mga awtoridad ang lider ng isang robbery group na kabilang sa nakatalang Top 10 drug personalities ng Central Luzon, at tatlong iba pang hinihinalang drug suspect sa isinagawang pagsalakay sa hideout nito sa Nueva Ecija noong Sabado ng hapon.","July 18, 2022  12:00am",https://www.philstar.com/pilipino-star-ngayon/probinsiya/2022/07/18/2196142/lider-ng-robbery-group-3-pa-nalambat-sa-raid
"2 obrero nakalanghap ng nakalalasong kemikal, patay","Dalawang obrero ang nasawi makaraang makalanghap ng nakalalasong kemikal sa isang shipyard o pagawaan ng barko sa bayan ng Bauan, Batangas nitong Biyernes ng hapon. Sa ulat ng Batangas Police, kinilala ang mga nasawi na sina Jomari Carpio at Rachelle Magsino; pawang mga welders. Ayon sa imbestigasyon, kasalukuyang abala ang mga biktima sa kanilang pagtatrabaho nang kapwa sila mahilo at mahulog sa manhole na may masangsang na amoy ng kemikal sa isang shipyard sa Brgy. Bolo, Bauan ng lalawigang ito dakong alas-1:30 ng hapon. Agad namang sinaklolohan ng rescue team sa tulong ng mga kasamahang manggagawa sa shipyard ang mga biktima na maiahon sa manhole. Ang dalawang biktima ay binawian ng buhay habang isinusugod sa Bauan Doctor’s Hospital. Sa pahayag ng mga sumuring doktor, ang sanhi ng pagkamatay ng dalawa ay “acute respiratory failure, secondary to suffocation, secondary to toxic substances inhalation.”",,"July 17, 2022  12:00am",https://www.philstar.com/pilipino-star-ngayon/probinsiya/2022/07/17/2195930/2-obrero-nakalanghap-ng-nakalalasong-kemikal-patay
P6.2 milyong puslit na sigarilyo nasabat sa,"Zamboanga, 7 suspek timbog Nasabat ng pulisya ang nasa P6.2 milyong halaga ng smuggled cigarettes na nagresulta ng pagkaka­aresto ng pito katao sakay ng bangka sa ikinasang sea patrol operation sa Manalipa Island sa Zamboanga City. Sa inilabas na pahayag ni PNP Officer-in-Charge Police Lt. General Vicente Danao, Jr., kinilala ang mga suspek na sina  Benzar Jajales, Pajing Muknan, Binbin Asiril, Elnejin Asiril, Minkadra Sakili, Sherwin Masakin at Adzmir Bakki. Ayon kay Danao, sakay ang pitong suspek ng isang motorized banca nang maharang ng mga awto­ridad kamakalawa. Nakumpiska sa operasyon ng 2nd Zamboanga City Mobile Force Company, Bureau of Customs (BOC), BOC-Customs Intelligence and Investigation Service and BOC-Enforcement Security Service  ang nasa  178 master case ng sigarilyo na tinatayang nasa P6,230,000 ang halaga.","Zamboanga, 7 suspek timbog Nasabat ng pulisya ang nasa P6.2 milyong halaga ng smuggled cigarettes na nagresulta ng pagkaka­aresto ng pito katao sakay ng bangka sa ikinasang sea patrol operation sa Manalipa Island sa Zamboanga City.","July 18, 2022  12:00am",https://www.philstar.com/pilipino-star-ngayon/probinsiya/2022/07/18/2196141/p62-milyong-puslit-na-sigarilyo-nasabat-sa
"Anak naburyong: Ama at ina kinatay, utol sugatan","Kalunus-lunos ang sinapit ng mag-asawang senior citizen matapos silang tadtarin ng saksak habang natutulog ng kanilang sariling anak na sinasabing tila sinapian ng masamang espiritu sa loob ng kanilang tahanan sa Barangay Pampang, Kayapa ng lalawigang ito kamakalawa ng madaling araw. Kinilala ng Kayapa Police ang mga nasawi na sina Ruben Baltazar, 68, magsasaka at misis niyang si Nora, 65, habang sugatan naman ang isa nilang anak na si Shayra, 26, dalaga at pawang mga residente sa nasabing barangay. Kinilala naman ang suspek na si Iryb Baltazar, 28, isa ring magsasaka at residente sa nabanggit na lugar. Ayon sa ulat na naka­ra­ting sa tanggapan ni P/Col. Ranser Evasco, director ng Nueva Vizcaya Police Provincial Office (NVPPO), habang natutulog ang mag-asawa sa sala ng kanilang bahay kasama ang anak na si Iryb nang bigla na lang silang pinagsasaksak ng huli dakong alas-3:10 ng madaling araw. Magingi si Shayra ay sinaksak ng kapatid pero mabilis siyang nakatakbo palabas sa kanilang bahay. Bagama’t duguan sa tinanong mga sugat sa noo at braso, mabilis na humi­ngi ng tulong si Shayra sa kanyang tiyahin, iba pang kamag-anak at mga kapitbahay. Mabilis namang ru­mes­ponde ang mga pulis at isinugod sa pagamutan ng Kayapa ang mga biktima subalit idineklarang dead-on-arrival ang mag-asawang Baltazar dahil sa mga tinanong maraming saksak sa iba’t ibang bahagi ng kanilang katawan habang ang sugatan na si Shayra ay inilipat  sa isang pagamutan sa bayan ng Bayombong. Sinasabing tila nawala sa katinuan ang suspek kung kaya’t nagawang mapatay ang kanyang mga magulang sa pana­naksak maging ang kanyang kapatid na nagtamo ng mga sugat. Boluntaryo namang sumuko sa mga kagawad ng pulisya ang suspek na nahaharap ngayon sa kasong parricide at frustrated homicide.","Kalunus-lunos ang sinapit ng mag-asawang senior citizen matapos silang tadtarin ng saksak habang natutulog ng kanilang sariling anak na sinasabing tila sinapian ng masamang espiritu sa loob ng kanilang tahanan sa Barangay Pampang, Kayapa ng lalawigang ito kamakalawa ng madaling araw.","July 16, 2022  12:00am",https://www.philstar.com/pilipino-star-ngayon/probinsiya/2022/07/16/2195777/anak-naburyong-ama-ina-kinatay-utol-sugatan
P37 milyong napinsala sa agrikultura dahil sa baha - DA,"Umaabot na sa P37.68 milyong halaga ng agrikultura ang nasira dahil sa pagbaha sa mga lalawigan ng Ifugao, Sultan Kudarat, Sarangani at Zamboanga del Sur. Ayon sa Department of Agriculture (DA), nasa 1,559 magsasaka ang naapektuhan ng matinding pagbaha habang nasa 822 metric tons ng produktong agrikultura at 1,770 ektaryang lupang sakahan ang nasira. Kabilang sa mga nasira ay ang mga palay, high value crops, livestock at agri-facility. Tiniyak naman ng DA na aayudahan ang mga apektadong magsasaka sa mga pagbaha para muling makabangon sa kanilang kabuhayan.","Umaabot na sa P37.68 milyong halaga ng agrikultura ang nasira dahil sa pagbaha sa mga lalawigan ng Ifugao, Sultan Kudarat, Sarangani at Zamboanga del Sur.","July 17, 2022  12:00am",https://www.philstar.com/pilipino-star-ngayon/probinsiya/2022/07/17/2195927/p37-milyong-napinsala-sa-agrikultura-dahil-sa-baha-da
"Farm ni-raid sa Batangas: Mga baril, granada samsam","Sari-saring mga baril at granada ang nakumpiska ng pu­lisya sa isinagawang raid sa isang farm na hinihinalang pinagtataguan ng isang miyembro ng gun-for-hire sa bayan ng San Juan sa lalawigang ito no­ong Sabado ng umaga. Ayon kay P/Col. Gli­cerio C Cansilao, provincial director ng Batangas Police, naghain ng search warrant ang pinagsanib na puwersa ng Provincial Intelligence Unit, Drug Enforcement Unit, Provincial Mobile Force Company at Special Weapon and Tactics sa bahay ng suspek na si Jay R Urmenita Bas, 37, sa isang farm sa Sitio Marecacawan, Brgy. Quipot, San Juan, bandang alas-10:20 ng umaga. Ang search warrant ay inilabas ni Presiding­ Judge Rosemarie Ma­nalang-Austria, ng Regional Trial Court- Branch 87 sa Rosario, Batangas noong Hulyo 14, 2022. Bagama’t hindi nadatnan ng mga operatiba si Bas, narekober naman sa bahay nito ang isang Cal. 5.56 rifle Colt, dalawang Cal. 9mm pistol, isang Armscor Cal. 40 pistol, mga magazine at bala ng iba’t ibang kalibre ng baril at mga pampasabog tulad ng rifle grenade na may tracing bullet, MK2 hand grenade fragmentation, M26A2 hand grenade fragmentation, at iba pang kagamitan. Ayon sa police report, ang suspek ay miyembro ng “Eleazar Rocio Cri­minal Group” na sangkot umano sa gun-for-hire activity at illegal gambling na nag-o-operate sa 4th District ng Batangas.",Sari-saring mga baril at granada ang nakumpiska ng pu­lisya sa isinagawang raid sa isang farm na hinihinalang pinagtataguan ng isang miyembro ng gun-for-hire sa bayan ng San Juan sa lalawigang ito no­ong Sabado ng umaga.,"July 18, 2022  12:00am",https://www.philstar.com/pilipino-star-ngayon/probinsiya/2022/07/18/2196139/farm-ni-raid-sa-batangas-mga-baril-granada-samsam
"Empleyado ng Calapan City, utas sa ambush","Patay ang isang ma­tandang lalaking government employee nang tambangan at pagbabarilin ng mga ‘di kilalang suspek sa kahabaan ng Strong Republic Nautical highway sa Sitio Longos, Brgy. Sta Rita, Calapan City, Oriental Mindoro kamakalawa ng hapon. Kinilala ang nasa­wing biktima na si Andres Abdon Jr., 61-an­yos, residente ng Brgy. Poblacion, San Teodoro ng nasabing lalawigan. Sa ulat ng MIMAROPA (Mindoro, Marinduque, Romblon, Palawan) Police, kasaluku­yang lulan ang biktima ng kaniyang motorsiklo na bumabagtas sa lugar nang abangan ng mga naghihintay na suspek. Pagsapit sa lugar, agad na pinaputukan ng mga suspek ang biktima na tumilapon sa motorsiklo bunga ng insidente na siyang kumitil sa buhay nito. Kasabay ng kanyang pagkondena sa krimen, inutos ni MIMAROPA Police director P/Brig. Gen. Sidney Hernia ang masusing imbestigasyon sa motibo sa pagpatay at masakote ang mga salarin.","Patay ang isang ma­tandang lalaking government employee nang tambangan at pagbabarilin ng mga ‘di kilalang suspek sa kahabaan ng Strong Republic Nautical highway sa Sitio Longos, Brgy. Sta Rita, Calapan City, Oriental Mindoro kamakalawa ng hapon.","July 17, 2022  12:00am",https://www.philstar.com/pilipino-star-ngayon/probinsiya/2022/07/17/2195924/empleyado-ng-calapan-city-utas-sa-ambush
RC Malate Prime arangkada sa mga proyekto sa Quezon,"Umarangkada na ang Rotary Club of Malate Prime (RCMP) sa ilalim ng Rotary International District 3810 sa pagbibigay ng ayuda at suporta sa pulisya at sa mga residente ng lalawigan ng Quezon bilang bahagi ng kanilang mga proyekto alinsunod sa Rotary’s 6-areas of focus. Sa pamamagitan ng kanilang tagapangulo na si Phenominal Leader Roland Lim, namahagi kamakalawa ang RCMP ng tatlong electronic scooters (e-scooter) at limang kahon ng face masks sa Area Police-Command-Southern Luzon (APC-SL) na pinamumunuan ni Police Major General Rhoderick Armamento sa Quezon. Ang turn-over ng donasyon ay isinagawa kahapon sa APCSL headquarters sa Lucena City na sinaksihan nina RCMP Sec./PP Lea Botones at Rtn Nick Marcaida at mga opisyales ng pulisya. Nagpasalamat naman si Armamento kay Lim at sa RCMP sa suportang ibinigay nito sa kanyang mga pulis lalo na sa mga e-scooters na maaari nilang gamitin sa pagpapatrolya imbes na naglalakad lamang. Ngayong araw, Hulyo 16, kasabay ng kanilang itinakdang team building, magsasagawa rin ang RCMP ng feeding program, at slippers and toys distribution kung saan daang bata ang inaasahang mabibiyayaan, na susundan ng tree planting sa Hulyo 17, sa may Umahan Resort sa Brgy. Bataan, Sampaloc, Quezon. Si PLP Roland Lim na kilala ring negosyante ay nanumpa bilang bagong pangulo ng RCMP para sa Rotary Year 2022-2023 kay Phenomenal District Governor Joyce Ambray sa katatapos na District 3810 Handover ceremonies sa Okada Manila noong Hulyo 1, 2022.",Umarangkada na ang Rotary Club of Malate Prime (RCMP) sa ilalim ng Rotary International District 3810 sa pagbibigay ng ayuda at suporta sa pulisya at sa mga residente ng lalawigan ng Quezon bilang bahagi ng kanilang mga proyekto alinsunod sa Rotary’s 6-areas of focus.,"July 16, 2022  12:00am",https://www.philstar.com/pilipino-star-ngayon/probinsiya/2022/07/16/2195770/rc-malate-prime-arangkada-sa-mga-proyekto-sa-quezon
"Sekyu ng Laguna Provincial Jail, nalambat sa shabu","Arestado ang isang guwardya ng Laguna Provincial Jail matapos makumpiskahan ng illegal na droga sa isinagawang buy-bust operation sa Sta. Cruz, Laguna nitong Huwebes ng hapon. Kinilala ng Drug Enforcement Unit (DEU) at Sta. Cruz Police ang suspek na si Eugene Bactad, job order employee ng pamahalaang panlalawigan ng Laguna. Si Bactad ay nakatalaga bilang guwardya sa provincial jail sa loob ng 9 na taon matapos matiklo sa kanyang illegal na gawain. Batay sa report ng Sta. Cruz Police, isinagawa ang buy-bust laban sa suspek sa Barangay Bagumbayan at nakabili ang police poseur buyer ng 1 sachet ng shabu. Matapos maaresto, narekober pa rito ang tatlong sachet ng shabu na may timbang na 10 gramo at tinatayang nagkakahalaga ng P68,000.","Arestado ang isang guwardya ng Laguna Provincial Jail matapos makumpiskahan ng illegal na droga sa isinagawang buy-bust operation sa Sta. Cruz, Laguna nitong Huwebes ng hapon.","July 16, 2022  12:00am",https://www.philstar.com/pilipino-star-ngayon/probinsiya/2022/07/16/2195774/sekyu-ng-laguna-provincial-jail-nalambat-sa-shabu
6 kilabot na Abu Sayyaf sumuko sa Sulu,"Anim na kilabot na miyembro ng mga ban­didong Abu Sayyaf Group (ASG) ang sumuko sa tropa ng militar sa Brgy. Bonbon, Patikul, Sulu, ayon sa opisyal ka­hapon. Sa report ni 11th Infantry “Alakdan” Division (ID) commander Major Gen. Ignatius Patrimonio, ang mga sumukong Abu Sayyaf ay kinilala sa mga alyas na “Den”, 26-anyos; “Jimar”, 26; “Ammeh”, 47; “Radin”, 29; “Seb”, 25 at “Din”, 26. Sila ay mga tauhan nina Abu Sayyaf commander Majid Said; Hatib Sawadjaan gayundin sina Abu Sayyaf Sub–Leader Tuan Yan at Hairullah Asbang na sangkot sa kidnapping–for-ransom, extortion, pambobomba at iba pang uri ng paghahasik ng terorismo sa katimugang Mindanao. Sinabi ni Patrimonio na nagsisuko ang mga bandidito sa Joint Task Force (JTF) Sulu ng 1103rd Infantry Brigade sa Brgy. Bonbon, Patikul kamakailan. “The ASG returnees brought with them three (3) M1 Garand rifles, one (1) M79 Grenade and one (1) M203 ammunition. The surrendered firearms are now under the custody of the 1103rd Infantry Brigade for proper disposition”,ayon kay Patrimonio.","Anim na kilabot na miyembro ng mga ban­didong Abu Sayyaf Group (ASG) ang sumuko sa tropa ng militar sa Brgy. Bonbon, Patikul, Sulu, ayon sa opisyal ka­hapon.","July 17, 2022  12:00am",https://www.philstar.com/pilipino-star-ngayon/probinsiya/2022/07/17/2195923/6-kilabot-na-abu-sayyaf-sumuko-sa-sulu
"8 dalagita, sanggol nasagip sa cybersex den","Walong dalagita at isang 4 buwang  sanggol ang nailigtas ng mga otoridad mula  sa isang cybersex den sa Brgy. Luz, Cebu City. Batay sa search warrant ng Department of Justice (DOJ) at Department of Social Welfare and Development (DSWD), inaresto dakong alas-5:00 ng hapon  ang isang babae ng pinagsamang pwersa ng Women and Children’s Protection Center (WCPC) Visayas Field Unit, Women and Children’s Protection Desk of the Cebu City Police Office, and Regional Cybercrime Unit-Central Visayas. Ayon kay Maj. Nicole Lawrence Ibo, hepe ng WCPC-Visayas Field Unit, isinailalim nila sa surveillance ang suspek dahil sa dati na itong sangkot sa iba’t ibang aktibidades kabilang ang cyber pornography activities. Dito ay naaktuhan ng mga operatiba ang mga batang babae na hubo’t hubad sa kamera at pawang mga dayuhan ang kanilang mga parokyano. Naabutan din nila ang isa pang dalagita na nagpapadede sa kanyang apat na buwang sanggol. Kasalukuyang nasa pangangalaga ng DSWD ang mga biktima na may edad 17-anyos pababa. Sasampahan ng  kasong paglabag sa Republic Act 10175 o Cybercrime Prevention Act ang suspek.","Walong dalagita at isang 4 buwang  sanggol ang nailigtas ng mga otoridad mula  sa isang cybersex den sa Brgy. Luz, Cebu City.","July 15, 2022  12:00am",https://www.philstar.com/pilipino-star-ngayon/probinsiya/2022/07/15/2195451/8-dalagita-sanggol-nasagip-sa-cybersex-den
"Trak nasunog sa kuryente, helper utas","Nasawi ang isang pahinante habang ang kasama nito ay nasugatan nang masunog ang kanilang trak matapos sumabit sa kable ng kuryente sa Imperial Ridgeview Subdivision, Brgy. Buragwis sa lunsod na ito kamakalawa ng umaga. Agad nasawi dahil sa lakas ng boltahe ng kuryente na pumasok sa katawan ng biktimang si Rey Maraño, 28, binata at residente ng Brgy. Gogon, Castilla Sorsogon. Habang nasugatan ang construction worker na si Andrew Montales. Sa ulat, pasado alas-10:00 ng umaga, nagdeliber ng buhangin sa isang construction site ang mini dump truck na minamaneho ni Jonathan Marque­zes, residente ng bayan ng Daraga, Albay. Gayunman, nang itaas ang truck box at ihulog ang kargang buhangin ay sumabit ito sa kable ng kuryente dahilan para mangisay si Maraño. Sumaklolo naman si Montales at sinubukang hatakin ang biktima pero pati siya ay nakuryente at tumalsik. Dahil sa tumulay ang kuryente sa buong trak ay nagliyab ang sasakyan at tulu­yang nilamon ng apoy habang maswerteng nakatalon ang driver.","Nasawi ang isang pahinante habang ang kasama nito ay nasugatan nang masunog ang kanilang trak matapos sumabit sa kable ng kuryente sa Imperial Ridgeview Subdivision, Brgy. Buragwis sa lunsod na ito kamakalawa ng umaga.","July 15, 2022  12:00am",https://www.philstar.com/pilipino-star-ngayon/probinsiya/2022/07/15/2195450/trak-nasunog-sa-kuryente-helper-utas
"Misis hinataw ng tangke ng super kalan, tinarakan pa ng ice pick","Nasa kritikal na kalagayan ang isang ginang matapos hatawin sa ulo ng tangke ng super kalan ay sinaksak pa ito ng ice pick naganap kahapon sa Brgy. Paliparan 3 ng nasabing lungsod. Ang biktima ay patuloy na inoobserbahan sa ospital ay nakilalang si Catherine Logronio, nasa hustong gulang, residente ng Blk 179, Lot 17, Phase 4, Brgy. Paliparan 3 Dasmariñas City, Cavite. Kusang sumuko sa otoridad ang asawa ng biktima na si Rolando Bonete, residente rin ng nasabing lugar. Sa imbestigasyon ni PMsg George Fajardo Jr., bago naganap ang insidente, alas-6:30 ng umaga sa loob ng kanilang bahay ay nagtalo ang mag-asawa sa hindi pa matukoy na kadahilanan. Sa gitna ng pagtatalo ng mag-asawa ay naburyong ang suspek at nadampot nito ang tangke ng kanilang super kalan at inihataw sa ulo ng misis. Hindi pa ito nasiyahan ay kumuha ng ice pick at pinagsasaksak pa ang misis sa iba’t ibang bahagi ng katawan. Agad na humingi ng tulong sa kanilang mga kapitbahay ang kapatid ng biktima at itinakbo ito sa Pagamutan ng Dasmariñas.",Nasa kritikal na kalagayan ang isang ginang matapos hatawin sa ulo ng tangke ng super kalan ay sinaksak pa ito ng ice pick naganap kahapon sa Brgy. Paliparan 3 ng nasabing lungsod.,"July 15, 2022  12:00am",https://www.philstar.com/pilipino-star-ngayon/probinsiya/2022/07/15/2195449/misis-hinataw-ng-tangke-ng-super-kalan-tinarakan-pa-ng-ice-pick
"Lalaking guro nakuryente, todas","Patay ang isang lalaking guro sa elementarya makaraang makuryente sa loob ng kanilang bahay sa Barangay Pansoy ng bayang ito, kamakalawa ng hapon. Kinilala ng pulis­ya ang biktima na si Reymart Espena, 24, may live in partner ng nasabing lugar. Ayon sa imbestigasyon, iniaayos ng biktima ang wiring ng kuryente sa loob ng kanilang bahay, ala-1:30 ng hapon nang aksidenteng napahawak ito sa isang kable na walang balot ng electrical tape. Kaagad nagkikisay ang biktima dahil sa lakas ng boltahe ng kuryente na pumasok sa kanyang katawan. Mabilis itong isinugod sa Rural Health Center, subalit nalagutan ng hininga, alas-4:00 ng hapon.","Patay ang isang lalaking guro sa elementarya makaraang makuryente sa loob ng kanilang bahay sa Barangay Pansoy ng bayang ito, kamakalawa ng hapon.","July 15, 2022  12:00am",https://www.philstar.com/pilipino-star-ngayon/probinsiya/2022/07/15/2195454/lalaking-guro-nakuryente-todas
"2 taga-Quezon, hinirang na ‘Outstanding Teacher’ ng DepEd","Nag-uwi ng karangalan ang dalawang gurong Quezonian sa 2021 Ca­labarzon Gawad Patnugot Outstanding Teacher for Elementary and Se­condary na ginanap sa Sta. Rosa Multi-Purpose Complex, Sta. Rosa City, Laguna, kamakalawa. Nakopo ni Teacher Roxanne Faye Estuita ng Lucena City East VIII ang “Outstanding Teacher “para sa Elementary Category habang si Michael Leonard Lubiano ng Buenaventura Alandy National High School, Tayabas City ang nakakuha ng Outstanding Teacher for Secondary Category. Ang pagkilala ay may temang “Kahusayan, Kalidad, at Kultura: Pagkislap ng Pag-asa at Tagumpay sa Kabila ng Pandemya.” Ang Gawad Patnugot ay isang programa ng Department of Education (DepEd) Region IV-A na kumikilala sa husay ng mga opisyal, mga paaralan, at mga guro sa kagawaran.","Nag-uwi ng karangalan ang dalawang gurong Quezonian sa 2021 Ca­labarzon Gawad Patnugot Outstanding Teacher for Elementary and Se­condary na ginanap sa Sta. Rosa Multi-Purpose Complex, Sta. Rosa City, Laguna, kamakalawa.","July 14, 2022  12:00am",https://www.philstar.com/pilipino-star-ngayon/probinsiya/2022/07/14/2195311/2-taga-quezon-hinirang-na-outstanding-teacher-ng-deped
6 ‘durugista’ arestado sa raid,"Kalaboso ang anim katao matapos maaktuhan ng mga pulis na sumisinghot ng droga sa ginawang raid sa Purok-7, Brgy. Luklukan Sur ng bayang ito ­kamakalawa ng hapon. Kinilala ang mga suspek na sina Raymund Ibis, 22; Zaldy Jamito,31; kapwa residente ng Brgy. Capacuan; Joseph Dasco, 27; Mark Anthony Obar, 23; kapwa ng Brgy. Sta. Rosa Sur; Freddie Rieza, 39, ng Brgy. Plaridel, at Josue Sales, 48, ng Brgy. Luklukan, Jose Panganiban, Camarines Norte. Sa ulat ni Maj. Maria Luisa Calubaquib, tagapagsalita ng Police Regional Office 5, alas-5 ng hapon, ilang barangay official ang nagparating ng report sa Jose Panganiban Police hinggil sa nangyaya­ring pot session ng mga suspek sa isang bahagi ng barangay. Bunsod nito, agad sinalakay ng mga pulis ang lugar at naaktuhan ang mga suspek na sumisinghot ng shabu. Nasamsam ng mga pulis sa raid ang dalawang lighter, anim na aluminum foil at tatlong sachet na may latak ng pinaniniwalaang shabu at ilang drug paraphernalia.","Kalaboso ang anim katao matapos maaktuhan ng mga pulis na sumisinghot ng droga sa ginawang raid sa Purok-7, Brgy. Luklukan Sur ng bayang ito ­kamakalawa ng hapon.","July 14, 2022  12:00am",https://www.philstar.com/pilipino-star-ngayon/probinsiya/2022/07/14/2195312/6-durugista-arestado-sa-raid
"4 estudyante na supporter ng teroristang NPA, sumuko","Apat na estud­yante na pawang mga miyembro ng Kabataang Makabayan (KM)- isang underground youth group na sumusuporta sa New People’s Army (NPA) ang boluntaryong sumuko sa mga pulis sa Barangay Jiwaran ng bayang ito, kamakailan. Ang apat na Grade 10 students (2 ay 17-an­yos, at isang 15-anyos) at Grade 7 student na 15-anyos. Inamin ng mga ito na sila ay supporter ng NPA na sumuko sa mga police personnel na nagsasagawa ng  Retooled Community Support Program (RCSP) sa nasabing barangay. Inamin ng mga ito habang nagsasagawa ng seminar at lectures ang mga pulis ng RCSP na napagtanto nila na nagkamali sila sa pagsali sa  KM, kaya’t nagdesisyon na sumuko sa pamahalaan. Ang RCSP team sa nasabing barangay ang nangangalaga sa mga estudyante para sa kanilang kustodiya at dahil pawang mga menor de edad ay ilalapit sila sa Department of Social Welfare and Development-Region 8 (DSWD-8) para sila ay mabigyan ng panganga­laga at pagsubaybay.","Apat na estud­yante na pawang mga miyembro ng Kabataang Makabayan (KM)- isang underground youth group na sumusuporta sa New People’s Army (NPA) ang boluntaryong sumuko sa mga pulis sa Barangay Jiwaran ng bayang ito, kamakailan.","July 15, 2022  12:00am",https://www.philstar.com/pilipino-star-ngayon/probinsiya/2022/07/15/2195444/4-estudyante-na-supporter-ng-teroristang-npa-sumuko
"Magsasaka nasalpok ng SUV, tepok","Isang 53-anyos na magsasaka ang namatay habang nilalapatan ng lunas sa ospital matapos masalpok ng humahagibis na SUV, kahapon ng umaga sa Brgy.Magsingal ng bayang ito. Kinilala ang nasa­wing biktima na si Iluminado Duque Ulangco Sr., residente ng Barangay Bacar, ng bayang nabanggit. Sa ulat, alas-5:40 ng umaga ay akay ng biktima ang kanyang bisikleta habang nag­lalakad sa national highway nang sumulpot ang mabilis na SUV na minamaneho ni Edward Simpliciano Balisacan, 42 ng Brgy. 6, San Nicolas, Ilocos Norte na patungong northbound at nasalpok ang una. Sa lakas nang pagkakasalpok ay tumi­lapon ang biktima ng ilang metro bago bumagsak sa kalsada. Agad na dinala ang biktima na nagtamo ng maraming pasa sa iba’t ibang bahagi sa katawan sa Magsingal District Hospital, subalit idineklarang dead on arrival. Nasa kustodiya na ng pulisya ang driver at nakatakdang kasuhan.","Isang 53-anyos na magsasaka ang namatay habang nilalapatan ng lunas sa ospital matapos masalpok ng humahagibis na SUV, kahapon ng umaga sa Brgy.Magsingal ng bayang ito.","July 15, 2022  12:00am",https://www.philstar.com/pilipino-star-ngayon/probinsiya/2022/07/15/2195447/magsasaka-nasalpok-ng-suv-tepok
"Special non-working holiday, idineklara sa Cordillera sa Hulyo 15","Idineklara ni Pangulong Ferdinand “Bongbong” Marcos Jr. ang Hulyo 15, 2022 (Biyernes) na “Special Non-working Holiday”sa buong Cordillera Administrative Region (CAR) bilang pagbibigay daan sa selebrasyon ng kanilang ika-35 founding anniversary bilang special administrative region. Sa pamamagitan ni Executive Secretary Victor Rodriguez, inilabas ang Proclamation No. 4 ng ­Pangulo na nagsasaad ng -- “it is but fitting and proper that the people of the CAR be given full opportunity to celebrate and participate in the occasion with appropriate ceremonies, subject to public health measures of the National Government.” Ang highland region, homeland ng mga indi­genous peoples (IPs) na tinawag ang karamihan sa mga katutubo na “Igorots” ay naitatag noong Hulyo 15, 1987, matapos ang pakikipaglaban ng mga mamamayan ng Cordillera sa kanilang mga karapatan sa lupang minana pa sa mga ninuno at sa kanilang pagkakakilanlan. Ang CAR ay binubuo ng anim na probinsya at dalawang siyudad. Ang mga lalawigan ay ang Benguet, Mountain Province, Kalinga, Abra at Ifugao habang ang dalawang lungsod ay ang Baguio City, isang chartered city na nasa loob ng Benguet, at Tabuk City sa lalawigan naman ng Kalinga.","Idineklara ni Pangulong Ferdinand “Bongbong” Marcos Jr. ang Hulyo 15, 2022 (Biyernes) na “Special Non-working Holiday”sa buong Cordillera Administrative Region (CAR) bilang pagbibigay daan sa selebrasyon ng kanilang ika-35 founding anniversary bilang special administrative region.","July 14, 2022  12:00am",https://www.philstar.com/pilipino-star-ngayon/probinsiya/2022/07/14/2195308/special-non-working-holiday-idineklara-sa-cordillera-sa-hulyo-15
74-anyos lasog sa 16-wheeler truck,"Nagkalasug-lasog ang katawan ng 74-anyos na lola matapos mabangga ng 16-wheeler trailer truck sa kahabaan ng Rolando Andaya National Highway sa Brgy. Banga Caves ng bayang ito kamakalawa. Sinubukan pang isugod sa Ragay District Hospital pero dahil sa matinding pinsala sa katawan ay hindi na umabot nang buhay ang biktimang si Emma Franzuela,residente ng Del Pilar Street, Brgy.Casoy, Catarman, Samar. Sa ulat, dakong alas-12 ng hatinggabi binabagtas ng trailer truck ang kahabaan ng highway na minamaneho ni Jerry Alquizer, 41-anyos, residente ng Karuhatan Valenzuela City nang mabangga nito ang matanda na patawid ng kalsada. Walang malay na isinugod sa pagamutan ang biktima na idinekla­rang dead-on-arrival. Sumuko naman sa mga pulis ang driver nang nakabanggang trak.",Nagkalasug-lasog ang katawan ng 74-anyos na lola matapos mabangga ng 16-wheeler trailer truck sa kahabaan ng Rolando Andaya National Highway sa Brgy. Banga Caves ng bayang ito kamakalawa.,"July 14, 2022  12:00am",https://www.philstar.com/pilipino-star-ngayon/probinsiya/2022/07/14/2195309/74-anyos-lasog-sa-16-wheeler-truck
Palengke sa Maguindanao inatake: 4 sugatan,"Nabulabog at nagsitakbuhan sa takot ang mga mamimili sa isang palengke rito matapos umatake ang mga armadong lalaki at walang habas na namaril na nauwi sa shootout na ikinasugat ng apat katao kabilang ang tatlo sa mga suspek, nitong Martes. Tatlo sa mga gunmen na nakilalang sina Mojamer Abdulkarim Esmael, Oting Sanday at Nasser Esmael, ang nasugatan sa palitan ng putok sa pagresponde ng mga operatiba ng Sultan Kudarat Police sa pamilihan. Ang tatlong na­arestong suspek ay ­kapwa ginagamot sa isang ospital at binabantayan ng mga pulis. Isang bystander na nakilalang si Bryan Khalid, ang nasugatan matapos mahagip ng ligaw na bala ang braso nito sa naganap na shootout. Ayon kay Col. Christoper Panapan, director ng Maguindanao Police, kasalukuyan pang inaa­lam ng mga operatiba ng Sultan Kudarat Municipal Police Station ang pagkakakilanlan ng iba pang suspek, at sa kanilang motibo sa paglusob. Sa inisyal na imbestigasyon, ang mga suspek ay dumating sa palengke sa Simuay Junction area, sakay ng limang behikulo at agad na bumaba saka hinanap doon si Barangay Chairman ­Guiaber Dalindingan. Nang hindi nila makita si Dalindingan, walang habas na nagpaputok ang mga suspek ng kanilang mga armalite rifles sa mga namimili na ­naging sanhi upang sila ay magtakbuhan sa takot. Dito na nagreponde ang mga pulis hanggang sa magkabarilan. Ikinasa na ang police-miltary manhunt laban sa mga kasamahan ng tatlong nadakip na suspek, upang kasamang mapanagot sa ginawang karahasan sa pampublikong pamilihan.","Nabulabog at nagsitakbuhan sa takot ang mga mamimili sa isang palengke rito matapos umatake ang mga armadong lalaki at walang habas na namaril na nauwi sa shootout na ikinasugat ng apat katao kabilang ang tatlo sa mga suspek, nitong Martes.","July 14, 2022  12:00am",https://www.philstar.com/pilipino-star-ngayon/probinsiya/2022/07/14/2195310/palengke-sa-maguindanao-inatake-4-sugatan
"Pagkasawi ng 6 sa gumuhong pader, pinaiimbestigahan ng Labor Coalition","Pinaiimbestigahan ng isang koalisyon ng mga manggagawa ang naganap na pagguho ng isang malaking pader sa Tagaytay City, Cavite kamaka­lawa na ikinasawi ng anim na obrero. Agad na hiniling ni Atty. Sonny Matula, chairperson ng Nagkaisa Labor Coalition sa Department of Labor and Employment (DOLE) na imbestigahan ang insidente dahil may kinalaman ito sa trabaho. “It was reported that one worker is confirmed dead while five others are buried after a wall collapsed in Tagaytay City in Cavite province yesterday evening,” ani Matula kung saan agad namang nagsagawa ng search and retrieval operations sa  iba pang mga biktima sa nasabing lugar. “Nagkaisa is asking newly minted Secretary Bienvenido Laguesma or his DOLE Regional Director of Region 4A to conduct investigation and  impose administrative penalties if the workers’ employer is found to have violated the new safety and health law,” pahayag ni Matula . Sa impormasyong nakalap ni Matula kay Tagaytay City Police Chief P/Lt. Colonel Norman Rañon, walo ang biktima sa insidente kung saan anim dito ang nasawi. “Employers are mandated to comply with Occupational Safety and Health Standards. Nagkaisa likewise urges employers to establish Occupational Safety and Health Committees with workers’ representation in all workplaces as mandated by law,” ayon pa kay Matula.","Pinaiimbestigahan ng isang koalisyon ng mga manggagawa ang naganap na pagguho ng isang malaking pader sa Tagaytay City, Cavite kamaka­lawa na ikinasawi ng anim na obrero.","July 13, 2022  12:00am",https://www.philstar.com/pilipino-star-ngayon/probinsiya/2022/07/13/2194945/pagkasawi-ng-6-sa-gumuhong-pader-pinaiimbestigahan-ng-labor-coalition
2 bigtime tulak arestado sa buy-bust,"Nalambat ang dalawang bigtime drug pusher at kapwa nasa (High Value Individual) HVI list ng pulisya sa isina­gawang drugbust ope­ration, kamakalawa ng hapon sa Brgy. Fatima 1K ng lungsod. Kinilala ng pulisya ang mga suspek na sina Michael Candido, at Jerus Banawa, kapwa nasa hustong gulang at residente ng Blk. 4, Lot 2, Capitong St. ng nasabing barangay. Sa imbestigasyon ni PCpl Wilfredo R. Villa­nueva Jr., alas-4:20 ng hapon nang maglatag ng buy-bust operation ang pinagsanib na puwersa ng PDEU Cavite PPO, SDEU, Dasmariñas CPS at PIU laban sa dalawang suspek. Nakuhanan ang mga ito ng 7 piraso ng plastic sachet na naglalaman ng mahigit sa 30 gramo ng shabu at aabot sa halagang P207,000.00. Nakuha din sa mga ito ang buy-bust money na ginamit sa operasyon.","Nalambat ang dalawang bigtime drug pusher at kapwa nasa (High Value Individual) HVI list ng pulisya sa isina­gawang drugbust ope­ration, kamakalawa ng hapon sa Brgy. Fatima 1K ng lungsod.","July 15, 2022  12:00am",https://www.philstar.com/pilipino-star-ngayon/probinsiya/2022/07/15/2195446/2-bigtime-tulak-arestado-sa-buy-bust
"Regular inspection sa imbakan ng mga armas, inutos ng PNP","Inutos kahapon ni Philippine National Police (PNP) Officer-in-Charge Lieutenant General Vicente Danao, Jr. sa pamamagitan ni PNP Director for Operations Police Major General Valeriano de Leon ang mahigpit na pag-iinspeksyon sa lahat ng ammunition storage facilities ng pulisya sa bansa. Ang utos ay kasunod sa naganap na pagsa­bog sa isang ammunition dump o imbakan ng armas ng Philippine Army sa Camp Evangelista sa Cagayan de Oro kamakalawa kung saan tatlong sibilyan ang iniulat na sugatan. Sinabi ni De Leon na nagpalabas na siya ng kautusan sa lahat ng Regional Directors at mga concerned unit commanders na maging istrikto sa pag-iingat ng nakaimbak na ammunition dahil sa panganib kapag ito ay na-mishandle. Paalala ni De Leon, dating hepe ng Firearms and Explosives Office na maselan sa lagay ng panahon at temperatura ang ammunition na nakaimbak at maaari itong ma-ignite o sumabog kapag magkaroon ng moisture. Kailangan din aniya ng ganitong pag-iingat sa evidence storage facilities, kung saan nakatago ang mga baril at bala na narekober sa mga crime scene. Binigyang diin ni De Leon, na ayaw ni Lt. Gen. Danao na mangyari sa PNP ang nangyari sa AFP ammunition dump sa CDO, at ang sinumang opisyal na maging pabaya sa pag-iingat ng nakaimbak na ammunition ng PNP ay mahaharap sa administratibong kaso.",,"July 14, 2022  12:00am",https://www.philstar.com/pilipino-star-ngayon/probinsiya/2022/07/14/2195307/regular-inspection-sa-imbakan-ng-mga-armas-inutos-ng-pnp
3 ‘tulak’ huli sa P.2 milyong shabu,"Kulungan ang binagsakan ng tatlong hinihinalang tulak ng ipinagbabawal na droga makaraang madakip sa anti-drug operation at makum­piskahan ng hinihinalang shabu na nasa mahigit P200,000 ang halaga, kamakalawa ng gabi sa Purok Tulungan, Barangay Cotta ng lungsod na ito. Kinilala ni P/Lt. Col. Reynaldo Reyes, chief of police ng lungsod, ang mga nadakip na sina Rodrigo Quina, 44, residente ng nasabing barangay; Michael John Jaca, 44, ng Barangay Domoit, at Reynaldo De Luna 30, ng Barangay Ibabang Dupay, pawang sa Lucena City. Ayon sa ulat, nakatanggap ng impormasyon ang City Drug Enforcement Unit sa pamumuno ni P/Lt. Jerome Ubaldo na patuloy na nagsasagawa ng iligal na gawain ang mga suspek sa kabila ng pinaalalahanan na sila ng mga barangay officials. Bandang alas-9:12 ng gabi nang isagawa ng mga otoridad ang buy-bust operation sa bahay ni Quina na nagresulta sa pagkakaaresto nito at ng dalawa niyang kasamahan. Nakumpiska sa mga suspek ang nasa 12.1 gramo ng hinihinalang shabu na may street value na P245,840.00. Kinasuhan na ang tatlo ng paglabag sa Comprehensive Dangerous Drugs Act of 2002.","Kulungan ang binagsakan ng tatlong hinihinalang tulak ng ipinagbabawal na droga makaraang madakip sa anti-drug operation at makum­piskahan ng hinihinalang shabu na nasa mahigit P200,000 ang halaga, kamakalawa ng gabi sa Purok Tulungan, Barangay Cotta ng lungsod na ito.","July 13, 2022  12:00am",https://www.philstar.com/pilipino-star-ngayon/probinsiya/2022/07/13/2194941/3-tulak-huli-sa-p2-milyong-shabu
"May-ari ng punerarya binaril sa ulo, utas","Bulagta sa harap mismo ng kanyang pag-aaring funeral parlor matapos barilin ng hindi nakilalang gunman sa Zone-2, Brgy. Villa Petrona ng bayang ito kamakalawa ng hapon. Dead-on-the spot dahil sa isang tama ng punglo sa ulo ang biktimang kinilalang si Hernani Almonte Siapno, may-asawa, residente ng naturang barangay at may-ari ng Siapno Funeral Parlor. Sa ulat, dakong alas-5 ng hapon habang nakaupo sa harap ng punerarya ang biktima nang dumating ang hindi nakilalang suspek. Sa hindi malamang dahilan ay walang kaabug-abog na bumunot ng baril ang suspek at biglang binaril nang malapitan sa ulo ang biktima. Matapos bumulagta ay mabilis na tumakas ang suspek habang isang basyo ng bala ng kalibre 45 baril ang narekober ng mga pulis sa lugar.","Bulagta sa harap mismo ng kanyang pag-aaring funeral parlor matapos barilin ng hindi nakilalang gunman sa Zone-2, Brgy. Villa Petrona ng bayang ito kamakalawa ng hapon.","July 13, 2022  12:00am",https://www.philstar.com/pilipino-star-ngayon/probinsiya/2022/07/13/2194944/may-ari-ng-punerarya-binaril-sa-ulo-utas
Pader sa Tagaytay gumuho: 6 patay,"CAVITE, Philippines – Anim katao ang patay kabilang ang foreman ng isang construction firm habang dalawa pang obrero ang sugatan matapos mag-collapse ang mataas na pader na katabi ng kanilang ginagawang bungalow bunsod ng walang humpay na pagbuhos ng ulan sa Tagaytay City ng lalawigang ito noong Lunes ng gabi. Kinumpirma ni City administrator Gregorio Monreal na anim ang patay sa insidente kung saan ang lima ay nahukay kahapon ng mga rescuers mula sa gumuhong pader habang ang isa na natukoy na foreman ay kabilang sa unang tatlong na-rescue kasunod ng pagguho ng pader kamakalawa matapos itong ideklarang dead-on-arrival sa Tagaytay Hospital. “Unfortunately, isang na-rescue natin kahapon (Lunes) ay namatay din. Ngayon (Martes), ang na-retrieve natin lima,” ayon kay Monreal sa panayam ng mga mamamahayag kahapon. Sa ulat ni Police Staff Sergeant Archie Paclibar, may hawak ng kaso, kinilala ang mga nasawi na sina Ronilo Casaljay, 52, foreman ng 3-13 Construction firm; at mga obrerong nakuha sa retrieval operations na sina Daniel Nespe­ros, 29; William Ocong, 45; Ramer Gamba, 26; Jerimy Doña,19, at Nino Villasquez; pawang stay-in sa nasabing lugar at mga residente ng Brgy. Ligas II, Bacoor City, Cavite. Ang dalawang nasugatan at nasa maayos nang kalagayan ay na­kilala namang sina Project Engineer Marco Paulo Abarientos, 33-anyos, at construction worker na si Nino Villasquez, 19-anyos. Sa pagsisiyasat ni Paclibar, naganap ang pagguho sa katabi ng construction site sa Barangay Kaybagal Central dakong alas-6:20 ng gabi matapos ang sunud-sunod na pag-ulan. Lumalabas na lumambot ang lupa na kinatitirikan ng mala­king pader na naging sanhi upang bumigay ito. Kasalukuyang nagpapahinga ang mga biktima sa kanilang barracks nang biglang gumuho ang konkretong pader ng Hortaleza Farm at sa kamalasan ay bumagsak sa kanila. Sa isang panayam kay Tagaytay police chief Lt. Col. Norman Ranon sa dzBB, ang pader na tinatayang nasa 30 talampakan ang taas ay nakatirik na nang magsimula ang mga biktima sa konstruksyon ng bahay sa natu­rang lugar noong Mayo 16. Isa sa mga biktima ang nasa labas sa gilid ng pader at nakitang babagsak na ang pader kaya napasigaw at nakatakbo ang tatlo pero inabot pa rin ang isa habang ang iba ay natabunan ng pader. Sinabi ni Monreal na iniutos na nito ang imbestigasyon upang madetermina kung may pananagutan ang may-ari ng farm sa insidente. “Base sa initial assessment, meron na ­dating pader, dinagdagan nila ‘yung structure,” pahayag ni Monreal.  -  Cristina timbang, Doris Franche at Ed Amoroso",,"July 13, 2022  12:00am",https://www.philstar.com/pilipino-star-ngayon/probinsiya/2022/07/13/2194947/pader-sa-tagaytay-gumuho-6-patay
Imbakan ng bala at baril sa Cagayan de Oro sumabog,"Nagulantang ang ilang residente  sa naganap na pagsabog sa  imbakan ng bala at baril sa Camp Evangelista sa Barangay Patag, Cagayan de Oro. Batay sa inisyal na ulat, ang sunog  ay mula ammunition storage facility ng 4th Infantry (Diamond) Division sa Camp Evangelista. May sunud-sunod na pagsabog na narinig sa site. Sinabi ni Maj. Francisco Garello, tagapagsalita ng 4th Infantry Division, may tatlong nasugatan sa insidente. Idineklarang fireout ang insidente pasado alas-3 ng madaling araw. Malayo aniya ang sunog sa mga kabahayan at opisina ng kampo. Sa ngayon, patuloy pa ang ginagawang imbestigasyon ng mga awtoridad kaugnay sa pagsabog.","Nagulantang ang ilang residente  sa naganap na pagsabog sa  imbakan ng bala at baril sa Camp Evangelista sa Barangay Patag, Cagayan de Oro.","July 13, 2022  12:00am",https://www.philstar.com/pilipino-star-ngayon/probinsiya/2022/07/13/2194939/imbakan-ng-bala-baril-sa-cagayan-de-oro-sumabog
"QMC, iba pang ospital sa ­ Quezon, isa-isang isinasaayos ni Governor Tan","LUCENA CITY, Philippines – Kinakikitaan na ngayon ng tama at magandang direksyon ang kalagayan sa kalusugan ng mga residente ng Quezon matapos umpisahang bisitahin at isaayos ng bagong ­gobernador dito na si Dr. Helen Tan ang mga ospital kabilang ang Quezon Medical Center (QMC) na naging kontrobersyal dahil sa nagkalat umano noon na bangkay ng mga COVID-19 patients at sa umaalingasaw na basura na nagmula rito, sa nagdaang administrasyon. Nabatid na sa nakalipas na halos isang linggong pagtatrabaho bilang gobernador ng lalawigan, unang tinutukan ni Tan ang kalagayan ng mga district hospitals dito. Una niyang pinuntahan ang QMC sa Lucena City at isinunod ang mga ospital sa mga bayan ng Mauban, Sampaloc, Candelaria at Infanta. Maaliwalas na ngayon ang harapan ng QMC makaraang ipatanggal ni Tan ang mga canopy tent na umukopa sa mismong bantayog ni dating ­Pangulong Manuel Quezon, habang pininturahan ang mga bakod at upuan sa paligid ng pinakamalaking ospital sa lalawigan, at  isinaayos ang pagtatalaga ng mga security personnel na dati’y bawat poste ng kuryente ang mistulang binabantayan. Nang makita ni Tan na sira ang ultrasound machine sa QMC at hindi pa ito nabibigyan ng budget for preventive maintenance, agad siyang nanghiram muna ng pansamantalang kapalit nito upang patuloy na maserbisyuhan ang mga residenteng nangangailangang sumailalim sa pagsusuri rito. Tiniyak pa ng gobernadora na sa mga susunod na mga araw ay mapapalitan na ng bago ang makina kasunod ng pagpapaalala sa mga kawani ng ospital na itrato ng tama ang mga pasyente. Nakarating kasi sa kanyang kaalaman na matagal nang inirereklamo ang masamang pag-uugali ng ilang nurse at medical staff ng QMC na aniya’y nakadaragdag pa ng stress sa mga pasyente.","LUCENA CITY, Philippines – Kinakikitaan na ngayon ng tama at magandang direksyon ang kalagayan sa kalusugan ng mga residente ng Quezon matapos umpisahang bisitahin at isaayos ng bagong ­gobernador dito na si Dr. Helen Tan ang mga ospital kabilang ang Quezon Medical Center (QMC) na naging kontrobersyal dahil sa nagkalat umano noon na bangkay ng mga COVID-19 patients at sa umaalingasaw na basura na nagmula rito, sa nagdaang administrasyon.","July 13, 2022  12:00am",https://www.philstar.com/pilipino-star-ngayon/probinsiya/2022/07/13/2194943/qmc-iba-pang-ospital-sa-quezon-isa-isang-isinasaayos-ni-governor-tan
Senior na wanted sa ‘rape’ arestado,"Nalambat ng mga otoridad ang isang senior citizen na wanted sa patung-patong na kasong rape sa bayang ito, kamakalawa. Kinilala ng pulisya ang suspek na si Edilberto Guerrero alyas “ Lolo Roberto,” 64-anyos at residente ng Barangay Poblacion. Ayon sa ulat ni P/Master Sgt. Mark Lemuel Alvarez, may hawak ng kaso., dinakip ang suspek sa bisa ng warrant of arrest na inisyu ni Presiding Judge Patria Angela Cataquiz-Fidel ng Regional Trial Court, Fourth Judicial Region, Branch 16 ng Sariaya, Quezon kaugnay sa tatlong bilang ng kasong panggagahasa na isinampa laban sa kanya. Walang inirekomendang piyansa ang korte para sa pansamantalang paglaya ni Lolo Roberto na ngayon ay nakapiit sa costudial facility ng Candelaria Municipal Police Station.","Nalambat ng mga otoridad ang isang senior citizen na wanted sa patung-patong na kasong rape sa bayang ito, kamakalawa.","July 13, 2022  12:00am",https://www.philstar.com/pilipino-star-ngayon/probinsiya/2022/07/13/2194938/senior-na-wanted-sa-rape-arestado
"District school supervisor sa BARMM, itinumba!","Patay ang isang district school supervisor sa Maguindanao matapos pagbabarilin ng ‘di kilalang suspek na pumasok sa mismong bakuran nito, kahapon. Ang biktima na kinilalang si Maguid Mangudadatu, 63-anyos, isang ranking staff ng Maguindanao 1 Division of the Ministry of Basic, Higher and Technical Education-Bangsamoro Autonomous Region in Muslim Mindanao (BARMM) ay idineklarang dead-on-the-spot dahil sa tinamong mga tama ng punglo sa katawan. Sa pahayag kahapon ng Police Regional Office-12, ang killer ni Mangudadatu ay kasuwal na pumasok sa bakuran nito sa Barangay Poblacion, at makailang ulit na binaril ang biktima gamit ang isang .45 caliber pistol saka mabilis na tumakas. Agad na kinondena ni BARMM Education Minister Muhaquer Iqbal ang pagpatay kay  Mangudadatu at hiniling sa Police Regional Office-Bangsamoro Autonomous Region na tumulong sa PRO-12 upang malutas ang nasabing kaso at mapanagot ang responsable sa krimen.  Sa isang text message kahapon, sinabi ni Brig. Gen. Alexander Tagum, director ng PRO-12, sa mga mamamahayag na inatasan na nito ang local police at opisyales ng Sultan Kudarat Provincial Police Office na makipag-ugnayan sa mga potensyal na informants upang makilala ang pumatay kay Mangudadatu.  Inaalam na rin ng pulisya kung may relasyon ang napatay na Mangudadatu sa mga pulitikong Mangudadatu.","Patay ang isang district school supervisor sa Maguindanao matapos pagbabarilin ng ‘di kilalang suspek na pumasok sa mismong bakuran nito, kahapon.","July 12, 2022  12:00am",https://www.philstar.com/pilipino-star-ngayon/probinsiya/2022/07/12/2194813/district-school-supervisor-sa-barmm-itinumba
"Driver nakatulog habang nagmamaneho Pedestrians inararo: 1 dedo, 4 sugatan","Isang pedestrian ang patay habang apat na iba pa ang sugatan nang araruhin sila ng isang kotse matapos umanong makatulog ang driver sa pagmamaneho sa highway ng Antipolo City sa lalawigan ng Rizal ka­makalawa. Sa ulat ng Antipolo City Police, hindi na umabot nang buhay sa Rizal Provincial Hospital ang biktimang si Christian Madulid dahil sa matin­ding pinsalang tinamo sa ulo at katawan. Nilalapatan naman ng lunas sa East Avenue Hospital ang mga sugatan na sina Billy San Miguel at Cecilia Narvad, na kapwa naka-confine sa Amang Medical Cen­ter; at Jerry Malones at Alfonso Famin,  Ang driver ng kotse na si Rahjan Apple Omar ay inarestado at nakatakdang sampahan ng kasong reckless imprudence resulting in homicide and multiple physical injuries. Sa paunang ulat ng pulisya, na mag-aa­las-11:00 ng umaga nang maganap ang insidente sa P. Oliveros St habang minamaneho ni Omar ang kanyang Toyota Wigo, na may plakang NDM 8169 at binabagtas ang kahabaan ng P. Oliveros St. patungong city proper. Pagsapit nito sa naturang lugar, biglang nakaidlip ang driver kaya dito na siya nawalan ng kontrol sa manibela at dire-diretsong inararo ang mga biktimang papatawid sa may gilid ng kalsada. Natigil lamang ang pag-andar ng sasakyan nang bumangga na ito sa isang poste ng kuryente. Kaagad namang naisugod sa magkahiwalay na pagamutan ang mga biktima subalit idineklarang dead-on-arrival si Madulid.",Isang pedestrian ang patay habang apat na iba pa ang sugatan nang araruhin sila ng isang kotse matapos umanong makatulog ang driver sa pagmamaneho sa highway ng Antipolo City sa lalawigan ng Rizal ka­makalawa.,"July 12, 2022  12:00am",https://www.philstar.com/pilipino-star-ngayon/probinsiya/2022/07/12/2194811/driver-nakatulog-habang-nagmamaneho-pedestrians-inararo-1-dedo-4-sugatan
"Tinamaan ng sakit, umakyat na sa 1,125 Dengue outbreak sa Zambales: 5 patay!","Umabot sa limang katao ang panibagong namatay dahil sa dengue sa lalawigang ito, ayon sa pinakahuling ulat ng Provincial Health Office. Sinabi ni Provincial Health Officer Dr. Noel Bueno, ang mga nasawi ay mula sa Subic, Ma­sinloc at Botolan habang dalawa naman sa bayan ng Sta. Cruz. Nabatid na simula Enero hanggang Hulyo ng kasalukuyang taon ay 1,125 dengue cases na ang kanilang naitala sa lalawigan na mas mataas ng 28.5% kung ikukum­para noong nakaraang taon na inabot lamang ng 804 ang kaso sa kapareho ring mga buwan. Sinabi pa ni Bueno na madali namang nagagamot ang dengue na mula sa kagat ng lamok na nagtataglay ng nakamamatay na virus kung naaagapan ang kondisyon ng pasyente. Pinayuhan naman ni Bueno ang publiko na sakaling may mga naram­daman na sintomas gaya ng mataas na lag­nat ay hindi dapat ito ipagsawalang-bahala at kaagad na komunsulta sa mga doktor.","Umabot sa limang katao ang panibagong namatay dahil sa dengue sa lalawigang ito, ayon sa pinakahuling ulat ng Provincial Health Office.","July 12, 2022  12:00am",https://www.philstar.com/pilipino-star-ngayon/probinsiya/2022/07/12/2194812/tinamaan-ng-sakit-umakyat-na-sa-1125-dengue-outbreak-sa-zambales-5-patay
"6 patay, 2 sugatan sa pagguho ng pader sa Tagaytay","Anim ang nasawi habang dalawa naman ang sugatang construction worker matapos matabunan at maipit ng  gumuhong pader sa Brgy. Kaybagal Central, Tagaytay City  nitong Lunes ng gabi. Ayon kay Tagaytay City Mayor Abraham Tolentino, Martes, bumitaw daw ang pader sa kasagsagan ng malakas na pag ulan.  “Bakod po 'yun eh. Pader na gumuho sa lakas ng pag-ulan. Bumigay,” ani Tolentino sa isang  panayam  kanina sa DZMM Teleradyo. “Sa kabila naman po ng pader, nandon naman po yung barracks ng mga construction worker na gumagawa ng bahay. [Natabunan po ito.]"" Makikita sa isang Facebook post ng state-owned PTV-4 ang  pagsasakay ng retrieval team sa huling bangkay  na nakuha mula sa gumuhong pader. ""As of 12:45 p.m., the last remaining body was already recovered. All accounted na po. Six confirmed dead as per [chief of police of Tagaytay City Police Station],"" wika ni Philippine National Police spokeseprson Police Colonel Jean Fajardo sa panayam ng GMA News. Mula sa walong biktima, dalawa ang pinalad na nakaligtas mula sa insidente.  — Philstar.com intern Jomarc Corpuz","Anim ang nasawi habang dalawa naman ang sugatang construction worker matapos matabunan at maipit ng  gumuhong pader sa Brgy. Kaybagal Central, Tagaytay City  nitong Lunes ng gabi.","July 12, 2022  5:20pm",https://www.philstar.com/pilipino-star-ngayon/probinsiya/2022/07/12/2194879/6-patay-2-sugatan-sa-pagguho-ng-pader-sa-tagaytay
P1.65-M halaga ng droga nasabat sa 2 Cebu buy-bust; 4 timbog,"Halos P2-milyong halaga ng iligal na droga ang nasabat sa dalawang magkahiwalay na buy-bust operation sa Lungsod ng Cebu nitong Sabado, Hulyo 9. Kinilala ang suspek bilang si Japper Jake Jayme na naaresto sa unang operasyong isinagawa sa Barangay San Roque.  Sinabi ng pulisya na si Jayme ay isang high-value na indibidwal sa iligal na droga.  Nakumpiska ng mga awtoridad ang iligal na drogang nagkakahalaga ng P380,000.00. Samantala nagsagawa rin ng isa pang buy-bust operation ang pulisya sa Ludo Cemetery, Sabado ng gabi.  Nahuli ang tatlong drug peddlers na kinilalang sina Jufel Para, Rochell Son at Clifford Gadiano. Ayon sa mga pulis, si Para ay nasa listahan ng regional-high value target ng pulisya.  Nasa P1,273,232.00 halaga ng shabu ang nasabat sa ikalawang operasyon. “There is an intensified effort to drive the drug players away from pursuing their illegal business. Surely, all arrested persons will face charges against Republic Act 9165,” ani PNP OIC Lt. Gen. Vicente Danao Jr sa isang  pahayag , Lunes.  — Philstar.com intern John Vincent Pagaduan","Halos P2-milyong halaga ng iligal na droga ang nasabat sa dalawang magkahiwalay na buy-bust operation sa Lungsod ng Cebu nitong Sabado, Hulyo 9.","July 11, 2022  2:35pm",https://www.philstar.com/pilipino-star-ngayon/probinsiya/2022/07/11/2194611/p165-m-halaga-ng-droga-nasabat-sa-2-cebu-buy-bust-4-timbog
"5 bangkay ng terorista, nahukay sa Isabela","Lima pang bangkay ng mga miyembro Communist Terrorist Group (CTGs) ang nahukay ng tropa ng 95th Infantry Battalion ng Philippine Army sa Brgy. Canadam, Maconacon, Isabela, ayon sa report kahapon. Ang mga nahukay na bangkay ay kinilalang sina alyas “Rigid/Mawin”, commanding officer ng Front Operation Command (FOC); alyas “Brad/Airus”, vice commanding officer ng FOC; alyas “Dondon”, vice squad leader ng Squad Uno; alyas “Monmon”, mi­yembro ng Squad Uno at isang alyas “Bambo”, miyembro ng Squad Dos ng Komite Probinsya ­Isabela, Komiteng Rehiyon-Cagayan Valley. Ayon kay Lt. Col. Carlos Sangdaan Jr., commander ng 95IB, sa tulong ng mga dating tauhan ng mga nada­kip na nagbalik loob sa pamahalaan ang nagbigay ng impormasyon sa 502nd Infantry Brigade kung kaya’t agad kumilos ang kanyang mga tauhan para tuntunin ang pinagbaonan sa mga ito. Magugunita na ­unang nahukay noong Hulyo 3 ang mga bangkay nina alyas Eloy, 1st Deputy Secretary, alyas Bryan, at alyas Marco, kapwa mga miyembro ng Squad Dos. Sa rebelasyon ng mga dating rebelde, ang kanilang mga dating kasamahan ay namatay dahil sa hidwaan ukol sa pamumuno sa kanilang organisasyon at hindi pagkakasundo kaya nagawa nilang magpatayan. Nagpahayag naman si Brig. Gen. Danilo D Benavides, Brigade Commander ng 502nd Brigade na mas paiigtingin pa ng kanilang hanay ang isinasagawang opensiba laban sa mga natitirang miyembro ng teroristang grupo.","Lima pang bangkay ng mga miyembro Communist Terrorist Group (CTGs) ang nahukay ng tropa ng 95th Infantry Battalion ng Philippine Army sa Brgy. Canadam, Maconacon, Isabela, ayon sa report kahapon.","July 12, 2022  12:00am",https://www.philstar.com/pilipino-star-ngayon/probinsiya/2022/07/12/2194810/5-bangkay-ng-terorista-nahukay-sa-isabela
China tutulong sa livelihood program ng IP’s sa Davao,"Nakahandang tumulong ang pamahalaang China sa livelihood program ng mga Indigenous People’s (IPs) o mga katutubo sa lungsod ng Davao.  Ito’y matapos na ma­kipagpulong si Chinese Consul General Li Lin kay 1st District Davao City Rep. Paolo Duterte.  Sinabi ni Duterte nitong Lunes na nakipag-dinner sa kaniya si Li lin noong Sabado kung saan nagbigay ito ng “commitment” na tutulong para maiangat ang kabuhayan ng mga katutubo sa Davao City.  “In the said meeting, the support for the livelihood programs for the [IPs] of Davao City was the highlight of the conversation,” ayon sa tanggapan ni Duterte. “Rep. Duterte in turn manifested his full support to the program and in fact committed to Consul Ge­neral Li Lin that he is willing to work hand in hand with the consular office, all for the purpose of alleviating socio-economic condition of our IP brothers and sisters in Davao City,” dagdag pa dito. Ipinaabot naman ng solon ang kaniyang pasasalamat at malugod na pagtanggap sa China sa patuloy na pagsuporta sa infrastructure projects ng pamahalaan at iba pang mga programa para mapasigla ang ekonomiya ng bansa.  “Clearly, this is another step to a proper direction and a very bright future for the two nations,” ayon pa sa mambabatas na anak ni dating Pangulong Rodrigo Duterte.Tiniyak naman ng kongresista na pangangasiwaang mabuti ang IP program sa lungsod ng Davao.",Nakahandang tumulong ang pamahalaang China sa livelihood program ng mga Indigenous People’s (IPs) o mga katutubo sa lungsod ng Davao.,"July 12, 2022  12:00am",https://www.philstar.com/pilipino-star-ngayon/probinsiya/2022/07/12/2194809/china-tutulong-sa-livelihood-program-ng-ips-sa-davao
Taal volcano inilagay na sa Alert level 1,"Inilagay na kahapon ng Philippine Institute of Volcanology and Seismology (Phivolcs) ang alert status ng Taal Volcano sa Alert Level 1. Ayon sa Phivolcs, ibi­naba sa alert level 1 mula sa alert level 2 status ang Bulkang Taal dahil sa pagkalahatang pagbaba ng aktibidad ng bulkan. Gayunman, nilinaw ng Phivolcs na ang paglalagay sa alert level 1 ng Bulkang Taal ay hindi nangangahuluhan na wala na itong banta sa paligid nito. “Alert Level 1 means that the volcano is still in abnormal condition and should not be interpreted that unrest has ceased or that the threat of an eruption has disappeared,” ayon sa Phivolcs. Maaari pa umanong bumaba sa alert level 0 ang status sa bulkan depende sa monitoring parameters nito.. Ang Taal Volcano network ay nagtala ng mababang aktibidad sa bulkang Taal kada araw tulad ng volcanic earthquakes na mula sa pito, noong Enero 1 hanggang Mayo 31, 2022 ay naging zero mula Hunyo 13, 2022. Bumaba rin ang pag­luwa ng asupre ng naturang bulkan na mula 1,214 tonelada kada araw sa pagitan ng buwan ng Mayo at July 2022. Pinakahuli ay nagtala ang bulkan ng pagbagsak ng pagluwa ng asupre na hanggang 237 tonelada lamang sa isang araw.",Inilagay na kahapon ng Philippine Institute of Volcanology and Seismology (Phivolcs) ang alert status ng Taal Volcano sa Alert Level 1.,"July 12, 2022  12:00am",https://www.philstar.com/pilipino-star-ngayon/probinsiya/2022/07/12/2194814/taal-volcano-inilagay-na-sa-alert-level-1
"4 minasaker habang nakagapos, bangkay nagkalat sa daan","Karumal-dumal ang sinapit ng apat na katao kabilang ang isang menor-de-edad matapos matagpuang tadtad ng tama ng baril sa katawan habang nagkalat na nakahandusay sa kalsada sa Purok 9, Barangay Imelda, Villanueva, Mi­samis Oriental, kahapon ng madaling-araw. Habang sinusulat ang ulat na ito, sinabi ng pulisya na kasalukuyan pa nilang inaalam ang pagkakakilanlan ng mga biktima na lahat ay lalaki at dead-on-the-spot sa lugar. Tatlo sa mga biktima ay tinatayang nagkaka-edad sa pagitan ng 20 hanggang 35 habang ang isang menor-de-edad ay ‘di pa rin madetermina ang gulang. Ayon sa Villanueva Police, ang apat na biktima ay nagtamo ng maraming tama ng bala sa ulo at katawan sanhi ng kanilang agarang kamata­yan. Sa imbestigasyon, natagpuan ang katawan ng mga biktima bandang alas-4 ng madaling araw nitong Linggo. Ayon sa testigo na mi­yembro ng task force sa Villanueva, nagmamaneho siya ng kanyang motorsiklo pauwi sa Sitio Loking sa Brgy. Dayawan, nang maispatan ang isang tao na nakahandusay sa daan. Agad siyang humingi ng tulong at nang kanilang balikan ang lugar ay nakita rin ang tatlo pang katawan na nakahandusay. Ang mga biktima ay kapwa may tali ng wire sa mga kamay habang ang kanilang bibig ay may takip na duct tape. Narekober ng mga imbestigador sa lugar ang limang .45 caliber 39mm fired cartridges.","Karumal-dumal ang sinapit ng apat na katao kabilang ang isang menor-de-edad matapos matagpuang tadtad ng tama ng baril sa katawan habang nagkalat na nakahandusay sa kalsada sa Purok 9, Barangay Imelda, Villanueva, Mi­samis Oriental, kahapon ng madaling-araw.","July 11, 2022  12:00am",https://www.philstar.com/pilipino-star-ngayon/probinsiya/2022/07/11/2194492/4-minasaker-habang-nakagapos-bangkay-nagkalat-sa-daan
"1,052 pamilya apektado, P14.6 milyong crops nasira sa flash floods sa Ifugao","Umakyat na sa 1,052 na pamilya ang apektado sa nangyaring pagragasa ng landslide at mudslides sa bayan ng Banaue sa lalawigang ito, ayon sa Municipal Social Welfare and Development Office (MSWDO) kahapon. Sinabi ni Aguinaya Cabanayan, hepe ng Banaue-MSWDO, ang mga apektadong pamilya ay mula sa 9 na barangay ng Banaue na matinding sinalanta ng pagbaha at landslide nitong Huwebes na ikinasugat din ng tatlo katao. Nasa 1,044 na kabahayan ang partially damaged habang tatlo ang totally damaged matapos daanan ng rumaragasang tubig na may kasamang mga putik at bato. Nagbibigay na ng tulong ang DSWD sa mga apektadong pamilya. Nasa 500 food packs ang kanilang naipamahagi na nagkakahalaga sa P339,375, at  sinundan ng karagdagang 1,000 food packs. Samantala, iniulat ng Department of Agriculture (DA) kahapon na umaabot na sa mahigit P14.6 milyon ang halaga ng mga pinsala at nalugi sa industriya ng agrikultura sa Ifugao bunsod ng malawakang pagbaha. Ayon sa DA, nasa 684 magsasaka at 198 hektarya ng agricultural areas ang naapektuhan ng mga pagbaha na dulot ng southwest monsoon o habagat, na tinatayang aabot sa 728 metrikong toneladang pagkalugi sa produksiyon sa palay at iba pang high-value crops, gaya ng iba’t ibang uri ng mga gulay. Nasira rin ng rumaragasang tubig at mga putik ang pamosong Banaue rice terraces. Tiniyak ng DA na pagkakalooban nila ng tulong ang mga apektadong magsasaka at mangingisda, kabilang na ang pagbibigay ng mga binhi ng palay, mais at iba’t ibang gulay, gayundin ng gamot para sa livestock at poultry. Available na rin anila ang pondo mula sa Philippine Crop Insurance Corporation (PHIC) upang bigyan ng kumpensasyon ang mga magsasaka, habang naglaan na rin ng Quick Response Fund (QRF) para sa rehabilitasyon ng mga apektadong lugar.   — Mer Layson, Artemio A. Dumlao","Umakyat na sa 1,052 na pamilya ang apektado sa nangyaring pagragasa ng landslide at mudslides sa bayan ng Banaue sa lalawigang ito, ayon sa Municipal Social Welfare and Development Office (MSWDO) kahapon.","July 11, 2022  12:00am",https://www.philstar.com/pilipino-star-ngayon/probinsiya/2022/07/11/2194491/1052-pamilya-apektado-p146-milyong-crops-nasira-sa-flash-floods-sa-ifugao
"Kadete ng PNPA missing, hinihinalang tumakas!","Nagsasagawa  ng imbestigasyon ang Philippine National Police Academy (PNPA) matapos mawala ang isa nilang kadete na hinihinalang tumakas habang kasagsagan ng kanyang schooling at training sa loob ng Camp Castañeda sa Brgy. Tartaria, Silang nitong Sabado ng hapon. Ayon sa report ng Silang Police, si Cadet Rolando Victor Balasabas ay nawawala nang magsagawa ng headcount o bilangan ng mga kadete sa kanilang “reveille” dakong ala-1:00 kamakalawa ng hapon. Sa ulat ni P/Master Sgt. Johnny Dumangeng, may hawak ng kaso, huling nakita si Balasabas dakong alas-2:00 ng Sabado ng mada­ling araw na pumasok sa comfort room (CR) sa loob ng kanilang kampo. Pero bago ang “pagkawala” ng kadete ay nagsumite umano siya ng kanyang “resignation letter” o pagbibitiw sa PNPA na umano’y inasistahan pa ng kanyang squad leader. Wala pang pahayag ang pamunuan ng PNPA sa naging dahilan ng pagbibitiw ng naturang kadete. Sa impormasyon mula kay Dumangeng, tinututulan umano ng magulang ni Balasabas ang planong pagre-resign nito na pinaniniwalaang ito ang dahilan kung bakit nawawala ang biktima.","Nagsasagawa  ng imbestigasyon ang Philippine National Police Academy (PNPA) matapos mawala ang isa nilang kadete na hinihinalang tumakas habang kasagsagan ng kanyang schooling at training sa loob ng Camp Castañeda sa Brgy. Tartaria, Silang nitong Sabado ng hapon.","July 11, 2022  12:00am",https://www.philstar.com/pilipino-star-ngayon/probinsiya/2022/07/11/2194490/kadete-ng-pnpa-missing-hinihinalang-tumakas
Ginang patay sa mudslide sa Bataan,"Nalibing ng buhay ang isang 27-anyos na ginang matapos na matabunan ng mga putik ang kaniyang tahanan na sanhi ng malalakas na pag-ulan sa Abucay, Bataan nitong Sabado ng umaga. Sa inisyal na ulat ng Bataan Police, kinilala ang nasawing ginang na si Roselyn dela Cruz. Milagro namang nakaligtas ang dalawang batang anak nito sa insidente. Bandang alas-8 ng umaga nang rumagasa ang mudslide sanhi ng malalakas na ulan ang tahanan ng biktima sa paanan ng bundok sa Sitio Hacienda Nabatid na nitong Biyernes ng gabi ay sunud-sunod ang malalakas na pagbuhos ng ulan sa lugar kung saan kinaumagahan nitong Sabado ay rumagasa ang makapal na putik na tumabon sa tahanan ng pamilya dela Cruz kung saan nagkataon na nasa loob ang ginang. Agad namang nagresponde ang rescue team ng Abucay Municipal Police Station (MPS) at ng mga miyembro ng Municipal Disaster Risk Reduction and Management Council (MRDCC) Narekober naman ang bangkay ng ginang ng rescue team matapos ang ilang oras ng retrieval operation.","Nalibing ng buhay ang isang 27-anyos na ginang matapos na matabunan ng mga putik ang kaniyang tahanan na sanhi ng malalakas na pag-ulan sa Abucay, Bataan nitong Sabado ng umaga.","July 10, 2022  12:00am",https://www.philstar.com/pilipino-star-ngayon/probinsiya/2022/07/10/2194301/ginang-patay-sa-mudslide-sa-bataan
Bagong sanitary landfill ipinagkaloob sa Marawi City,"Para malutas ang problema ng basura ipinagkatiwala na ng Department of Environment and Natural Resources (DENR) ang operasyon, maintenance at ma­nagement ng bagong gawang sanitary landfill facility (SLF) sa lokal na pamahalaan ng Marawi City sa probinsiya ng Lanao del Sur. Ayon kay dating DENR-OIC Secretary Joselin Marcus Fragada, ang pagkakumpleto sa engineered SLF ay magsisilbing landmark accomplishment para malutas ang poblema sa basura sa Marawi City. “The turnover of the 31.7-hectare SLF in Marawi City starts the ball rolling for the proper implementation of solid waste management in the historic Islamic City. We hope that the residents of Lanao del Sur province will make good use of it for the benefit of their health and environment,” sinabi ni Fragada. Ang pasilidad ay kontribusyon ng DENR para sa Comprehensive Marawi Recovery, Reconstruction, and Rehabilitation Program. Sa ginanap na okasyon, ang mga opisyal ng DENR sa pangunguna ni Assistant Sec. for Legal Affairs Michelle Angelica Go, na nagsisilbi ring head ng DENR Sub-Committee on Land Resource Management of Task Force Bangon Marawi, ay lumagda sa “deed of donation” at nag-turn over ng manual guidebook para sa tamang operasyon ng SLF. Nakasaad sa deed of donation na ang DENR ang mangangasiwa sa 5-year solid waste management project para sa Marawi City.","Para malutas ang problema ng basura ipinagkatiwala na ng Department of Environment and Natural Resources (DENR) ang operasyon, maintenance at ma­nagement ng bagong gawang sanitary landfill facility (SLF) sa lokal na pamahalaan ng Marawi City sa probinsiya ng Lanao del Sur.","July 10, 2022  12:00am",https://www.philstar.com/pilipino-star-ngayon/probinsiya/2022/07/10/2194303/bagong-sanitary-landfill-ipinagkaloob-sa-marawi-city
6 tiklo sa P2.7 million nakaw na kable sa Bulacan,"Nabawi ng mga otoridad ang aabot sa P2.7 milyong halaga ng nakaw na kable ng telepono mula sa anim na naarestong lalaki na kamakalawa ng gabi sa Brgy. Saog ng nasabing bayan. Kinilala ni Acting Bulacan Police director P/Col. Charlie Cabradilla ang nasakoteng mga suspek na sina Mark Christopher Esteron, Daniel Añasco at Raymond Salvador na; pawang taga-Quezon City; Randolfh Orejudos ng Caloocan City; Junfel Bryan Lagrido ng Rodriguez, Rizal, at Joeven Libaoco ng San Jose del Monte City, Bulacan. Sa inisyal na imbestigasyon, dakong alas-10 ng gabi, nagreport ang isang kawani ng Racitelcom, Inc sa tanggapan ng Marilao Police na nawawalan sila ng kable na may habang 350 metro. Dito nagsagawa agad ng operasyon ang mga otoridad hanggang sa maispatan nila ang mga suspek, hindi ­kalayuan sa lugar ng pinagnakawan, na dala-dala ang nasabing ninakaw na mga kable. Agad inaresto ang mga suspek at nareko­ber sa kanila ang kable ng telepono na nagkakahalaga ng P2,272,000.00, 3 unit ng hagdan at isang set ng toolbox.",Nabawi ng mga otoridad ang aabot sa P2.7 milyong halaga ng nakaw na kable ng telepono mula sa anim na naarestong lalaki na kamakalawa ng gabi sa Brgy. Saog ng nasabing bayan.,"July 10, 2022  12:00am",https://www.philstar.com/pilipino-star-ngayon/probinsiya/2022/07/10/2194304/6-tiklo-sa-p27-million-nakaw-na-kable-sa-bulacan
"Ex-konsehal na ‘mastermind’ sa pagpatay sa Laguna mayor, pinalaya","Pinalaya ng korte ang dating konsehal ng bayan na sinasabing “mastermind” o utak sa pagpatay kay Mayor Caesar Perez sa loob ng municipal hall ng Los Baños sa Laguna noong Disyembre 3, 2020. Si dating Councilor Norvin Tamisin ay nakalabas na mula sa kanyang piitan sa Bureau of Jail and ­Management Penology-Los Baños, ayon sa panganay na anak ng nasawing mayor na si Aldous. Hindi na nagbigay ng karagdagang detalye si Aldous kaugnay sa “provisional freedom” ni Tamisin. Sinabi naman ni dating Batangas-Criminal Investigation and Detection Group field officer, Lt. Col. Rayan Andulan, pinuno ng arresting team, na posibleng pinagbigyan ng korte ang inihaing petisyon ng mga abogado ni Tamisin para makapagpiyansa ang huli. Sa ulat ng pulisya, si Tamisin ay naaresto ng joint teams ng Batangas Police at CIDG operatives sa Barangay Bakakeng, Baguio City, noong Nobyembre 2021 bandang alas-5 ng hapon. Ang pag-aresto sa kanya ay base sa inilabas na arrest warrant ni Judge Rene Natividad ng Los Baños Regional Trial Court, Branch 107 na may petsang Oktubre 22 sa kasong murder. Si Tamisin ay nakatala bilang number 6 sa most wanted persons’ list sa Calabarzon at tinukoy na long-time political rival ni Perez. Magugunita na pinagbabaril sa ulo at katawan si Perez habang naglalakad sa may receiving area ng Los Baños Municipal Hall ng naturang petsa sa Brgy. Batong Malake ng hindi kilalang berdugo sanhi ng kanyang agarang kamatayan.","Pinalaya ng korte ang dating konsehal ng bayan na sinasabing “mastermind” o utak sa pagpatay kay Mayor Caesar Perez sa loob ng municipal hall ng Los Baños sa Laguna noong Disyembre 3, 2020.","July 10, 2022  12:00am",https://www.philstar.com/pilipino-star-ngayon/probinsiya/2022/07/10/2194306/ex-konsehal-na-mastermind-sa-pagpatay-sa-laguna-mayor-pinalaya
P131.1 milyong puslit na yosi nasabat sa Subic,"Muling umiskor ang mga tauhan ng Bureau of Customs-Port of Subic matapos makasabat ng 3x40 footer na container shipments na naglalaman ng iligal na mga sigarilyo na nagkakahalaga ng P131.1 milyon. Ang pagkakasabat ay bunsod ng mahigpit na pagmamanman ng kagawaran sa mga kaduda-dudang deklarasyon sa mga dumarating na shipment na naglalaman ng mga iligal na produkto at sigarilyo. Dahil dito, kaagad na iniutos ni District Collector Maritess Martin ang pagpapalabas ng Pre-Lodgment Control Orders laban sa nasabing shipment na naka-consign sa Russhi Knish Consumer at Proline Logistics. Nang isagawa ang physical examination sa mga naturang cigarette products ay napag alaman na hindi kabilang ang mga ito sa listahan ng Bureau of Internal Revenue (BIR) sa mga rehistradong ­importers ng mga brand ng ­sigarilyo. Kasunod nito ay ­inilabas ang Warrant of Seizure and Detention laban sa natu­rang shipment dahil sa paglabag sa National Tobacco Administration (NTA) Memorandum Circular No. 03 series of 2004, NTA Board Resolution No. 079-2005, and the Bureau of Internal ­Revenue (BIR) ­Revenue Memorandum Circular No. 79-2022, Section 1113 (f) ng Republic Act No. 10863 o mas kilala na Customs Modernization and Tariff Act (CMTA). Matatandaan na ­ilang araw lamang ang nakararaan ay una nang nakasabat ang BOC-Port of Subic ng cigarette products na nagkakahalaga naman ng 40.1 milyong piso.",Muling umiskor ang mga tauhan ng Bureau of Customs-Port of Subic matapos makasabat ng 3x40 footer na container shipments na naglalaman ng iligal na mga sigarilyo na nagkakahalaga ng P131.1 milyon.,"July 10, 2022  12:00am",https://www.philstar.com/pilipino-star-ngayon/probinsiya/2022/07/10/2194307/p1311-milyong-puslit-na-yosi-nasabat-sa-subic
"P15 milyon puslit na yosi nasabat sa Zamboanga, 9 tiklo","Umaabot sa mahigit P15.2-milyong halaga ng smuggled cigarettes ang nakumpiska ng mga tauhan ng 2nd Zamboanga City Mobile Force Company  at Bureau of Customs na nagresulta ng pagkakadakip sa 9 katao sa magkahiwalay na insidente sa Zamboanga City kamakalawa. Sakay ng  dalawang bangkang de-motor, sinabi ni Lt. Col. Reynald Ariño, commander ng 2nd Zamboanga City Mobile Force Company na nadakip sakay ng Ayyeen sina Alsid Dalisan, Faizal Sangkula, Abduridjan Anni, at Gaspar Susulan habang sa bangkang Zafreen Qasla naman nahuli sina Almijir Salapuddin, Bannajir Mikael, Nilson Hapas, Almujeb Abdulgari, at Abdulhamik Mikael. Hinarang ang mga suspek bandang alas-4:20 ng madaling araw noong Huwebes nang dadaong sa dalampasigan ng Barangay Ayala sa lungsod. Sinabi ni Ariño na nagsasagawa sila ng border control patrol kasama ang mga tauhan ng BOC nang makasalubong nila ang dalawang bangkang de-motor. Nasamsam ang nasa 255 master cases at 87 reams ng iba’t ibang brand ng sigarilyo na nagkakahalaga ng P8.9 milyon. Walang sinuman sa mga tripulante ng dalawang bangkang de-motor ang nakapagpakita ng mga dokumento ng kanilang kargamento. Samantala, sinabi  naman ni Col. Alexander Lorenzo, Zamboanga City Police Office director, na  naaresto si Edgar Estrada, 46, kasunod ng maikling habulan sa isinagawang intelligence-driven anti-smuggling operation dakong alas-5:30 ng hapon nitong Miyerkules sa Barangay San Roque rito. Sinabi ni Lorenzo na nasugatan si Estrada sa mukha sa pagtatangkang tumakas habang iniwan ang minamanehong trak. Dalawang iba pang tao na sakay ng trak ang nakatakas sa pagkakaaresto. Ang trak ni Estrada ay kargado ng P6.3 ­milyong halaga ng mga undocumented smuggled na sigarilyo, sinabi ng opisyal ng pulisya.",Umaabot sa mahigit P15.2-milyong halaga ng smuggled cigarettes ang nakumpiska ng mga tauhan ng 2nd Zamboanga City Mobile Force Company  at Bureau of Customs na nagresulta ng pagkakadakip sa 9 katao sa magkahiwalay na insidente sa Zamboanga City kamakalawa.,"July 9, 2022  12:00am",https://www.philstar.com/pilipino-star-ngayon/probinsiya/2022/07/09/2194121/p15-milyon-puslit-na-yosi-nasabat-sa-zamboanga-9-tiklo
"Suspek sa pagpatay sa dalaga sa Bulacan, huli na","Nadakip na ng pulisya ang suspek sa pagpatay sa isang lady engineer matapos ang ibinigay na dalawang araw na taning ni Bulacan Go­vernor Daniel Fernando sa pulisya para mahanap ito. Iniharap kamakalawa ng gabi nina Gov. Fernando at Bulacan Acting Provincial Police director Col. Charlie Cabradilla sa mga mamamahayag ang suspek na kinilalang si Darwin De Jesus, 30, may asawa, construction worker na itinuturong ­responsable sa pagpatay sa dalagang si Princess Dianne Dayor, 24, ng Brgy. Tabang, Guiguinto, Bulacan. Si De Jesus ay dinakip ng pinagsanib na pu­wersa ng Bulacan, Malolos City at Guiguinto Police sa isang paupahang bahay malapit sa tirahan ng biktima kasunod na rin ng mga pahayag ng tatlong testigo sa krimen. Pinasalamatan at pinuri ni Fernando ang Bulacan Police sa mabilis na ­responde at aksyon gayundin sa mga nagbigay ng reward at nagtulung-tulong upang malutas ang kaso ni Dayor. Binanggit ni Cabradilla na malaking tulong sa imbestigasyon ang pabuya na ipinagkaloob nina Malolos City Mayor Atty. Christian Natividad at Guiguinto Mayor Atty. Agatha Cruz na umabot sa P.5-milyon. Sa kabila nito, itinanggi ng suspek na may kinalaman siya sa pagkamatay ng dalaga. Pero sinabi ni Cabradilla na magkakilala ang suspek at biktima. Magugunita na si Dayor ay nawala noong Hulyo 2 habang papasok sa trabaho at natagpuan ang bangkay nito na naaagnas na sa isang madamong bakanteng lote noong Hulyo 5. Base sa mediko legal, sa sakal namatay ang biktima gamit ang strap ng slim bag nito. Posible ring pinagtangkaang halayin ng suspek ang biktima dahil may palatandaan na nanlaban umano ito kung kaya pinatay ng salarin. Tinangay umano ng suspek ang iPhone 11 at wallet ng biktima matapos niya itong patayin dahil ayon sa pamilya ay nawawala ang wallet at cellphone ng dalaga nang matagpuan ang bangkay nito. Nakapiit sa Malolos City Police ang suspek na kakasuhan ng “robbery hold-up with homicide”. -  Doris Franche",Nadakip na ng pulisya ang suspek sa pagpatay sa isang lady engineer matapos ang ibinigay na dalawang araw na taning ni Bulacan Go­vernor Daniel Fernando sa pulisya para mahanap ito.,"July 9, 2022  12:00am",https://www.philstar.com/pilipino-star-ngayon/probinsiya/2022/07/09/2194124/suspek-sa-pagpatay-sa-dalaga-sa-bulacan-huli-na
"Tserman pinagbabaril ng ‘berdugo’, malubha","LIBON, Albay, Philippines -  Duguang isinugod sa pagamutan ang isang kapitan ng barangay matapos pagbabarilin ng hindi pa nakilalang gunman na hinihinalang berdugo sa Brgy. Libtong ng bayang ito kamakalawa ng gabi. Nasa malubhang ka­lagayan ang biktima na kinilalang si Brgy. Chairman Albino Dela Rama, 67-anyos, binata, residente ng nasabing barangay bunsod ng mga tama ng punglo sa kanang bahagi ng mukha at balikat. Sa ulat, dakong alas-6 ng gabi, sa hindi malamang dahilan ay biglang sumulpot sa harapan ng kapitan ang hindi nakilalang suspek at walang kaabug-abog na pinagbabaril na duguang humandusay. Pagtakas ng suspek, mabilis na isinugod ang tserman ng mga residente sa Libon Rural Health Unit pero dahil sa maselang mga tama ng bala sa katawan ay inilipat siya sa Josefina Belmonte Duran Albay Memorial Provincial Hospital sa Ligao City. Ang pamamaril kay Dela Rama ay ilan lang sa naitalang karahasan ng ilang armadong suspek sa barangay. Nitong nakalipas na buwan dalawang magsasaka ang binaril at napaslang sa lugar na sinundan ng pamamaril sa isang tricycle driver kung saan nadamay pa ang isang 15-anyos na estudyante. Ang tangkang pagpatay sa kapitan ay lalong nagdulot ng malaking takot sa mga residente na halos karamihan ay gusto nang umalis sa kanilang barangay dahil sa hindi mahuli-huli ng Libon Police at Albay PNP Provincial Office ang mga suspek.","LIBON, Albay, Philippines -  Duguang isinugod sa pagamutan ang isang kapitan ng barangay matapos pagbabarilin ng hindi pa nakilalang gunman na hinihinalang berdugo sa Brgy. Libtong ng bayang ito kamakalawa ng gabi.","July 11, 2022  12:00am",https://www.philstar.com/pilipino-star-ngayon/probinsiya/2022/07/11/2194489/tserman-pinagbabaril-ng-berdugo-malubha
"Mag-ama nasapol ng kidlat, malubha","Kapwa isinugod sa pagamutan ang isang mag-amang magsasaka matapos tamaan ng kidlat habang nasa gitna ng palayan sa Brgy. Lupi ng bayang ito kamakalawa ng hapon. Mga sugat sa binti at hita at kapwa nanigas ang kalahating katawan dahil sa lakas ng boltahe ng kidlat ang inabot ng mag-amang sina Raul Lanuza, nasa hustong gulang at anak na si Neptali, 17-anyos, kapwa residente ng naturang lugar. Sa ulat, dakong alas-4:10 ng hapon habang nagsasaka sa gitna ng palayan ang mag-ama nang biglang bumuhos ang malakas na ulan. Sumilong ang mga biktima sa kubo kasama ang ilan pang kapwa magsasaka nang biglang kumidlat at tinamaan ang kinaroroonan nila at nasapol ang mag-ama kaya bumagsak sa lupa. Mabilis naman rumesponde ang ambulansya ng MDRRMO-San Fernando at isinugod sa Bicol Medical Center sa Naga City ang mga biktima.",Kapwa isinugod sa pagamutan ang isang mag-amang magsasaka matapos tamaan ng kidlat habang nasa gitna ng palayan sa Brgy. Lupi ng bayang ito kamakalawa ng hapon.,"July 10, 2022  12:00am",https://www.philstar.com/pilipino-star-ngayon/probinsiya/2022/07/10/2194300/mag-ama-nasapol-ng-kidlat-malubha
"Suspek sa pagpatay sa lady engineer sa Bulacan umamin na, biktima binigti","Matapos ang tuluy-tuloy at masusing imbestigasyon ng pulisya sa tulong ng mga mamamayan, brgy. officials at mga lokal na pamahalaan ng Malolos at Guiguinto, umamin na ang pangunahing akusado sa pagpatay sa lady engineer sa lalawigang ito. Ayon kay P/Lt. Col. Ferdinand Germino, hepe ng Malolos City Police, ikinuwento ni Darwin De Jesus ang detalyadong pagpatay niya sa dalagang si Princess Dianne Dayor sa harap ng apat na abogado sa pamamagitan ng extra judicial confession. Inamin ng suspek na matagal na niyang minamanmanan ang kilos ng biktima, kung anong oras ito pumapasok at kung anong araw dumadaan sa masukal na lugar na sinasabing “shortcut”. Pagnanakawan lang umano niya ang biktima subalit nanlaban kung kaya niya pinatay ang dalaga sa pamamagitan ng pagpulupot at pagbigti sa leeg nito gamit ang strap ng dalang sling bag nito. Nabawi na rin ng mga otoridad ang nawawalang wallet at Iphone 11 ng biktima sa tinutuluyang apartment ng suspek. Sa pag-amin ng suspek sa krimen, idineklara ng pulisya na “case closed” na at sinabing nabigyan na ng hustisya ang pagpaslang sa kaawa-awang dalaga na inihatid na rin sa kanyang huling hantungan kahapon. Matatandaan na natagpuan ang halos naaagnas nang bangkay ng biktima sa isang madamong lugar sa boundary ng Brgy. Tikay, Malolos at Brgy. Tabang, Guiguinto noong Hulyo 5, 2022 matapos ang tatlong araw na paghahanap sa lady engineer. Naaresto ng mga otoridad ang suspek sa bahay ng lola nito bago matapos ang ibinigay na 48-oras na taning ni Bulacan Gov. Daniel Fernando sa pulisya upang madakip ang salarin kasaby rin ng pag-alok ng P.5 milyong pabuya ang dalawang mayor para sa agarang ikadarakip ng salarin.","Matapos ang tuluy-tuloy at masusing imbestigasyon ng pulisya sa tulong ng mga mamamayan, brgy. officials at mga lokal na pamahalaan ng Malolos at Guiguinto, umamin na ang pangunahing akusado sa pagpatay sa lady engineer sa lalawigang ito.","July 11, 2022  12:00am",https://www.philstar.com/pilipino-star-ngayon/probinsiya/2022/07/11/2194488/suspek-sa-pagpatay-sa-lady-engineersa-bulacan-umamin-na-biktima-binigti
"Mister kinatay, misis sugatan sa selosong ex-lover","Patay ang isang mister habang sugatan ang kanyang misis matapos silang pasukin at undayan ng saksak ng dating live-in partner ng ginang dahil sa hinihinalang matinding selos kamakalawa ng mada­ling araw sa Brgy. Siling Bata ng bayang ito. Kinilala ng pulisya ang napatay na mister na si Lianito Lipana, 45-anyos habang nilalapatan ng lunas sa ospital ang kanyang misis na si Michelle Lipana; kapwa residente ng Brgy. Siling Bata, Pandi, Bulacan. Ang suspek na nahaharap sa kasong murder at frustrated murder ay nakilalang si Joseph Ariscon, 45-anyos ng Brgy. Bunlo, Bocaue, Bulacan. Sa inisyal na imbestigasyon, dakong alas-2:00 ng madaling araw habang magka­tabing natutulog ang mag-asawa sa kanilang kuwarto ay biglang dumating ang suspek na may dalang kutsilyo at sinaksak ang biktima sa dibdib at tumagos sa likod. Tinamaan naman ng kutsilyo sa tagiliran ang nasabing misis matapos na harangin nito ang muling pananaksak ng suspek. Matapos na makitang kapwa nakahandusay ang mag-asawa, mabilis na tumakas ang suspek. Dinala naman sa ospital ng mga sumaklolo ang mag-asawa ngunit idineklarang patay si Lianito. Sa isinagawang manhunt operation ng mga operatiba ng Pandi Police, agad namang nadakip ang suspek. Ipinalalagay na selos ang motibo sa krimen dahil hiniwalayan ng ginang ang suspek at nagpakasal siya sa nasawing biktima.",,"July 10, 2022  12:00am",https://www.philstar.com/pilipino-star-ngayon/probinsiya/2022/07/10/2194308/mister-kinatay-misis-sugatan-sa-selosong-ex-lover
"Testigo sa krimen, inutas sa Kidapawan","Pinaniniwalaang pinatahimik ang 19-anyos na lalaki na testigo sa krimen nang barilin at patayin ng mga hindi pa nakikilalang suspek sa Kidapawan City kamakalawa. Ayon kay Lieutenant Colonel Peter Pinalgan, hepe ng Kidapawan City Police, dakong alas-7:02  ng gabi nang paslangin si Jericho Dela Peña, residente ng Brgy. Balindog, Kidapawan City, ilang metro lamang ang layo sa bahay nito. Lumabas sa imbestigasyon na naglalakad ang biktima pauwi sa kanilang bahay nang tawagin ng mga suspek. Hindi niya inakala na ito na ang kanyang wakas nang pagbabarilin ng mga suspek gamit ang .45 kalibre na baril. Sa kabila ng mga tama ng bala, nagawa pang makahakbang ng biktima palapit sa kanilang bahay subalit bumagsak din at nalagutan ng hininga habang mabilis na tumakas ang mga salarin. Sinabi ng pulisya na isa sa mga testigo ang biktima sa napaslang na binatang si Marco Austria noong nakalipas na Linggo.",Pinaniniwalaang pinatahimik ang 19-anyos na lalaki na testigo sa krimen nang barilin at patayin ng mga hindi pa nakikilalang suspek sa Kidapawan City kamakalawa.,"July 9, 2022  12:00am",https://www.philstar.com/pilipino-star-ngayon/probinsiya/2022/07/09/2194109/testigo-sa-krimen-inutas-sa-kidapawan
"Actress Nathalie Hart, sumasabak sa military training ng Philippine Army","Patuloy na sumasabak sa 45 araw na Basic Citizen Military Training (BCMT) ng Philippine Army ang actress na si Nathalie Hart upang mapabilang sa mga reservists ng hukbo mula sa iba’t ibang bahagi ng bansa. Ayon kay Col. ­Xerxes Trinidad, Chief ng ­Philippine Army Public Affairs, natapos na ni Hart ang ‘war fighting skills, development drills na pangunahing bahagi ng 45 araw na Basic Citizen Military Training (BCMT) para sa mga nagnanais na maging reservists sa ginaganap na pagsasanay sa Camp Riego de Dios sa Tanza, Cavite. Una rito, noong Hulyo 6 ay inianunsyo ng ­Philippine Army Reserve Command na si Hart ay magiging bahagi ng BCMT Sanlahi Class 01-2022 kung saan bahagi ng training exercises ay ang rope course, ­obstacle course, rappelling ­tower rapid deployment , 40-second breath-holding drill, 12-feet underwater rifle recovery at rifle marksmanship. Sinabi ni Trinidad na mahalaga ang papel ng mga Army reservists dahil nagiging katuwang sila ng regular na tropa ng mga sundalo at iba pang 1st responders sa pagsasagawa ng relief and rescue operations sa panahon ng kalamidad tulad ng mga bagyo at lindol. Tinukoy ng opisyal na kabilang dito ay ang pagsabak ng mga Army reservists noong ­Enero 2020 sa pagsa­bog ng Taal volcano sa Batangas, pananalasa ng bagyong Odette noong nakalipas na taon at maging sa matin­ding hagupit ng bagyong ­Agaton sa Visayas Region noong Abril 2022. Sinabi naman ni Army Commanding General Lt. Gen. Romeo Brawner Jr. ang kahalagahan ng pagre-recruit ng mga reservists na epektibong tutulong sa regular na puwersa ng tropa ng Philippine Army. Sa kasalukuyan, nasa 790,000 ang standby at ready reserves ng Philippine Army na krusyal ang papel sa tagumpay ng implementasyon  sa development support at security ope­rations ng AFP partikular na ang Humanita­rian Assistance Disaster ­response (HADR).",Patuloy na sumasabak sa 45 araw na Basic Citizen Military Training (BCMT) ng Philippine Army ang actress na si Nathalie Hart upang mapabilang sa mga reservists ng hukbo mula sa iba’t ibang bahagi ng bansa.,"July 10, 2022  12:00am",https://www.philstar.com/pilipino-star-ngayon/probinsiya/2022/07/10/2194305/actress-nathalie-hartsumasabak-sa-military-training-ng-philippine-army
"Motor sumemplang: Misis na angkas, utas","Nagkalasug-lasog ang katawan ng isang misis matapos sumalpok ang sinasakyang motorsiklo na minamaneho ng asawa sa trak at pagkatapos ay nagulungan ito naganap sa kahabaan ng Maharlika National Highway sa Brgy.Del Rosario ng lunsod na ito kamakalawa ng umaga. Sinubukan pang isugod sa pagamutan, pero idineklarang dead-on-arrival ang biktimang si Graceta Medrano Balverde,50,residente ng Purok-2,Brgy.Cubangbang, Daet ,Camarines Norte. Sa ulat, alas-6:30 ng umaga ay binabagtas ang kahabaan ng highway ng Suzuki Raider Motorcycle (4619ES) na minamaneho ni Enriqueto Balverde, 52, at angkas ang asawang biktima. Gayunman, aksidenteng nakabanggaan nito ang Isuzu Forward Double Decker truck (NCR-7390) na minamaneho ni Rhogen Anteligando Lusuergo, 26-anyos,binata, residente ng Brgy.Sugtunggan Basak Lapu-Lapu City, Cebu. Tumilapon mula sa pagkakaangkas ang biktima at napunta sa linya ng kabanggaang trak kaya nagulungan ang katawan nito.",Nagkalasug-lasog ang katawan ng isang misis matapos sumalpok ang sinasakyang motorsiklo na minamaneho ng asawa sa trak at pagkatapos ay nagulungan ito naganap sa kahabaan ng Maharlika National Highway sa Brgy.Del Rosario ng lunsod na ito kamakalawa ng umaga.,"July 8, 2022  12:00am",https://www.philstar.com/pilipino-star-ngayon/probinsiya/2022/07/08/2193948/motor-sumemplang-misis-na-angkas-utas
Pulis patay sa ambush,"Patuloy ang isinasagawang imbestigasyon ng mga otoridad sa nangyaring pagpatay sa isang pulis na tinadtad ng bala sa bahagi ng Bypass Road ng Barangay Ugad sa bayan ng Cabagan kahapon ng umaga. Kinilala ang nasa­wing si Police Corporal Marnix Baquiran, residente ng Barangay Kamasi, Peñablanca sa lalawigan ng Cagayan at nakatalaga sa Reina Mercedez police station, Isabela. Sa inisyal na imbestigasyon ng pulisya, isang tawag umano mula sa isang residente ang natanggap ng PNP-Cabagan kaugnay sa pamamaril sa isang sasakyan sa Bypass road ng Barangay Ugad, alas 8:30 ng umaga. Nang respondehan ng pulisya ang lugar ay nakita ang isang kulay silver na Toyota Fortuner (BBZ 3250) na tadtad ng bala ng baril at natagpuan ang wala ng buhay na biktima na nagtamo rin ng maraming tama ng bala sa iba’t ibang bahagi ng kanyang katawan. Napag-alaman na galing sa Peñablanca, Cagayan ang biktima at pabalik na sana sa Reina Mercedez-PNP nang maganap ang pag-ambush dito. Patuloy ang masu­sing imbestigasyon ang pulisya para sa posibleng pagkakilanlan sa mga suspek habang ­inaalam din ang motibo sa pagpatay.",Patuloy ang isinasagawang imbestigasyon ng mga otoridad sa nangyaring pagpatay sa isang pulis na tinadtad ng bala sa bahagi ng Bypass Road ng Barangay Ugad sa bayan ng Cabagan kahapon ng umaga.,"July 8, 2022  12:00am",https://www.philstar.com/pilipino-star-ngayon/probinsiya/2022/07/08/2193949/pulis-patay-sa-ambush
Tinedyer tepok sa suntok ng kaibigang senglot,"Hindi na umabot ng buhay sa ospital ang 17-anyos na lalaki matapos suntukin ng kanyang senglot na kaibigan sa kanilang outing sa isang resort sa Brgy. Dancalan Central sa bayang ito, kamakalawa ng umaga. Kinilala ang biktima na si Marck Alfred Deocalos, residente ng Barangay Calimpac habang ang suspek na naaresto sa follow-up operation ay kinilalang si Warren De Guzman,19, ng Barangay Mangagawa. Batay sa imbestigasyon ni P/SSg. Ronaldo Dionido,alas-6:15 ng umaga, habang nasa kasagsagan ang kasayahan ng magkakaibigan sa Montecalvo Beach Resort ay sinubukang gisingin ng biktima ang suspek na noon ay nakatulog sa kalasingan. Nang makabangon umano ang suspek ay walang sabi-sabing ­inundayan nito ng suntok sa lalamunan ang biktima na agad nitong ikinabagsak sa buhanginan. Habang isinusugod sa Guinayangan Medicare Community Hospital ang biktima ay sinabayan ng pagtakas ng suspek subalit nadakip din kinalaunan.","Hindi na umabot ng buhay sa ospital ang 17-anyos na lalaki matapos suntukin ng kanyang senglot na kaibigan sa kanilang outing sa isang resort sa Brgy. Dancalan Central sa bayang ito, kamakalawa ng umaga.","July 8, 2022  12:00am",https://www.philstar.com/pilipino-star-ngayon/probinsiya/2022/07/08/2193943/tinedyer-tepok-sa-suntok-ng-kaibigang-senglot
"Minimart sa Cavite niransak, suspek timbog","Isang ­minimart ang pinasok ng tatlong kawatan at nasa P100,000 na halaga ng iba’t ibang gamit at pera ang kanilang natangay kamakalawa ng gabi sa Brgy. San Nicolas 3, Bacoor City. Sa ulat, isa sa tatlong suspek ang naaresto sa isinagawang follow up operation ng pulisya na nakilalang si Jobert De Peña, nasa hustong gulang, habang pinaghahanap pa ang dalawang kasamahan nito kabilang ang isang babae na nagsilbing lookout sa labas ng minimart. Sa imbestigasyon ni Pat. Marco Romero C Cupo, may hawak ng kaso, alas-11 ng gabi nang ­pasukin ng tatlong lalaki ang Japan Dragon MiniMart sa Nickel St., panulukan ng Barium, Platinum Ville, sa Brgy. San Nicolas 3, Bacoor City. Winasak ng mga suspek ang padlock ng nasabing ­establisimyento at tinangay ang mga cellphone at pera sa loob nito. Nakunan naman ng CCTV footage ang panloloob ng mga suspek sa naturang minimart kung kaya nakilala ang isa sa kanila sanhi ng kanyang pagkakadakip.","Isang ­minimart ang pinasok ng tatlong kawatan at nasa P100,000 na halaga ng iba’t ibang gamit at pera ang kanilang natangay kamakalawa ng gabi sa Brgy. San Nicolas 3, Bacoor City.","July 9, 2022  12:00am",https://www.philstar.com/pilipino-star-ngayon/probinsiya/2022/07/09/2194110/minimartsa-cavite-niransak-suspek-timbog
"Kuliglig bumaliktad: 2 tigok, 12 nasugatan","Dalawang katao ang nasawi habang labing dalawa pa ang nasugatan matapos bumaliktad ang sinasakyan nilang mo­dernized kuliglig sa bahagi ng Barangay Balasig, Cabagan sa lalawigang ito kamakalawa ng hapon. Kinilala ang mga nasawi na sina Rosalyn Agabin; at Solitaria Ospital, kapwa mga residente ng Barangay San Bernardo sa bayan ng Cabagan. Isinugod sa pagamutan ang mga sugatan na nakilalang sina Erwin Datul, driver ng kuliglig; Marcelo Agabin, Bernardo Laggui, Marita Laggui, Cris mae Mercado; Rodolfo Agabin; Waldimar Baui; Flordeliza Baui; Rowena Gammad , Leon Patrick Gammad; Ethan Dale Gammad at Mon­sing Datul, pawang residente sa nasabing lugar. Sa inisyal na imbestigasyon ng Cabagan- PNP, galing umano ang mga biktima na pawang mga magkakamag-anak sa isang death anniversary sa Barangay Fugo, Tumauini sa lalawigang ito at papauwi na nang mangyari ang aksidente. Nawalan umano ng kontrol sa manibela ang driver na si Datul na naging dahilan para bumaliktad ang modernized na kuliglig at tuluyang maipit ang mga lulan na pasahero. Patuloy naman ang pagsisiyasat na isinasagawa ng Cabagan Police Station para malaman kung bakit nawalan ng kontrol sa manibela ang driver na naging sanhi ng pagbaliktad ng sasakyan.","Dalawang katao ang nasawi habang labing dalawa pa ang nasugatan matapos bumaliktad ang sinasakyan nilang mo­dernized kuliglig sa bahagi ng Barangay Balasig, Cabagan sa lalawigang ito kamakalawa ng hapon.","July 8, 2022  12:00am",https://www.philstar.com/pilipino-star-ngayon/probinsiya/2022/07/08/2193945/kuliglig-bumaliktad-2-tigok-12-nasugatan
"Obrero hinataw ng martilyo sa ulo, dedo","Nabasag ang bungo ng isang construction worker matapos na ilang beses hatawin ng martilyo sa ulo ng kanyang amain makaraang magtalo sa Purok-2,Brgy.Guinhadap ng bayang ito kamakalawa ng hapon. Agad nasawi dahil sa matinding pinsala sa ulo ang biktimang si Jojit Goño Soriano,47-anyos,may-asawa at residente ng naturang barangay. Arestado naman ang 72-anyos na suspek na si Francisco Miralles Rejuso, mangingisda. Sa ulat,ala-1:00 ng hapon sa hindi pa malamang dahilan ay nagtalo ang lasing na biktima at kanyang amain. Sa gitna ng pagtatalo ay kumuha ng martilyo ang suspek at ilang beses hinataw sa ulo ang biktima na agarang nasawi.","Nabasag ang bungo ng isang construction worker matapos na ilang beses hatawin ng martilyo sa ulo ng kanyang amain makaraang magtalo sa Purok-2,Brgy.Guinhadap ng bayang ito kamakalawa ng hapon.","July 8, 2022  12:00am",https://www.philstar.com/pilipino-star-ngayon/probinsiya/2022/07/08/2193947/obrero-hinataw-ng-martilyo-sa-ulo-dedo
"Pag-aayos ng alitan nauwi sa tagaan: 1 patay, 1 sugatan","Patay ang isang lalaki habang sugatan ang isa pa matapos mauwi sa tagaan at saksakan ang sa halip na pag-aayos sana nila sa alitan sa Purok 4, Brgy. Balza ng bayang ito kamakalawa ng gabi. Napuruhan ng isang malalim na saksak sa dibdib at agad nasawi ang magsasakang si Jimmy Padua Sr., nasa hustong gulang, habang ginagamot sa ospital ang nakaaway nito na si Rodrigo Ecar Casin, 62-anyos, kapwa residente ng naturang lugar. Tinutugis naman ng mga pulis ang tumakas si Padua Jr., na nakisawsaw sa away ng kanyang tatay na si Padua Sr. laban kay Casin. Sa ulat, pasado alas-7 ng gabi, magkasamang tinungo ng mag-amang Padua para kausapin at ayusin ang hindi pa malamang problema nila kay Casin. Gayunman, nang magpanagpo, sa halip na magkasundo ay lalong uminit umano ang kanilang usapan hanggang sa parehong bumunot ng itak ang mag-ama at pinagtulungang pagtatagain at saksakin si Casin. Nang humupa ang gulo, nakitang kapwa duguan sina Padua Sr. at Casin habang tumakas naman ang batang Padua. Agad nasawi si Padua Sr. habang patuloy na inoobserbahan sa pagamutan si Casin. Inaalam pa ng mga pulis kung ang batang si Jimmy ang aksidenteng nakasaksak sa tatay nito o may iba pang nakisali sa gulo.","Patay ang isang lalaki habang sugatan ang isa pa matapos mauwi sa tagaan at saksakan ang sa halip na pag-aayos sana nila sa alitan sa Purok 4, Brgy. Balza ng bayang ito kamakalawa ng gabi.","July 9, 2022  12:00am",https://www.philstar.com/pilipino-star-ngayon/probinsiya/2022/07/09/2194118/pag-aayos-ng-alitan-nauwi-sa-tagaan-1-patay-1-sugatan
15 panabong na manok ninakaw,"Aabot sa 15 sasabunging manok na nagkakahalaga ng P225,000.00 ang ninakaw ng nag-iisang kawatan sa isang game farm sa Barangay Aliliw sa bayang ito, kamakalawa ng gabi. Tugis na ng pulisya ang suspek na si John Mark Revellame Alias Onse, may sapat na gulang, may asawa, at residente ng Burdeos, Quezon. Ayon sa ulat, dakong 11:30 ng gabi nang personal na nagtungo sa Lucban Municipal Police Station (MPS) ang farm supervisor upang ireport ang pagkawala ng 15 mga manok na sasabungin na kinabibilangan ng dalusapi, paniksikan at bulik. Base sa salaysay ng saksi, alas-2:00 ng madaling araw nang maaktuhan niya ang suspek na inilalagay sa isang malaking sako ang mga manok at nang tangkain niya itong habulin ay kumaripas ng takbo ang huli. Sa follow-up operation ng pulisya ay nabawi ang isang tandang sa Burdeus Municipal Police Station na umano ay itinurn-over ng isang sabungero na nakabili mula sa suspek sa pangambang maaari siyang makasama sa kaso. Kasong qualified theft ang naghihintay sa suspek sa sandaling malambat ito ng mga otoridad.","Aabot sa 15 sasabunging manok na nagkakahalaga ng P225,000.00 ang ninakaw ng nag-iisang kawatan sa isang game farm sa Barangay Aliliw sa bayang ito, kamakalawa ng gabi.","July 8, 2022  12:00am",https://www.philstar.com/pilipino-star-ngayon/probinsiya/2022/07/08/2193946/15-panabong-na-manok-ninakaw
"Civil case laban sa local radio station manager, ibinasura","Ibinasura ng korte ang civil case na isinampa ng isang dayuhan laban sa local radio station manager ng lungsod na ito. Sa 3-pahinang na­ging desisyon ni Ho­norable Presiding Judge Melani Fay V. Tadili ng Regional Trial Court Branch 97 na may petsang June 29, 2022 na hindi libelous ang balitang isinulat ni Jojo Perez station manager ng Radyo Bandera 107.1 FM Olongapo tungkol sa isang dayuhan na inaresto ng pulisya dahil sa hindi pagsusuot ng face mask may ilang taon na ang nakakaraan. “The defendants article is not libelous because it is only a fair and true report by defendants using the press release of Police Station 5 Olongapo City, as provided for under Art 354 (2) of the Revised Penal Code,ayon sa desisyon ng korte. Nag-ugat ang nasabing kaso nang magpa­labas ng press release ang Police Station 5 na nakasaad na aroganteng kinompronta ng dayuhan ang mga barangay frontliners na sumita sa kanya dahil sa hindi pagsusuot ng face mask. Ang nasabing press release ay isinulat ni Perez at binanggit din nito ang salitang arogante sa kanyang isinulat na balita dahilan upang magsampa ng kasong libelo ang dayuhan. “The remark “arogante” directed to plaintiff was lifted from the press release and was not the comment or remark of the defendants. In the press release, the word “arrogantly” was used to describe how the plaintiff acted when flagged down for not wearing face mask, that is, by confronting them in an arrogant manner.” Ayon pa sa desisyon. Nagpasalamat naman si Perez sa kanyang mga abogado na sina Atty.Juanito “Johnny” Atienza at Atty. Noel Atienza dahil sa pagkakadismis ng kanyang civil case. Matatandaan na una nang ibinasura ng piskalya ang isa pang libel - criminal case laban kay Perez na isinampa rin ng dayuhan kung saan ang mag-amang Atienza rin ang kanyang mga tumayong abogado.",Ibinasura ng korte ang civil case na isinampa ng isang dayuhan laban sa local radio station manager ng lungsod na ito.,"July 8, 2022  12:00am",https://www.philstar.com/pilipino-star-ngayon/probinsiya/2022/07/08/2193944/civil-case-laban-sa-local-radio-station-manager-ibinasura
2 kilabot na holdaper todas sa shootout!,"Dalawang lalaki na responsable umano sa serye ng holdapan sa mga residente ang napatay ng mga awtoridad, isang oras makaraang mangholdap ng isa pang guwardya sa Brgy. Awang ng bayang ito, kahapon. Kinilala ang dalawang napatay na suspek na sina Miguel Villadar at  Jonathan Solaiman ng Brgy. Labungan, Datu Odin Sinsuat. Sila ay kapwa dead-on-the-spot sanhi ng tinamong mga tama ng bala sa iba’t ibang bahagi ng katawan. Ayon sa pulisya, naispatan nila ang dalawang suspek sa Brgy. Awang habang nag-aabang ng kanilang panibagong biktima. Nang lapitan ng personnel ng Datu Odin Sinsuat Municipal Police Station at 1st Provincial Mobile Force Company sa ilalim ng Maguindanao Provincial Police Office, sina Villadar at Solaiman para sa inspeksyon ay bigla umanong pumalag ang dalawa hanggang sa bumunot ng baril at pinaputukan ang mga pulis. Dito na nakipagpalitan ng putok ang mga operatiba sanhi upang bumulagta ang mga suspek. Sinabi ni Col. Christopher Panapan, Maguinda­nao provincial police director na nitong Miyerkules ay ginalugad ng mga pulis ang naturang lugar upang hanapin ang mga suspek matapos na isang off-duty security guard ang nag-ulat na hinoldap siya ng dalawang suspek sa Purok Fatima, Brgy. Tamontaka. Ayon sa pulisya, ilang residente na kabilang ang isang menor-de-edad ang nagkumpirma na ang dalawang napatay na suspek ang may kagagawan sa mga holdapan at nakawan sa kanilang lugar.","Dalawang lalaki na responsable umano sa serye ng holdapan sa mga residente ang napatay ng mga awtoridad, isang oras makaraang mangholdap ng isa pang guwardya sa Brgy. Awang ng bayang ito, kahapon.","July 7, 2022  12:00am",https://www.philstar.com/pilipino-star-ngayon/probinsiya/2022/07/07/2193574/2-kilabot-na-holdaper-todas-sa-shootout
Binatilyo utas nang masuntok ng kaklaseng 'naalimpungatan' sa Quezon,"Dead on Arrival ang isang binatilyo sa Guinayangan, Quezon matapos diumanong masuntok sa leeg ng kanyang kamag-aral.  Ayon sa mga pulis, nag-overnight ang mga magkakaklase sa isang beach resort bilang selebrasyon ng kanilang senior high school graduation.  “Syempre nagkaroon ng kaunting happenings, nag-inuman. Then kinaumagahan, sila ay pauwi na. Ngayon, itong suspek natin ginising ng biktima,” ani PMAJ. Neric Veluz ng Guinayangan Police Station sa  ulat  ng GMA News, Huwebes. ""Sa imbestigasyon namin, naalimpungatan itong bata, itong suspek. Hindi niya sinasadya nasuntok niya ‘yung biktima."" Nang mangyari ito, sinasabing nasuntok ang biktima sa kanyang Adam's Apple, na siyang bulnerableng parte ng katawan sa leeg. Ayon sa mga kaklase, nakapaglakad pa raw umano ang biktima ngunit bigla ring nawalan ng malay.  Isinugod pa sa ospital ang biktima na ayon sa paunang pagsusuri ng mga doctor, pumanaw dahil sa ""respiratory failure secondary to blood trauma"" sa lalamunan. Samantala, nasa kustodiya na ng pulisya ang suspek na mariing iginiit na hindi niya sinasadya ang nangyari.","Dead on Arrival ang isang binatilyo sa Guinayangan, Quezon matapos diumanong masuntok sa leeg ng kanyang kamag-aral.","July 7, 2022  5:23pm",https://www.philstar.com/pilipino-star-ngayon/probinsiya/2022/07/07/2193752/binatilyo-utas-nang-masuntok-ng-kaklaseng-naalimpungatan-sa-quezon
P500k pabuya sa makapagtuturo sa kumatay sa dalaga sa Bulacan,"Dalawang alkalde na ang nag-alok ng P5 milyon o P500,000 na pabuya para sa makapagtuturo at makapagbibigay ng impormasyon sa kinaroroonan ng suspek na kumatay sa isang dalaga na natagpuan sa isang madamong lugar sa boundary ng Brgy. Tabang at Brgy. Tikay ng lungsod na ito ka­makalawa. Unang nag-anunsiyo si Malolos City Mayor Atty. Christian Natividad sa kanyang Facebook account na magbibigay siya ng P300,000 reward sa makapagtuturo sa taong pumatay kay Princess ­Dianne Dayor, 24-anyos, ng Brgy. Tabang, Guiguinto, Bulacan. Ayon kay Natividad, ayaw na niyang madag­dagan pa ang pagkawala ng mga kababaihan sa lungsod at karatig bayan. Kasunod nito, naglabas din ng pabuya si Guiguinto Mayor Atty.  Agay Cruz ng halagang P200K para sa ulo ng suspek na pumatay kay Dayor. Ayon kay Cruz, agarang hustisya ang kailangan ng pamilya ng biktima at sa pamamagitan ng pabuya ay posibleng mapabilis ang pagtukoy at pag-aresto sa  salarin. Bagama’t pahirapan ang paghahanap sa suspek, tiniyak naman ni P/Lt. Col. Ferdinand Germino na sisikapin ng law enforcement na makakakuha ng hustisya ang pamilya ni Dayor. Magugunita na apat na araw na nawala ang biktima bago matagpuan ang katawan nito na tadtad ng saksak na halos naagnas na sa damuhan. Umalis siya sa kanilang bahay upang pumasok sa trabaho subalit hindi na nakara­ting doon at hindi rin nakasakay sa kanyang shuttle.","Dalawang alkalde na ang nag-alok ng P5 milyon o P500,000 na pabuya para sa makapagtuturo at makapagbibigay ng impormasyon sa kinaroroonan ng suspek na kumatay sa isang dalaga na natagpuan sa isang madamong lugar sa boundary ng Brgy. Tabang at Brgy. Tikay ng lungsod na ito ka­makalawa.","July 7, 2022  12:00am",https://www.philstar.com/pilipino-star-ngayon/probinsiya/2022/07/07/2193571/p500k-pabuya-sa-makapagtuturo-sa-kumatay-sa-dalaga-sa-bulacan
"Ex-CDO Mayor Canoy, pumanaw na","Sumakabilang buhay na si dating Cagayan de Oro (CDO) City Mayor at Misamis Oriental Assemblyman Atty. Reuben Canoy sa gulang na 93  nitong Martes ng gabi. Ito ang kinumpirma ni Rhona, anak ni Canoy sa kaniyang social media post na hiniling din na ipagdasal ang katahimikan ng kaluluwa ng kaniyang ama. “It is with sadness that we are informing you of Dad’s passing at 8:55 p.m.  July 5, 2022. Please pray for the eternal repose of his soul. Arrangements for his wake will be announced later,” ayon sa FB post ni Rhona. Hindi naman tinukoy ni Rhona ang sanhi ng pagkamatay ng kanyang ama. Agad namang ipinaabot ni Deputy Speaker  Rufus Rodriguez (2nd District Cagayan) ang pakikidalamhati sa pagpanaw ni Canoy. “We grieve over the death of Mayor Canoy. We lost one of the great intellectuals and brilliant lawyers of Mindanao,” pahayag ni Rodriguez. Sinabi ni Rodriguez na isang tunay na nagsusulong ng adbokasya sa pede­ralismo si Canoy at isa ito sa ipinagmamala­king anak ng CDO at Mindanao Region.",Sumakabilang buhay na si dating Cagayan de Oro (CDO) City Mayor at Misamis Oriental Assemblyman Atty. Reuben Canoy sa gulang na 93  nitong Martes ng gabi.,"July 7, 2022  12:00am",https://www.philstar.com/pilipino-star-ngayon/probinsiya/2022/07/07/2193561/ex-cdo-mayor-canoy-pumanaw-na
"Granada nilaro: Totoy sumambulat, utol sugatan","Patay ang isang 7-anyos na batang lalaki habang sugatan ang nakababatang kapatid nito matapos  sumabog ang isang granada na hinihinalang kanilang nilalaro kamakalawa ng umaga sa Malalag, Davao del Sur. Dead-on-the-spot ang batang biktima na nakilalang si Christian Jay Gecale, Grade 1 pupil,  habang sugatan ang kapatid nitong si Kent, 5-anyos, na nilalapatan na ng lunas sa Davao Sur Provincial Hospital sa Digos City. Batay sa inisyal na imbestigasyon ng pulisya, dakong alas-11 ng umaga nitong Huwebes nang mangyari ang insidente. Naglalaro ang magkapatid sa madamong bahagi ng Purok 6 Boongon, Brgy. Rizal nang mapulot ng magkapatid ang granda at pinaglaruan.  Bigla na lang sumambulat ang granada at napuruhan si Christian Jay na kanyang agarang ikinamatay habang nasugatan si Kent. Patuloy ang isinasagawang imbestigasyon ng pulisya upang malaman kung bakit may granada sa lugar.","Patay ang isang 7-anyos na batang lalaki habang sugatan ang nakababatang kapatid nito matapos  sumabog ang isang granada na hinihinalang kanilang nilalaro kamakalawa ng umaga sa Malalag, Davao del Sur.","July 9, 2022  12:00am",https://www.philstar.com/pilipino-star-ngayon/probinsiya/2022/07/09/2194115/granada-nilaro-totoy-sumambulat-utol-sugatan
"Crime of passion sa Camarines Sur: Dyowa binigti, suspek ginilitan ang sariling leeg","Kapwa duguan at patay na nang matagpuan sa loob ng kanilang kuwarto ang magdyowa matapos na pinaniniwalaang binigti ng lalaki ang kinakasama nito saka niya ginilitan ang sarili sa Zone-2, Brgy. San Roque ng bayang ito kamakalawa ng umaga. Kinilala ang mga biktima na sina Noel Esperon Palomares Jr., 35-anyos at Shiela Tolentino Seña, 44-anyos, kapwa nakatira sa nasabing lugar. Sa ulat, dakong alas-10 ng umaga ay humingi ng responde sa Calabanga Police ang tatay ni Palomares hinggil sa naririnig na pagtatalo at matinding komosyon ng mag-partner sa loob ng kanilang tinutuluyang bahay. Gayunman, pagda­ting ng mga pulis ay nagulantang sila at ng mga kaanak matapos nilang mabuksan ang nakakandadong pinto ng kuwarto ng dalawa. Dito na tu­mambad ang mag-partner na duguang nakahiga sa ibabaw ng kama habang nakayakap pa ang lalaki sa babae. Sa inisyal na imbestigasyon ng mga kasapi ng PNP-SOCO, nakitaan ng marka sa leeg si Seña na posibleng binigti ng kinakasamang si Palomares gamit ang electrical cord habang may malalim na laslas sa leeg ang nasabing lalaki. Matapos mapatay ang kinakasama, dito na nag-lock ng kuwarto ang lalaki saka nito nilaslas ang sariling leeg. Narekober naman ng mga pulis ang duguang kutsilyo na pinaniniwalaang ginamit ng nasabing lalaki sa paglaslas sa sarili. Selos ang isa sa tinitingnang anggulo sa matinding pagtatalo ng mga biktima na hindi pa idinetalye ng pulisya at mga kaanak, na nauwi sa malagim na krimen at pagpapatiwakal.","Kapwa duguan at patay na nang matagpuan sa loob ng kanilang kuwarto ang magdyowa matapos na pinaniniwalaang binigti ng lalaki ang kinakasama nito saka niya ginilitan ang sarili sa Zone-2, Brgy. San Roque ng bayang ito kamakalawa ng umaga.","July 7, 2022  12:00am",https://www.philstar.com/pilipino-star-ngayon/probinsiya/2022/07/07/2193576/crime-passion-sa-camarines-sur-dyowa-binigti-suspek-ginilitan-ang-sariling-leeg
4 NPA todas sa engkuwentro,"Apat na miyembro ng New People’s Army (NPA) ang nasawi matapos makaengkwentro ang militar,kamakalawa sa bayan ng Binalbagan, Negros Occidental. Ayon kay Lt. Col. Van Donald Almonte, commander ng 94th Infantry Battalion (94IB), alas-9:00 ng umaga nang maganap ang engkwentro sa Sitio Amilis Barangay Santol ng nasabing bayan. Batay sa report, nakatanggap ng impor­masyon ang militar hinggil sa pangingikil ng nasa 14 na NPA sa nasabing lugar. Sa pagresponde ng tropa ng pamahalaan sa nabanggit na lugar, agad silang sinalubong ng mga putok ng baril ng mga rebelde na nauwi sa engkuwentro. Tinamaan ang apat na NPA na kinabibilangan ng isang babae at 3 lalaki na agad nilang ikinasawi habang mabilis naman tumakas ang kanilang mga kasama. Nakuha sa lugar ng pinangyarihan ng bakbakan ang isang M16 na may M203, M16, M14, kalibre .45, mga subersibong dokumento, at personal na kagamitan. Nagpapatuloy naman ang ginagawang hot pursuit operations ng tropa ng pamahalaan laban sa rebeldeng grupo habang inaalam na ang mga pagkakakilanlan ng mga namatay.","Apat na miyembro ng New People’s Army (NPA) ang nasawi matapos makaengkwentro ang militar,kamakalawa sa bayan ng Binalbagan, Negros Occidental.","July 8, 2022  12:00am",https://www.philstar.com/pilipino-star-ngayon/probinsiya/2022/07/08/2193942/4-npa-todas-sa-engkuwentro
"2 ‘tulak’ mula Bulacan, tiklo sa P238K shabu ","Arestado sa P238,000 halaga ng hinihinalang shabu ang dalawang dayong lalaki sa isinagawang buy-bust operation ng pulisya sa Barangay Matias ng bayang ito, kamakalawa ng hapon. Kinilala ng Talavera Police ang dalawang suspek na sina Ruel Manuel, 40, may-asawa, ng Brgy. Bango 2, Plaridel, at Alejandro Tumpalan, 53, may-asawa, ng Brgy. Inaon, Pulilan, pawang sa lalawigan ng Bulacan. Sa ulat, alas-5:30 ng hapon noong Martes nang isagawa ang buy-bust operation ng drug enforcement team ng Talavera Police, PDEG-SOU3 at PIU-NEPPO kung saan natiyempuhan ang dalawang dayong suspek. Matapos mabilhan ng police poseur buyer ang mga suspek ng isang plastic sachet ng hinihinalang shabu, dito na nagsilutangan ang iba pang operatiba  kaya hindi na nakapalag sa pag-aresto ang dalawa. Nang kapkapan ang dalawang suspek, nakuha pa sa kanila ang anim na plastic sachet ng umano’y shabu. Nasa 35-gramo ang nakumpiskang shabu na nagkakahalaga ng P238,000 sa operasyon. Kinumpiska rin sa mga suspek ang dalang kulay itim na Honda 155 kolong-kolong tricycle, at ilang gamit kabilang ang isang weighing scale at gunting.","Arestado sa P238,000 halaga ng hinihinalang shabu ang dalawang dayong lalaki sa isinagawang buy-bust operation ng pulisya sa Barangay Matias ng bayang ito, kamakalawa ng hapon.","July 7, 2022  12:00am",https://www.philstar.com/pilipino-star-ngayon/probinsiya/2022/07/07/2193562/2-tulak-mula-bulacan-tiklo-sa-p238k-shabu
Bulkang Bulusan nagtala pa ng 21 pagyanig,"Patuloy pa rin ang pag-aalburoto ng Bulkang Bulusan sa Sorsogon matapos makapagtala ito ng 21 volcanic earthquakes sa nakalipas na 24 oras. Ayon sa Philippine Institute of Volcanology and Seismology (Phivolcs), bukod sa pagyanig ay nakapagtala rin ang bulkan ng pagluwa ng asupre na may 556 tonelada Nagkaroon din ng katamtamang pagsi­ngaw sa bulkan na may 100 metro ang taas patungong timog-kanluran at timog. Ayon sa Phivolcs, patuloy ang pamamaga ng bulkan. Bunga nito, pinagbabawal pa rin ang pagpasok ng sinumang indibiduwal sa Permanent Danger Zone (PDZ) at pagpasok nang walang pag-iingat sa 2-km Extended Danger Zone (EDZ) sa may timog-silangang bahagi ng bulkan. Bawal din ang pagpapalipad ng anumang uri ng aircraft o sasak­yang panghimpapawid malapit sa tuktok ng bulkan dulot ng inaasahang biglaang pagputok ng steam o phreatic explosions.",Patuloy pa rin ang pag-aalburoto ng Bulkang Bulusan sa Sorsogon matapos makapagtala ito ng 21 volcanic earthquakes sa nakalipas na 24 oras.,"July 7, 2022  12:00am",https://www.philstar.com/pilipino-star-ngayon/probinsiya/2022/07/07/2193566/bulkang-bulusan-nagtala-pa-ng-21-pagyanig
"No. 1 ‘most wanted’ sa Lucena, timbog","Nalambat ang isang binata na itinuturing na numero uno sa talaan ng mga Most Wanted Persons  (MWPs) sa lungsod na ito dahil sa panggagahasa sa isang babae, kamakalawa. Ayon sa ulat ni P/Lt. Col. Reynlado Reyes, hepe ng pulisya rito, dakong alas-5 ng hapon nitong Martes nang masakote ang suspek na si Leandro Joseph Pabelonia, 34-anyos, ng pinagsanib na operasyon ng Lucena at Lipa City Police  sa Gen. Luna Street, Brgy. Sabang, Lipa City. Base sa ulat ng pulisya, nabatid na ang menor-de-edad na biktima na itinago sa pangalang Mara ay ginahasa ng suspek noong 2017. Dinakip ng pulisya ang suspek sa bisa ng warrant of arrest na inisyu ng RTC Branch 15 ng Lucena City kaugnay sa kinasasangkutan nitong 2 counts na kasong paglabag sa R.A. 7610 at rape.","Nalambat ang isang binata na itinuturing na numero uno sa talaan ng mga Most Wanted Persons  (MWPs) sa lungsod na ito dahil sa panggagahasa sa isang babae, kamakalawa.","July 7, 2022  12:00am",https://www.philstar.com/pilipino-star-ngayon/probinsiya/2022/07/07/2193559/no-1-most-wanted-sa-lucena-timbog
2 traffic enforcer sa Cavite huli sa pangongotong sa Dutch,"Sa ha­lagang apat na libong piso, sibak sa trabaho at kulong ang sinapit ng dalawang traffic enforcer matapos ireklamo ng isang Dutch National ng pangongotong kamaka­lawa ng gabi sa Aguinaldo Highway, Brgy, Panapaan 5, Bacoor City. Ang dalawang traffic enforcer na nahaharap sa kasong robbery extortion ay nakilalang sina Albert Velasquez at Carl Xavier Galang, kapwa miyembro ng Bacoor Traffic Ma­nagement Department. Ang dalawa ay ­inireklamo ng dayuhang si Marek Moens, nasa hustong gulang, Dutch national at kasalukuyang residente ng Bacoor City. Sa imbestigasyon ni Pat. Marco Romero Cupo, alas-7 ng gabi nang harangin ng dalawang traffic enforcer ang dayuhan na nagmamaneho ng Honda TMX sa kahabaan ng Aguinaldo Highway. Pinatabi ng dalawang enforcer ang dayuhan at sinabihan na may paglabag siya sa pagbabalewala diumano sa batas trapiko. Kasunod nito, hi­ningaan umano ng da­lawa ang dayuhan ng P4,000.00 kapalit ng hindi pag-isyu ng ticket para sa kanyang traffic violation. Tig-P2,000 umano ang ibinigay ng biktima sa dalawang enforcer. Matapos ito, agad dumiretso at nagreklamo sa Cavite Mobile Patrol Unit ang biktima kaya agad na dinakip ng mga pulis ang dalawang traffic enforcer.","Sa ha­lagang apat na libong piso, sibak sa trabaho at kulong ang sinapit ng dalawang traffic enforcer matapos ireklamo ng isang Dutch National ng pangongotong kamaka­lawa ng gabi sa Aguinaldo Highway, Brgy, Panapaan 5, Bacoor City.","July 7, 2022  12:00am",https://www.philstar.com/pilipino-star-ngayon/probinsiya/2022/07/07/2193564/2-traffic-enforcer-sa-cavite-huli-sa-pangongotong-sa-dutch
Bus inararo mga pasahero sa Dumaguete terminal; 3 sugatan,"Nakuhanan sa CCTV ang pagsagasa ng isang Ceres Bus sa mga pasaherong naghihintay at nakaupo sa termninal terminal sa Dumaguete City, Negros Oriental, Martes ng hapon. Makikita sa CCTV footage na may mga pasaherong nakaupo at naghihintay sa waiting area nang walang anu ano’y sinalpok dire-diretso ang mga nabanggit at tsaka pa lang tumigil.  Sa kuha ng isang pasaherong si Jeka Dela Cerna, makikitang pinagtutulungan ng iba pang pasahero na itulak ang bus upang makuha sa pagkakaipit ang ilang pasaherong nasalpok ng bus. Ayon sa  ulat  ng GMA News, walang nagtamo ng malubhang pinsala ngunit tatlong menor de edad ang sugatan na pawang mga residente ng Minglanilla, Cebu. Nakilala ang driver ng bus na si Joebie J. Lajot, 43-anyos na nasa kostudiya na ng pulisya. Sa ngayon iniimbestigahan na ng mga pulisya kung human o mechanical error ang sanhi ng aksidente.  — Philstar.com intern John Vincent Pagaduan","Nakuhanan sa CCTV ang pagsagasa ng isang Ceres Bus sa mga pasaherong naghihintay at nakaupo sa termninal terminal sa Dumaguete City, Negros Oriental, Martes ng hapon.","July 6, 2022  11:28am",https://www.philstar.com/pilipino-star-ngayon/probinsiya/2022/07/06/2193464/bus-inararo-mga-pasahero-sa-dumaguete-terminal-3-sugatan
Aso ng Coast Guard 'hinarang' P210K halaga ng shabu sa Zamboanga,"Nabutata ng isang working dog ng Philippine Coast Guard (PCG) ang outbound package sa Zamboanga International Airport na siyang naglalaman pala ng sandamakmak na sachet ng ilegal na droga. Batay sa ulat ng PCG nitong Martes, natimbrehan ng asong si ""Bunny"" ng PCG K9 Team Zamboanga ang naturang package na naglalaman ng 14 sachet ng shabu na may bigat na limang gramo bawat isa. PCG WORKING DOG DETECTS PHP 210K WORTH OF ILLEGAL DRUGS 
 
While inspecting packages at the Zamboanga International Airport, one of the working dogs of the PCG K9 Team Zamboanga showed positive indication on a certain package today, 05 July 2022. 
 
??  https://t.co/pLpNkZ2CQm 
 
###  pic.twitter.com/zHPVNBsgS7 ""Upon opening the package, the PCG K9 Team Zamboanga and other airport authorities found 14 sachets (five grams each) containing white crystalline substances suspected as methamphetamine, commonly known as shabu,"" ayon sa PCG kahapon. Anila, tinatayang aabot sa P210,000 ang halaga ng nasabat na droga bandang 12:50 p.m noong araw na 'yon. Kasalakuyang iniimbestigahan na ng mga otoridad mula Philippine Drug Enforcement Agency ang krimen. Anang PCG, katuwang nila ang K9 Teams sa pagpapatupad ng ""peace, security, and orderliness"" sa iba't ibang paliparan sa bansa alinsunod sa direktiba ni dating Department of Transportation Secretary Art Tugade.  — Philstar.com intern Vivienne Audrey Angeles",Nabutata ng isang working dog ng Philippine Coast Guard (PCG) ang outbound package sa Zamboanga International Airport na siyang naglalaman pala ng sandamakmak na sachet ng ilegal na droga.,"July 6, 2022  10:30am",https://www.philstar.com/pilipino-star-ngayon/probinsiya/2022/07/06/2193461/aso-ng-coast-guard-hinarang-p210k-halaga-ng-shabu-sa-zamboanga
"Bundok gumuho: FX nadaganan ng bato, 1 dedo  ","Isa ang nasawi habang isa pa ang sugatan matapos mabagsakan ng rumaragasang mga bato mula sa bundok ang isang sasakyan sa bahagi ng Barangay Cattubo sa Atok, Benguet ka­makalawa ng hapon. Kinilala ng Atok Police ang nasawi na si Richardick Cayacay, habang patuloy na inoobserbahan dahil sa tinamong sugat sa ulo si Susan Cayacay Ubongen, 59; kapwa residente ng Barangay Poblacion, Tadian, Mt. Province. Sa imbestigasyon ng pulisya, binabagtas ng isang Tamaraw FX na sinasakyan ng mga biktima ang kahabaan ng kalsada sa KM. 53  patungo sa La Trinidad, Benguet nang biglang gumuho ang itaas na bahagi ng bundok. Sa kamalasan, naabutan at nadaganan ng mala­king bato na gumulong mula sa itaas ng bundok ang papadaan na sasakyan ng mga biktima dakong ala-1:40 ng hapon. Mapalad naman na hindi nasugatan ang iba pang sakay na sina Manuel Ubongen, driver ng FX at ang 15-anyos na si Jaromir Ubongen, na kapwa residente rin sa nasabing lugar. Sa kabila ng matinding pinsala na inabot ng sasakyan, pinilit pa rin ng driver na si Manuel na imaneho ito para madala ang mga biktima sa Atok District Hospital kung saan dito idineklarang dead-on-arrival si Cayacay dahil sa pagkadurog ng kanyang katawan. Si Cayacay ay nakaupo umano sa passenger seat kung saan dito sumapol ang malaking tipak ng bato na dumagundong mula sa itaas ng bundok.","Isa ang nasawi habang isa pa ang sugatan matapos mabagsakan ng rumaragasang mga bato mula sa bundok ang isang sasakyan sa bahagi ng Barangay Cattubo sa Atok, Benguet ka­makalawa ng hapon.","July 6, 2022  12:00am",https://www.philstar.com/pilipino-star-ngayon/probinsiya/2022/07/06/2193317/bundok-gumuho-fx-nadaganan-ng-bato-1-dedo-
Mister niratrat ng 5 armado habang nakaluhod at nakagapos,"Patay ang isang hindi pa kilalang lalaki matapos pagbabarilin ng limang armado habang nakaluhod at nakagapos sa tabi ng kalsada ng Purok 4, Sitio Sto. Niño, Brgy. Recodo ng bayang ito, kamakalawa. Patuloy na inaalam ng mga pulis ang pagkaka­kilanlan ng biktima na tinatayang nasa 35-anyos ang edad, nakasuot ng jersey na may number 71 at may pangalang Sastae, at naka-short pants ng kulay itim at green. Hindi naman nakilala ang mga gunmen na mabilis na nakatakas lulan ng hindi naplakahang sasakyan. Sa ulat, pasado alas-6 ng umaga nakita ng ilang residente ang pagdating ng grupo saka pinaluhod ang biktima na nakagapos sa likod ang dalawang kamay.Sa hindi malamang dahilan ay bigla itong pinagbabaril dahilan nang agarang kamatayan.","Patay ang isang hindi pa kilalang lalaki matapos pagbabarilin ng limang armado habang nakaluhod at nakagapos sa tabi ng kalsada ng Purok 4, Sitio Sto. Niño, Brgy. Recodo ng bayang ito, kamakalawa.","July 6, 2022  12:00am",https://www.philstar.com/pilipino-star-ngayon/probinsiya/2022/07/06/2193314/mister-niratrat-ng-5-armado-habang-nakaluhod-nakagapos
"3 impostor ni PNP chief Danao, arestado","Tatlong scammers na nagpanggap na si PNP Officer-in-Charge P/Lt. Gen. Vicente Danao Jr., sa social media para makapanghingi ng donasyong pera sa mga potensyal na biktima ang nahaharap ngayon sa kasong kriminal makaraan silang masakote ng pulisya sa Rizal, ayon sa opisyal kahapon. Sinabi ni Brig. Gen. Bowenn Joey Masauding, PNP Anti-Cyber Crime Group (PNP-ACG) officer–in-charge, ang tatlong suspek na hindi pa tinukoy ang pagkakakilanlan ay nasakote sa Binangonan, Rizal kamakalawa sa implementasyon ng “warrant to search, seize and examine computer data” ng mga awtoridad. Nakumpiska mula sa mga suspect ang dalawang laptop computer, 10 mobile phone, tatlong passbooks, debit cards at isang 500 gigabyte(GB) hard disk drive. Ayon sa opisyal, ang mga suspek ay lumikha ng Facebook account gamit ang profile ni Danao upang makapanloko at nag-aalok na bibigyan ng 1,000 sako ng bigas ang kanilang biktima kapalit ng suporta sa Police Community Relations na mga aktibidad ni Danao. Base sa pakikipag-chat sa online, nakumbinsi ng mga suspect ang isang complainant na magpadala ng P50,000 bilang shipment fee sa delivery ng mga sako ng bigas. Agad namang inireport ng complainant sa PNP-ACG ang insidente kaya agad nagsagawa ng operasyon sanhi ng pagkakasakote ng mga suspek.","Tatlong scammers na nagpanggap na si PNP Officer-in-Charge P/Lt. Gen. Vicente Danao Jr., sa social media para makapanghingi ng donasyong pera sa mga potensyal na biktima ang nahaharap ngayon sa kasong kriminal makaraan silang masakote ng pulisya sa Rizal, ayon sa opisyal kahapon.","July 6, 2022  12:00am",https://www.philstar.com/pilipino-star-ngayon/probinsiya/2022/07/06/2193318/3-impostor-ni-pnp-chief-danao-arestado
"3 NPA namatay sa gutom, bangkay nahukay ng militar","Matagumpay na nahukay ng mga sundalo katuwang ang mga tauhan ng lokal na pamahalaan at pulisya ang tatlong bangkay ng mga rebeldeng New People’s Army na sinasabing namatay sa gutom sa kabundukan ng Sierra Madre sa bayan ng Maconacon ng lalawigang ito, ayon sa ulat ng militar kahapon. Kinilala ni Capt. Rigor Pamittan, hepe ng Division Public Affairs Office (DPAO) ng 5th Infantry Division, Philippine Army ang mga nahukay na bangkay na sina alyas “Marco”, “Jero”, at “Lucia”, pawang miyembro ng Central Front, Isabela at Komiteng Probinsiya Isabela, Komiteng Rehiyon-Cagayan Valley. Pinangunahan ng mga operatiba ng 502nd Infantry Brigade at ang 95th Infantry Battalion ang paghukay sa tatlong libingan ng mga nasawing rebelde sa tulong ng tatlong kasamahan na sumuko noong katapusan ng Hunyo sa tropa ng militar dahil na rin sa kawalan ng pagkain at hirap ng kanilang kabuhayan. Ayon sa rebelasyon ng mga sumukong rebelde na sina alyas “Lerio”, “Del”, at “Victor” na siyang mga nagturo mismo sa lokasyon ng libingan, unang nasawi at nailibing si alyas Marco noong May 24 habang sina alyas Jero at Lucia ay inilibing naman noong Hunyo 22 matapos silang masawi dahil sa matinding gutom sa kabundukan.","Matagumpay na nahukay ng mga sundalo katuwang ang mga tauhan ng lokal na pamahalaan at pulisya ang tatlong bangkay ng mga rebeldeng New People’s Army na sinasabing namatay sa gutom sa kabundukan ng Sierra Madre sa bayan ng Maconacon ng lalawigang ito, ayon sa ulat ng militar kahapon.","July 6, 2022  12:00am",https://www.philstar.com/pilipino-star-ngayon/probinsiya/2022/07/06/2193313/3-npa-namatay-sa-gutom-bangkay-nahukay-ng-militar
"‘Bulacan airport tuloy pa rin, SEZ hiwalay na proyekto’ – governor","Nilinaw kahapon ni Bulacan Governor ­Daniel Fernando na tuloy pa rin ang konstruksyon ng bagong paliparan sa Bulacan at hindi ito apektado sa ginawang pag-veto ni Pangulong Ferdinand “Bongbong” Marcos, Jr. sa panukalang batas na lumilikha sa Bulacan Airport City-Special Economic Zone (SEZ) and Freeport. Pinaliwanag ni Fernando, magkahiwalay na institusyon ang dalawang proyekto at sang-ayon siya na kailangan nito ng sapat na oras upang maingat na mapag-aralan, masuri, at mabisitang muli ang panukala. “The only issue that we have as of the moment is the approval of the proposed special economic zone which I strongly believe will just need to be justified, revisited, and reviewed,” anang gobernador. Idinagdag pa ng gobernador na nagpapasalamat siya at positibo ang kanyang pananaw patungkol sa malaking progreso sa lalawigan. “Tuloy ang airport, tuloy ang kaunlaran at magandang oportunidad sa ating mga kalalawigan. Nagtitiwala po tayo na ano man ang kahihinatnan ng nasabing usapin, ito ay masusing pag-aaralan, at maayos na mapag-uusapan dahil ang ating bagong administrasyon ay para sa kabutihan ng mamamayang Pilipino,” aniya. Sinabi rin ni Fernando na walang dapat ­ipangamba ang mga dayuhang mamumuhunan dahil marami pang maihahandog ang Bulacan na lugar na pang-negosyo.","Nilinaw kahapon ni Bulacan Governor ­Daniel Fernando na tuloy pa rin ang konstruksyon ng bagong paliparan sa Bulacan at hindi ito apektado sa ginawang pag-veto ni Pangulong Ferdinand “Bongbong” Marcos, Jr. sa panukalang batas na lumilikha sa Bulacan Airport City-Special Economic Zone (SEZ) and Freeport.","July 6, 2022  12:00am",https://www.philstar.com/pilipino-star-ngayon/probinsiya/2022/07/06/2193316/bulacan-airport-tuloy-pa-rin-sez-hiwalay-na-proyekto-governor
"Dalaga na nawawala sa Bulacan, kinatay!  ","Malolos city, Bulacan, Philippines – Karumal-dumal ang sinapit ng isang dalaga na apat na araw nang nawawala matapos matagpuang tadtad ng saksak at hinihinalang ginahasa ng hindi kilalang salarin sa Brgy. Tikay ng siyudad na ito, kahapon. Ayon kay Col. Ferdinand Germinio, hepe ng Malolos City Police, natagpuan ang halos naaagnas nang bangkay ng biktima na si Princess Dianne Dayor, 24-anyos, ng Brgy. Tabang, Guiguinto, Bulacan dakong alas-4:00 ng hapon na tadtad ng saksak sa madamong lugar sa Brgy. Tikay. Napag-alaman sa pamilya na apat na araw nang nawawala ang biktima at huling nakitang buhay ito noong Hulyo 2, 2022. Ayon sa social media post ng mga kaanak, alas-5:40 ng umaga ng nasabing araw nang umalis sa kanilang bahay ang biktima sa Brgy. Tabang papasok sa kanyang trabaho. Gayunman, hindi na nakarating ang dalaga sa opisinang pinapasukan at nabatid pa na hindi ito na- pick-up ng shuttle bus na sumusundo rito. Bagama’t sinubukan ng driver ng shuttle na i-chat ang dalaga, hindi na rin umano ito sumasagot. Dahil dito, humingi na ng tulong sa awtoridad ang ina ng biktima na si Jacqueline upang mahanap ang kanyang anak. Nagsasagawa pa ng imbestigasyon ang pulisya sa insidente upang matukoy ang suspek sa pagpatay sa dalaga at kung biktima ito ng panggagahasa.",,"July 6, 2022  12:00am",https://www.philstar.com/pilipino-star-ngayon/probinsiya/2022/07/06/2193319/dalaga-na-nawawala-sa-bulacan-kinatay-
7 sundalo sugatan sa landmine explosion,"Habang nagsasagawa ng community service Pitong sundalo ang malubhang sugatan matapos na sumabog ang itinanim na anti-personnel mine ng mga rebeldeng New People’s Army (NPA) habang nagsasagawa ng community service ang militar sa Mapanas, Northern Samar nitong Martes. Ayon kay Major Gen. Eduardo de Leon, commander ng 8th Infantry Division ng Philippine Army, alas-6:15 ng umaga nang magkakasunod na sumabog ang apat na eksplosibo na itinanim sa may puno ng niyog na itinago sa may damuhan ng mga rebeldeng NPA sa Brgy. Magsaysay, Mapanas ng lalawigang ito. Kinilala ni De Leon ang mga nasugatang sundalo sa kanilang mga apelyido lamang na sina Sgt. Ed,  Pfc. John, Cpl. Rob, Pfc. AR, Pfc. Ron at Pvt. Gil. Nasa kritikal na kondisyon si Pfc Jas dahil sa matinding mga sugat na tinamo sa tiyan sa pagsabog ng eksplosibo. Ayon kay De Leon, nagsasagawa ng community service ang pinagsanib na elemento ng Army’s 20th Infantry Battalion  (IB) at 63rd Infantry Battalion (IB) sa naturang lugar nang mangyari ang pagsabog. Habang naglalakad ang mga sundalo papasok sa nasabing barangay nang biglang sumabog ang mga itinanim na bomba kung saan malakas na anti-personnel mine ang ginamit. Ilan sa mga sundalo ay humagis pa ng ilang metro sa lakas ng pagsabog. Kinondena ni De Leon ang insidente dahil ipinagbabawal sa International Humanitarian Law (IHL) ang paggamit ng anti-personnel mine. Aniya, ang pinagtaniman ng bomba ng mga rebelde ay daanan ng mga residente at mabuti na lamang at walang nadamay na sibilyan.","Habang nagsasagawa ng community service Pitong sundalo ang malubhang sugatan matapos na sumabog ang itinanim na anti-personnel mine ng mga rebeldeng New People’s Army (NPA) habang nagsasagawa ng community service ang militar sa Mapanas, Northern Samar nitong Martes.","July 6, 2022  12:00am",https://www.philstar.com/pilipino-star-ngayon/probinsiya/2022/07/06/2193312/7-sundalo-sugatan-sa-landmine-explosion
"Manager ng security agency nadale ng ‘Bukas-Kotse’, 2 huli ","Matapos dumalo sa isang kasalan, natangayan ng mahahalagang gamit at pera ang manager ng isang security agency makaraang mabiktima ng dalawang hinihinalang kasapi ng “Bukas Kotse Gang” ka­makalawa ng gabi sa isang resort sa Brgy. Talon, Amadeo Cavite. Personal na humingi ng tulong sa pulisya ang biktimang si Presly Hernandez Derla, nasa hustong gulang, operation’s manager ng PACEER security agency, residente ng Brgy. Incahican, Silang, Cavite. Naaresto naman sa isinagawang follow-up operations ng pulisya ang dalawang suspek na nakilalang sina Jonas Loyola, 36-anyos, caretaker at  Melvin Riego, 35, maintenance officer. Sa ulat ni P/Staff Sgt. Arvin Balbuena, alas-7:20 ng gabi nang ma­diskubre ng biktima na natangay na ang mga gamit at pera niito sa loob ng kaniyang sasakyan . Sa salaysay ni Derla, dumalo siya sa kasal ng kaibigan na ginanap sa Joselito’s Resort and Events Place sa Brgy. Talon, Amadeo. Ipinark niya ang kaniyang kulay itim na SUV na Montero Sport sa nasabing resort kung saan dalawang suspek ang nagsilbing caretaker o bantay sa parking area. Lingid sa kaalaman ng biktima, naispatan na pala ng mga suspek na “bantay-salakay” ang mga iniwan nitong gamit sa loob ng sasakyan. Lumalabas na tinungkab ng mga suspek ang salamin ng SUV saka kinuha ang nakalagay na mga bag, 3 wallet,  ATM cards at identification cards (IDs), at mahigit P30,000 cash. Sa follow-up operations na ikinasa ng pulisya, agad naaresto ang mga suspek at narekober umano sa kanila ang ibang gamit at konting pera na natangay mula sa sasakyan ng biktima.","Matapos dumalo sa isang kasalan, natangayan ng mahahalagang gamit at pera ang manager ng isang security agency makaraang mabiktima ng dalawang hinihinalang kasapi ng “Bukas Kotse Gang” ka­makalawa ng gabi sa isang resort sa Brgy. Talon, Amadeo Cavite.","July 6, 2022  12:00am",https://www.philstar.com/pilipino-star-ngayon/probinsiya/2022/07/06/2193311/manager-ng-security-agency-nadale-ng-bukas-kotse-2-huli
"2 crew ng sumadsad na barko, nasagip","Nasa ligtas nang kalagayan ang kapitan at isang crew ng cargo vessel na sumadsad makaraang masagip sila ng mga tauhan ng Philippine Coast Guard (PCG) sa karagatang sakop ng Masinloc, Zambales noong Linggo ng hapon. “For info, na-rescue na po ang boat captain at chief mate as of 05:45 p.m.,” ayon sa PCG. Kinilala ng PCG ang nasagip na kapitan na si Allan Boyboy habang ang kaniyang chief mate ay si Felix Gepillano Jr.   Sumadsad ang LCT Aviva 80 sa karagatang sakop ng Barangay Bani sa Masinloc dahil sa malalakas na hangin at matataas na alon.  Nanatili sa barko sina Boyboy at Gepillano nang sumadsad ito. Inisyal na naiulat na 22 sa 24 na crew ng barko ang unang nailigtas at naisugod sa Rural Health Unit sa bayan ng Masinloc. Sa paunang pagsusuri ng PCG Marine Environmental Protection Group sa Zambales, wala silang nakitang bakas na nagkaroon ng oil spill sa bahagi ng dagat kung saan nakasad­sad ang barko.","Nasa ligtas nang kalagayan ang kapitan at isang crew ng cargo vessel na sumadsad makaraang masagip sila ng mga tauhan ng Philippine Coast Guard (PCG) sa karagatang sakop ng Masinloc, Zambales noong Linggo ng hapon.","July 5, 2022  12:00am",https://www.philstar.com/pilipino-star-ngayon/probinsiya/2022/07/05/2193155/2-crew-ng-sumadsad-na-barko-nasagip
"2 todas nang masagasaan ng motor, ambulansiyang may COVID-19 patient","Dalawa ang patay matapos mahagip ng motorsiklo at ambulansiya sa Opol, Misamis Oriental — ang huling sasakyan, may lulan pang pasyente ng COVID-19. Patungong Cagayan De Oro City sana ang ambulansiya nang mangyari ang insidente. Ayon sa ulat ng  GMA Regional TV Cebu  nitong Martes, kinilala ang dalawang biktima na sina Falconiri Mirasol at Jepoy Alcantar.  Batay sa imbistigasyon ng pulisya, nag-inuman raw ang dalawang biktima ngunit nang papatawid na ang sa highway ay nahagip ng isang motorsiklo si Alcantar na siyang dahilan para humandusay. Habang nakahandusay si Alcantar, tumulong naman si Mirasol na magmando ng trapik ngunit nasagasaan naman ng ambulansiya. Dead on the spot si Alcantar samantalang naitakbo pa sa ospital si Mirasol, na idineklara dead on arrival. Sa ngayon nasa kustodiya na ng mga awtoridad ang driver ng ambulansiyang may dalang COVID-19 patient ngunit wala pa itong pahayag ukol sa nangyaring insidente.  — Philstar.com intern John Vincent Pagaduan","Dalawa ang patay matapos mahagip ng motorsiklo at ambulansiya sa Opol, Misamis Oriental — ang huling sasakyan, may lulan pang pasyente ng COVID-19.","July 5, 2022  5:49pm",https://www.philstar.com/pilipino-star-ngayon/probinsiya/2022/07/05/2193262/2-todas-nang-masagasaan-ng-motor-ambulansiyang-may-covid-19-patient
Tanod itinumba ng tandem,"Bulagta ang isang barangay tanod nang tambangan at barilin sa kanyang tricycle ng riding-in tandem sa Brgy. Dardarat, Tagudin, Ilocos Sur. Kinilala ang biktima na si Dante Julio alyas “Ampi”, may asawa, residente at barangay tanod ng Brgy. Lacong ng natu­rang bayan. Sa imbestigasyon ng Tagudin Municipal Police, isang saksi ang nakarinig ng putok ng baril hanggang sa makita nito ang biktima na nakalupasay na sa tricycle nito at naliligo sa sariling dugo. Nakita pa umano ng testigo ang mga hindi nakilalang suspek na magkaangkas sa isang motorsiklo na mabilis na tumakas papuntang hilagang direksyon matapos na makitang napuruhan nila ang biktima. Patuloy ang ginagawang imbestigasyon ng Tagudin Police sa motibo sa krimen at mga responsable rito.","Bulagta ang isang barangay tanod nang tambangan at barilin sa kanyang tricycle ng riding-in tandem sa Brgy. Dardarat, Tagudin, Ilocos Sur.","July 5, 2022  12:00am",https://www.philstar.com/pilipino-star-ngayon/probinsiya/2022/07/05/2193153/tanod-itinumba-ngtandem
"Rider sumalpok sa puno, lasog","Nagkalasug-lasog ang katawan ng isang 21-anyos na rider matapos bumangga sa puno ng kahoy ang minamanehong motorsiklo sa kahabaan ng national highway ng Zone-6 sa Brgy. Poblacion West ng bayang ito kamakalawa ng umaga. Sinubukan pang isugod sa Ocampo District Hospital pero idineklarang dead-on-arrival ang biktimang si Mark Justin Abio Competente, residente ng Zone-6, Brgy. Guinaban, Ocampo, Camarines Sur. Sa ulat, dakong alas-5:40 ng umaga ay mabilis na binabagtas ng Honda 125 motorcycle (EA-35895) ng biktima ang kahabaan ng highway nang biglang sumemplang ito sa madulas na bahagi ng kalsada at bumangga sa puno ng Moringga. Duguan at walang malay na sinaklolohan ang biktima saka isinugod sa ospital pero hindi na uma­bot pang buhay.",Nagkalasug-lasog ang katawan ng isang 21-anyos na rider matapos bumangga sa puno ng kahoy ang minamanehong motorsiklo sa kahabaan ng national highway ng Zone-6 sa Brgy. Poblacion West ng bayang ito kamakalawa ng umaga.,"July 5, 2022  12:00am",https://www.philstar.com/pilipino-star-ngayon/probinsiya/2022/07/05/2193151/rider-sumalpok-sa-puno-lasog
"Tandem suspect nasabat sa checkpoint: Convenience store hinoldap, 1 utas sa shootout!","Patay ang isa sa dalawang hinihinalang holdaper ng isang convenience store matapos umanong makipagbarilan sa mga tumutugis na pulis nang maharang sa isang checkpoint noong Linggo ng umaga sa lungsod na ito. Ayon sa report, kinikilala pa ng Malolos City Police ang napatay na suspek habang nakatakas ang isa pang kasama nito. Sa ulat na tinanggap ni Col. Charlie Cabradilla, acting director ng Bulacan Provincial Police Office, nauna sa barilan ay pinasok at hinoldap ng dalawang suspek ang isang convenience store sa Barangay Sumapang Matanda ng naturang lungsod. Matapos na matanggap ng pulisya ang robbery report, agad nilang ikinasa ang hot pursuit operations laban sa mga suspek at inalerto ang mga police checkpoints. Isang motorsiklo ang hinarang ng mga pulis sa checkpoint sa Brgy. Niugan kung saan dalawang lalaki ang magkaangkas na kapareho sa description o hitsura ng sinasabing mga suspek na nanloob sa convenience store. Gayunman, agad umanong pinaputukan ng isa sa mga suspek ang mga pulis na naging dahilan para gumanti sila ng putok hanggang sa masapol ng bala ang una habang mabilis na nakatakas lulan ng motorsiklo ang isa pa. Narekober sa lugar ng barilan ang isang caliber .38 revolver na kargado ng apat na bala, isang fired case cartridge, isang blue backpack na may lamang cash na nagkakahalaga ng P177,840.00, at BDO cash transaction slip na may account name na Alfametro Marketing Inc.",Patay ang isa sa dalawang hinihinalang holdaper ng isang convenience store matapos umanong makipagbarilan sa mga tumutugis na pulis nang maharang sa isang checkpoint noong Linggo ng umaga sa lungsod na ito.,"July 5, 2022  12:00am",https://www.philstar.com/pilipino-star-ngayon/probinsiya/2022/07/05/2193158/tandem-suspect-nasabat-sa-checkpoint-convenience-store-hinoldap-1-utas-sa-shootout
"ASF tumama sa Camiguin, pagpasok ng mga baboy bawal","Pansamantalang ipi­nagbabawal sa lalawigan ng Camiguin ang pagpapasok ng mga baboy matapos na makumpirma ang pagkakaroon dito ng kaso ng African Swine Fever (ASF). Ang ban ay idineklara ni Camiguin Governor Xavier Jesus Romualdo kasunod sa report ng Department of Agriculture-Northern Mindanao (DA-10) nang makumpirmang positibo sa ASF ang mga karne ng baboy sa naturang islang lalawigan. Nanawagan din si Romualdo sa mga nag-aa­laga ng baboy na huwag makisali sa pagpapakain ng swill o ng mga scrap ng pagkain, sa halip ay lalo pa nilang pagtibayin ang hakbang na naayon sa biosecurity measures. “The public is likewise advised that the slaughter of pigs outside of the municipal slaughterhouses is a criminal offense punished under Republic Act 9296, otherwise known as the Meat Inspection Code of the Philippines, as amended by RA No. 10536,” ayon sa panawagan. Nakasaad sa ilalim ng batas na ang pagbebenta, paglabas, at pag-alok o pagtanggap para sa pagbebenta o transportasyon sa komersyo ng iligal na kinatay na baboy ay maaaring maharap sa kasong criminal, at kukumpiskahin ang mga ito. Nakapagtala na rin ng 14 na baboy na namatay sa mga bayan ng Pandan at Mambajao sa isinagawang imbestigasyon ng PVO nitong Hunyo 22. Patuloy ang ginagawang pag-depopulate ng mga infected na baboy sa lugar at lahat ng backyard pig farm sa loob ng 500 metro mula sa infected na lugar.",Pansamantalang ipi­nagbabawal sa lalawigan ng Camiguin ang pagpapasok ng mga baboy matapos na makumpirma ang pagkakaroon dito ng kaso ng African Swine Fever (ASF).,"July 5, 2022  12:00am",https://www.philstar.com/pilipino-star-ngayon/probinsiya/2022/07/05/2193154/asf-tumama-sa-camiguin-pagpasok-ng-mga-baboy-bawal
"5 lugar positibo sa red tide, shellfish bawal kainin – BFAR","Iniulat kahapon ng Bureau of Fisheries and Aquatic Resources (BFAR) na may limang lugar sa bansa ang nadiskubreng positibo sa nakalalasong red tide na lampas sa itinatakdang regulatory limit. Anang BFAR, kabilang sa mga naturang lugar na natuklasang kontaminado ng paralytic shellfish poison (PSP) o toxic red tide na lampas sa regulatory limit hanggang noong Hunyo 30, ay ang coastal waters ng Milagros sa Masbate; coastal waters ng Dauis at Tagbilaran City sa Bohol; Dumanquillas Bay sa Zamboanga del Sur; Litalit Bay, San Benito sa Surigao del Norte; at Lia­nga Bay sa Surigao del Sur. Kaugnay nito, pinayuhan din ng BFAR ang publiko na huwag munang mangolekta o kumain ng mga shellfish at alamang na magmumula sa mga naturang lugar dahil ang mga ito’y hindi ligtas para sa human consumption at maaaring magresulta sa pagkalason at pagkamatay. Samantala, ligtas naman umanong kainin ang mga isda, pusit, hipon at mga alimasag na mahuhuli sa mga naturang katubigan, ngunit kaila­ngang ang mga ito ay sariwa at nahugasang mabuti. Dapat din umanong alisin ang mga hasang at bituka ng mga naturang lamang-dagat bago lutuing mabuti at kainin.",Iniulat kahapon ng Bureau of Fisheries and Aquatic Resources (BFAR) na may limang lugar sa bansa ang nadiskubreng positibo sa nakalalasong red tide na lampas sa itinatakdang regulatory limit.,"July 4, 2022  12:00am",https://www.philstar.com/pilipino-star-ngayon/probinsiya/2022/07/04/2192870/5-lugar-positibo-sa-red-tide-shellfish-bawal-kainin-bfar
Magsasaka naghamon ng away kinatay na parang hayop,"Nagmistulang kinatay na hayop ang isang magsasaka makaraang pagtatagain nang kanyang hinamon ng away sa Sitio Centro, Barangay Aurin sa ba­yang ito, kamakalawa ng umaga. Kinilala ng pulisya ang biktima na si Efren Aureada, 40, may asawa at residente ng Barangay Pagkakaisa habang naaresto naman ang suspek na si Ryan Saunar, 45, residente ng nasabi ring lugar. Lumalabas sa imbestigasyon na bandang alas-7:30 ng umaga habang nag-aalmusal ang suspek sa loob ng kanilang bahay ay nakarinig siya ng sigaw mula sa labas. Nang dumungaw sa bintana ang suspek ay nakita niya ang biktima na lasing na hinahamon siya ng away kaya kumuha siya ng itak sa kusina at lumabas. Agad na tinaga ng suspek ang naghahamon na biktima sa katawan na bagama’t sugatan ay nagawang tumakbo. Gayunman, hinabol pa rin ng suspek at nang abutan ay pinagtataga sa ulo at leeg hanggang tuluyang malagutan ng hininga. Inaalam pa ng pulisya ang ugat ng hindi pagkakaunawaan ng dalawa.","Nagmistulang kinatay na hayop ang isang magsasaka makaraang pagtatagain nang kanyang hinamon ng away sa Sitio Centro, Barangay Aurin sa ba­yang ito, kamakalawa ng umaga.","July 4, 2022  12:00am",https://www.philstar.com/pilipino-star-ngayon/probinsiya/2022/07/04/2192871/magsasaka-naghamon-ng-away-kinatay-na-parang-hayop
4 Chinese kidnappers timbog sa raid sa Cavite,"Apat na Chinese national na suspek sa pagdukot sa kanilang mga kababayan sa Quezon City na manggagawa ng isang Philippine Offshore Gaming Operator (POGO) firm ang naaresto sa isina­gawang pagsalakay sa kanilang hideout sa Bacoor City, Cavite, ayon sa PNP-Criminal Investigation and Detection Group (CIDG) kahapon. Kinilala ng CIDG ang mga nadakip na sina Jerry Hong, 32-anyos, Huang Yang Hui, 31, Xiang Long Huang, 29, at isang kasamang babae na si Yang Yuan, 28. Sila ay naaresto ng mga pulis sa ilalim ng superbisyon ni CIDG director Maj. Gen. Eliseo Cruz sa isinagawang raid sa kanilang pinagtataguan sa loob ng isang subdivision sa Barangay Mambog IV, Bacoor City dakong alas-2 ng hapon noong Biyernes. Ang apat na suspek ay ang target ng ikinasang hot pursuit operation ng pulisya matapos ang ginawa nila umanong pagdukot sa pitong kapwa Chinese na POGO workers sa Barangay Mariana, ng nasabi ring araw. Ayon kay Col. Randy Glenn Silvio, hepe ng CIDG National Capital Region Field Unit, ang mga biktima na kinabibilangan ng apat na babae at tatlong lalaking Tsino ay kinidnap ng anim na lalaki na armado ng maigsi at mahahabang armas sa kanilang tirahan sa panulukan ng Gilmore at 11th Streets dakong ala-1 ng mada­ling-araw. Ang insidente ay inireport ng driver ng mga biktima sa pulisya na agad namang nagkasa ng dragnet operation hanggang sa matunton ang mga suspek. Nasamsam mula sa mga suspek ang isang kalibre .45 na baril, mga identification cards ng mga biktima at kanilang cellphones. Nabigo namang ma­tagpuan sa lugar ang mga biktima kaya nagsasagawa pa ang CIDG ng follow-up operation upang sila ay matunton. Ang mga suspek ay nakapiit na at nakatakdang sampahan ng mga kasong kidnapping, serious illegal detention, robbery at illegal possession of a firearm. Samantala, sinabi ni Silvio na marami na silang natatanggap na impormasyon na laganap ang pagdukot sa mga Chinese na karamihan ay POGO employees sa nagdaang mga buwan. “Based on information, the relatives of the victims will be contacted by their abductors who were also Chinese nationals and will demand for ransom to be paid thru virtual currency,” pahayag ni Silvio. Iba pang modus aniya ng sindikato ay ibinebenta ang kanilang mga biktima sa ibang POGO firms sa Metro Manila at ibang kalapit na lalawigan.",,"July 4, 2022  12:00am",https://www.philstar.com/pilipino-star-ngayon/probinsiya/2022/07/04/2192879/4-chinese-kidnappers-timbog-sa-raid-sa-cavite
2 lalaki haharap sa reklamo nang mabistong 'naglilibing ng buhay na aso',"Isang concerned citizen ang nakasaksi sa paglalagay ng buhay na aso sa hukay sa San Mateo, Rizal — bagay na ikinabahala ng ilang animal welfare advocates. Nakunan ni JD Toreja ang paglalagay ng aso sa hukay habang dumadaan at doon na raw niya naisipang kunan ang pangyayari. Sa video, makikitang nakagapos ang aso at naghihina na.  ""Buhay pa 'yung aso! Nililibing niyo eh!"" sabi ng isang lalaki sa isa pa sa  Facebook video  na in-upload nitong Huwebes.     Makikita ang dalawang lalaking nakatayo sa tabi ng hukay sa harap ng isang simbahan. Ayon sa blotter sa Barangay Silangan, akala raw nila ay wala ng buhay ang aso ngunit nang paluin at tusukin ng tubo ang hayop ay bigla itong umiyak. ""Ini-expect nila ay patay na, 'yun pala ay buhay pa. Agarang pinuntahan ng aking mga barangay pulis dahil may isang constituent na nagsabi na may asong inililibing,"" ani Larisa Adora, chairperson ng Barangay Silangan sa  panayam  sa GMA News. Ayon pa sa Barangay, ibinigay nila ang aso sa Strays Worth Saving (SWS), isang non-government organization. Dinala pa raw sa beterinaryo ang aso upang tignan ang kalagayan ngunit binawian rin ito ng buhay kalaunan dahil sa mga tinamong injury.  Sabi naman sa local leader ng simbahan, mga trabahador sa kaharap na construction site ang mga lalaki. Sinabi raw sa kanilang iniwan lang sa harap ng simbahan ang asong nanghihina at noo'y may mga galis pa. Dagdag pa ng naturang local leader, naawa sila sa aso at para hindi na bumaho ay inilagay na lang nila ito sa hukay. Base sa video, mariing iginiit ng mga lalaking hindi nila ililibing ang aso. Aniya ""inilagay lang diumano nila ito sa hukay."" Dismayado naman ang Philippine Animal Welfare Society (PAWS) sa sinapit ng aso. ""Ang buhay na hayop ay nakakaramdam katulad nating tao. Kung 'di nila ma-grasp iyong concept na iyon, nakakadismaya, nakakalungkot,"" sabi ni Anna Cabrera, executive director ng PAWS sa GMA News.  Bagama't patay na ang aso, itutuloy pa rin ng SWS ang pagsasampa ng kaso sa mga suspek. Kung mapatunayang lumabag sa Animal Welfare Act, pagbabayarin sila ng multang aabot sa hanggang P250,000 o hanggang dalawang taong pagkakakulong.   — Philstar.com intern John Vincent Pagaduan","Isang concerned citizen ang nakasaksi sa paglalagay ng buhay na aso sa hukay sa San Mateo, Rizal — bagay na ikinabahala ng ilang animal welfare advocates.","July 4, 2022  1:38pm",https://www.philstar.com/pilipino-star-ngayon/probinsiya/2022/07/04/2192975/2-lalaki-haharap-sa-reklamo-nang-mabistong-naglilibing-ng-buhay-na-aso
"Biker inararo ng truck, patay","Isang 40-anyos na biker ma­tapos magulungan ng isang Elf truck habang binabaybay ang kalsada sa bayan ng Magallanes, Cavite kamakalawa ng gabi. Naisugod pa sa Ta­gaytay Medical Center ang biktimang si Macario Calingasan, nasa hustong gulang subalit hindi na ito umabot nang buhay habang kinilala naman ang driver ng truck na si Jerico Dime, 26-anyos. Sa ulat ni P/Staff Sgt. Eddie Gomba Jr., may hawak ng kaso, nagbibisekleta ang biktima habang binabagtas ang kahabaan ng kalsada na sakop ng Barangay Medina ng naturang bayan nang araruhin ng kasunuran niyang truck na minamaneho ni Dime. Dahil sa pinsala sa katawan at ulo nito, hindi na umabot pang buhay ang biktima sa ospital.","Isang 40-anyos na biker ma­tapos magulungan ng isang Elf truck habang binabaybay ang kalsada sa bayan ng Magallanes, Cavite kamakalawa ng gabi.","July 5, 2022  12:00am",https://www.philstar.com/pilipino-star-ngayon/probinsiya/2022/07/05/2193150/biker-inararo-ng-truck-patay
Mag-utol na ‘tulak’ tiklo sa buy-bust,"Magkasama hanggang sa kulungan ang magkapatid na lalaki na hinihinalang tulak ng ipinagbabawal na droga makaraang malambat sa buy-bust operation sa Purok Sampaguita, Barangay Ilayang Iyam ng lungsod na ito, kamakalawa ng gabi. Sa ulat ni P/Lt. Col. Reynaldo Reyes, city chief of police, nakilala ang mga suspek na sina Antonio Ferrer, 48, at kapatid niyang si Bryan, 38, na nagsisilbi ring partner-in-crime nito. Ayon kay P/Lt. Jerome R Ubaldo, hepe ng Intelligence at Drug Enforcement Unit (DEU) ng Lucena City Police, isinagawa nila ang operasyon laban sa magkapatid matapos na makatanggap ng sumbong mula sa mga residente na nagpapatuloy ang dalawa sa iligal na gawain sa kabila na sila ay na­ging produkto ng “Oplan Tokhang” at moral recovery program ng lokal na pamahalaan. Kinumpirma ni Barangay Kagawad Arnel Abellanosa na ang magkapatid ay kabilang sa napagkalooban ng pamahalaan ng halagang P10,000 bilang tulong sa pagbabagong buhay. Aabot sa anim na plastic sachet na nag­lalaman ng hinihinalang shabu na nagkakahalaga ng mahigit sa P50,000 ang nakum­piska sa magkapatid na ngayon ay kapwa kinasuhan ng paglabag sa R.A. 9165 o Comprehensive Dange­rous Drugs Act of 2002.","Magkasama hanggang sa kulungan ang magkapatid na lalaki na hinihinalang tulak ng ipinagbabawal na droga makaraang malambat sa buy-bust operation sa Purok Sampaguita, Barangay Ilayang Iyam ng lungsod na ito, kamakalawa ng gabi.","July 5, 2022  12:00am",https://www.philstar.com/pilipino-star-ngayon/probinsiya/2022/07/05/2193152/mag-utol-na-tulak-tiklo-sa-buy-bust
Mt. Bulusan nagtala ng 129 volcanic quakes,"Iniulat kahapon ng Philippine Institute of Volcanology and Seismology (Phivolcs) na nakapagtala sila ng 129 volcanic earthquakes sa Mount Bulusan sa Sorsogon, nitong nakalipas na 24-oras, mula sa dating 15 lamang sa nakalipas na monitoring period. Sa bulletin na inilabas nitong Linggo, sinabi ng Phivolcs na ang bulkan ay nagbuga rin ng 556 tonelada ng sulfur dioxide flux noong Hulyo 2. Ang moderate plume emissions ay umabot naman sa 150 metro ang taas, at tinangay patungong northwest at west-northwest. Binalaan din ng ahensiya ang mga residente na naninirahan sa paligid ng river channels hinggil sa posibleng pag-agos ng lahar kung magkakaroon ng mala­lakas at matagal na mga pag-ulan sa lugar. Una nang nakapagtala ang Phivolcs ng phreatic eruptions sa bulkan noong Hunyo 5 at 12, sanhi upang matabunan ng abo ang ilang barangay doon. Nakataas pa rin naman ngayon ang Alert Level 1 sa bulkan, na nananatili pa rin ang pamamaga, at nanga­ngahulugang posible pa ring magkaroon ng panibagong phreatic eruption sa mga susunod na araw.",,"July 4, 2022  12:00am",https://www.philstar.com/pilipino-star-ngayon/probinsiya/2022/07/04/2192875/mt-bulusan-nagtala-ng-129-volcanic-quakes
Bulkang Kanlaon patuloy sa pag-aalburoto,"Patuloy ang pag-aalburoto ng Mt. Kanloan sa Negros matapos makapagtala ito ng 21 volcanic earthquakes sa nakalipas na 24 oras. Ayon sa Philippine Institute of Volcano­logy and Seismology (Phivolcs), nagluwa rin at nakapagtala ang Bulkang Kanlaon ng asupre na umaabot ng 151 tonelada sa isang araw. Bagama’t walang plume na namonitor sa bulkan, kinakitaan naman ito ng bahagyang pamamaga.  Nananatiling nasa alert level 1 ang status sa bulkan kaya patuloy na pinagbabawal sa mga tao na pumasok sa loob ng apat na kilometrong radius Permanent Danger Zone (PDZ). Ipinagbabawal din ng Phivolcs ang magpalipad ng anumang sasakyang panghimpapawid malapit sa bu­nganga ng bulkan dulot ng inaasahang biglaang phreatic explosions o pagputok ng steam.",Patuloy ang pag-aalburoto ng Mt. Kanloan sa Negros matapos makapagtala ito ng 21 volcanic earthquakes sa nakalipas na 24 oras.,"July 5, 2022  12:00am",https://www.philstar.com/pilipino-star-ngayon/probinsiya/2022/07/05/2193156/bulkang-kanlaon-patuloy-sa-pag-aalburoto
"Malaysian dinukot sa Pasay, na-rescue sa Cavite                       ","Matagumpay na nasagip ng pulisya ang isang Malaysian national na dinukot ng apat na lala­ki kabilang ang tatlo umanong Chinese sa Pasay City sa isinagawang rescue operations sa Cavite noong Linggo ng umaga. Kinilala ni Lt. Col. Norman Rañon, City police chief, ang biktima na si Cheong Hock Nian, Malaysian citizen at empleyado ng isang Philippine Offshore Gaming Operator (POGO) firm. Ayon kay Rañon, si Nian ay natagpuan at na-rescue ng police tracker team sa loob ng comfort room (CR) ng isang paupahang apartment ng Sola Villas Garden habang nakaposas ang parehong kamay at mga paa nito sa may Tagaytay-Calamba Highway sa Brgy. Sungay East noong Linggo dakong alas-10 ng umaga. Agad na tinanggalan ng mga posas sa kamay at paa ang biktima at dinala sa Ospital ng Tagaytay para malapatan ng lunas. Lumalabas sa im­bestigasyon na dinukot ang naturang Malaysian ng tatlong Tsino at isang Pinoy sa isang malaking casino sa Pasay City noong Sabado ng gabi at puwersahang isinakay umano sa isang itim na van saka dinala sa Tagaytay City. Sinabi ni Rañon na humingi ang mga kidnaper sa biktima ng ha­lagang P500,000 bilang ransom money habang nakikipagnegosasyon siya sa loob ng behikulo kapalit ng kanyang kalayaan. “Nian was able to manage to seek help from a resident who was passing-by at the area when two of his abductors were sleep, Prompted, a resident immediately reported at the station,” pahayag ni Rañon.   Hiniling ni Rañon na huwag munang pangalanan ang tatlong Chinese at kasabwat na Pinoy dahil sa isinasagawa pang police operation.   Aniya, tinitingnan na nila ang koneksyon sa sugal at sindikato sa loob ng nasabing casino na motibo ng pagdukot sa biktima.",Matagumpay na nasagip ng pulisya ang isang Malaysian national na dinukot ng apat na lala­ki kabilang ang tatlo umanong Chinese sa Pasay City sa isinagawang rescue operations sa Cavite noong Linggo ng umaga.,"July 5, 2022  12:00am",https://www.philstar.com/pilipino-star-ngayon/probinsiya/2022/07/05/2193157/malaysian-dinukot-sa-pasay-na-rescue-sa-cavite-
Domeng nakalabas na sa PAR,"Nakalabas na ng Philippine Area of Responsibility (PAR) ang Tropical Storm Domeng. Batay sa 11:00 am  advisory ng PAGASA, namataan si Domeng sa 990 kilometro silangan hilagang silangan ng Extreme Northern Luzon. Taglay ni Domeng ang lakas ng hangin na umaabit sa 85 kilometro kada oras at may pagbugso ng hangin na umaabot sa 105 kilometro bawat oras. Ayon sa Pagasa hindi direktang nakaapek­to sa archipelago si Domeng.",Nakalabas na ng Philippine Area of Responsibility (PAR) ang Tropical Storm Domeng.,"July 3, 2022  12:00am",https://www.philstar.com/pilipino-star-ngayon/probinsiya/2022/07/03/2192589/domeng-nakalabas-na-sa-par
"Bahay pinasok: Ama niratrat, anak sugatan","Pinagbabaril hanggang sa mamatay ang isang obrero ng hindi nakikilalang salarin na nanloob sa kanilang bahay habang nasugatan ang kanyang anak na menor de edad kamakalawa ng gabi sa Maulawin Street, Barangay Pahinga Norte. Ang biktima na nagtamo ng mga tama ng bala sa ulo at iba’t ibang parte ng katawan ay kinilalang si Abril Buenavista, 34 samantalang ginagamot sa Peter Paul Hospital dahil sa tama ng ligaw na bala sa kamay ang 12-anyos nitong anak na si Khysalin. Ayon sa pulisya, habang nakaupo sa loob ng kanyang bahay ang biktima kasama ang kanyang anak dakong alas-8:40 ng gabi nang biglang pumasok ang hindi nakikilalang lalaki na armado ng ‘di pa batid na kalibre ng baril at nakasuot ng bull cap at jacket na kulay itim. Pagkakita umano sa biktima ay walang sabi-sabing pinaulanan ng punglo ng suspek saka mabilis na tumakas.","Pinagbabaril hanggang sa mamatay ang isang obrero ng hindi nakikilalang salarin na nanloob sa kanilang bahay habang nasugatan ang kanyang anak na menor de edad kamakalawa ng gabi sa Maulawin Street, Barangay Pahinga Norte.","July 4, 2022  12:00am",https://www.philstar.com/pilipino-star-ngayon/probinsiya/2022/07/04/2192868/bahay-pinasok-ama-niratrat-anak-sugatan
20 ‘tulak’ huli sa serye ng buy-bust,"CAVITE, Philippines - Umabot sa 20 na hinihinalang tulak ng droga kabilang ang walong babaeng naaresto ng Cavite Police sa isinagawang buy-bust operation sa magkakahiwalay na lugar sa lalawigan. Isinagawa ang magkakahiwalay na buy-bust operation sa pagitan ng alas-1:35 kamakalawa ng hapon hanggang alas-2:00 Sabado ng madaling araw sa tatlong lungsod at apat na bayan sa Cavite. Nanguna ang lungsod ng Dasmariñas sa pinakamaraming mga hinihinalang drug pusher na inaresto na nasa anim, habang tig-apat sa Cavite City at Silang; tig-dalawa naman sa Naic at Bacoor City at tig-isa sa Alfonso at General Mariano Alvarez (GMA) o kabuuan na 20 katao. Sa nasabing bilang, walo rito ay babae mula sa Dasmariñas City at Cavite City na tig-apat habang tig-isa mula sa Naic at Silang.","CAVITE, Philippines - Umabot sa 20 na hinihinalang tulak ng droga kabilang ang walong babaeng naaresto ng Cavite Police sa isinagawang buy-bust operation sa magkakahiwalay na lugar sa lalawigan.","July 3, 2022  12:00am",https://www.philstar.com/pilipino-star-ngayon/probinsiya/2022/07/03/2192590/20tulak-huli-sa-serye-ng-buy-bust
"Estudyanteng siga binaril ng PNP doctor, utas!","Dahil umano sa pagtatanggol sa sarili, binaril at napatay ng isang doktor ng Philippine National Police (PNP) ang isang diumano’y sigang estudyante makaraang sumiklab ang kaguluhan sa isang bar sa Davao City nitong Sabado ng madaling araw. Sa report ng Davao City Police, arestado ang suspect na si Dr. Marvin Rey Andrew Pepino, non–uniformed personnel na nagsisilbi sa Police Regional Office (PRO) ng Davao Region at residente ng Bajada ng lungsod na ito. Base sa imbestigasyon, dakong ala-1 ng madaling araw nang makatanggap ng report ang San Pedro Police Station ng Davao City hinggil sa komosyon sa pagitan ng dalawang grupo na pawang nasa impluwensya ng alak sa Lugar Bar na matatagpuan sa kahabaan ng Esquena de Tavera Building sa panulukan ng V. Mapa at J. Camus Extension Street sa nasabing siyudad. Tinangka namang awatin ni Police Corporal Ropel Gersalino ng nasabing himpilan ang dalawang partido upang masawata ang kaguluhan at pagdanak ng dugo kung saan ang grupo ng biktimang si Amir Mangacop, isang estudyante ng Brgy. 19-B ng lungsod na ito ang higit umanong nakalalamang ng lakas kumpara sa grupo naman ng nasabing doktor. Sinasabing ang grupo ni Mangacop ay kinatatakutan sa lugar na palaging napapaaway sa mga bar. Binalewala umano ng grupo ni Mangacop ang pag-awat sa kanila ng pulis na si Gersalino at inatake si Pepino na napilitang ipagtanggol ang sarili gamit ang kaniyang armas. Ilang magkakasunod na putok ng baril ang pinakawalan ni Pepino na sumapol sa katawan ng estudyante. Nagpulasan naman ng takbo ang mga kasamahan ni Mangacop matapos itong duguang bumulagta. Bagama’t naisugod pa sa Davao Doctors Hospital ang biktima pero  idineklara nang dead-on-arrival. Narekober ng mga imbestigador na nagresponde sa crime scene ang isang cal 9 MM Glock 43 na may magazine at anim na bala.",,"July 3, 2022  12:00am",https://www.philstar.com/pilipino-star-ngayon/probinsiya/2022/07/03/2192598/estudyanteng-siga-binaril-ng-pnp-doctor-utas
Doktora Helen Tan nanumpa na bilang 1st lady governor ng Quezon,"Nanumpa na si da­ting 4th District Rep. Dr. Helen Tan bilang kauna-unahang babaeng gobernadora sa lalawigan ng Quezon matapos ang landslide victory nito sa katatapos na Mayo 9, 2022 elections. Si Doktora Tan ay nanumpa sa tungkilin nitong Hulyo 1 kay Justice Jhosep Lopez habang nakapatong ang kaliwang palad ng kamay nito sa Bibliya na hawak ng kanyang asawang si Engr. Ronnel Tan. Sa kanyang talum­pati, sinabi ni Gov. Tan na --- “tapos na ang pagwawalang bahala sa kapakanan ng maliliit sa lipunan. Panahon na ng serbisyong may kabuluhan at pakikinabangan ng lahat. Mula sa Distrito Kwatro at ngayon sa buong Lalawigan ng Quezon, handog natin ang “Serbisyong Tunay At Natural para sa bawat tao, para sa bawat komunidad, para sa bawat sektor, para sa bawat barangay, para sa bawat bayan at siyudad patungo sa isang “Isang Malusog at Asensadong Lalawigan na Iniangat ng Maasahang Serbisyo at Makapangyarihang Mamamayan. Ipinangako ni Tan na bibigyan nito ng importansya ang kalusugan ng lahat ng mamamayan ng Quezon kasabay ng pagbibigay serbisyo sa edukasyon, agrikultura, kabuhayan, inprastraktura, kalikasan, services for education, agriculture, kapaligiran at turismo at mabuting pamamahala. Kasunod ito sa kanyang matagumpay na livelihood, infrastructure HEALING agenda sa ika-4 na distrito ng Quezon. Bilang may akda ng landmark na batas na “Universal Health Care Act”, ipinangako ni Gov. Tan ang kanyang paninindigan sa mamamayan ng Quezon na magkaroon ito ng access sa komprehensibong bahagi ng kalidad at cost-effective, promotive, preventive, curative, rehabilitative at palliative na serbisyong pangkalusugan. Dumalo sa makasaysayang inagurasyon sa Quezon Convention Center ang miyembro ng pamilya Tan sa pangu­nguna ni DPWH Regional Director Ronnel Tan, mga VIPs at mga national at local officials at mula sa religious sector at militar.","Nanumpa na si da­ting 4th District Rep. Dr. Helen Tan bilang kauna-unahang babaeng gobernadora sa lalawigan ng Quezon matapos ang landslide victory nito sa katatapos na Mayo 9, 2022 elections.","July 3, 2022  12:00am",https://www.philstar.com/pilipino-star-ngayon/probinsiya/2022/07/03/2192592/doktora-helen-tan-nanumpa-na-bilang-1st-lady-governor-ng-quezon
"Dalagita pumalag sa rape, pinagsasaksak","Nasa malubhang kalagayan ngayon ang isang 15-anyos na dalagita makaraang pagsasaksakin ng rapist na nagtangkang humalay dito nang puma­lag ang biktima sa Brgy. Bagong Silang 1, Guinayangan, Quezon nitong Biyernes. Sa report ng Quezon Police, ang biktimang itinago sa pa­ngalang Sandra ay pa­tuloy na nilalapatan ng lunas sa Saint Peter Hospital sa Calauag, Quezon sanhi ng mga tinamong saksak sa iba’t ibang bahagi ng kaniyang katawan. Base sa imbestigas­yon ng pulisya, nangyari ang insidente sa Brgy. Bagong Silang 1, Guina­yangan ng lalawigang ito bandang alas-12:20 ng madaling araw pero hapon na ng maiulat sa pulisya. Ayon sa pamilya ng biktima, kasalukuyang natutulog si Sandra sa loob ng kaniyang silid ng maalimpungatan ito nang maramdamang may humihimas sa kaniyang binti. Pagdilat ng mga mata ng biktima ay la­king gulat nito nang makita ang suspect na kinilalang si Darwin Arellano agad naman itong tinutukan ng matalim na kutsilyo sa leeg sabay sabing huwag sisigaw at huwag ding manlalaban kung saan binantaan ang biktima na gigilitan umano ng leeg. Pinahawakan uma­no ng rapist ang kaniyang ari sa biktima kung saan tuluyan na sana itong hahalayin pero sinipa ito sa tiyan ng dalagita. Dahilan napurnada ang buhong na suspect ay nagalit ito at pinasasaksak ang dalagita saka mabilis na tumakas. Ang dalagita ay agad namang isinugod sa pagamutan ng kaniyang pamilya. Nasakote naman ang suspect sa isina­gawang follow-up ope­ration ng mga awto­ridad na ngayo’y kasalukuyan nakapiit at nahaharap sa kasong attempted rape with frustrated homicide.","Nasa malubhang kalagayan ngayon ang isang 15-anyos na dalagita makaraang pagsasaksakin ng rapist na nagtangkang humalay dito nang puma­lag ang biktima sa Brgy. Bagong Silang 1, Guinayangan, Quezon nitong Biyernes.","July 3, 2022  12:00am",https://www.philstar.com/pilipino-star-ngayon/probinsiya/2022/07/03/2192593/dalagita-pumalag-sa-rape-pinagsasaksak
"Habilin ni lolo, tinupad ng apo: Abogado naging mayor ng bayan","Tinupad ng isang abogado ang habilin ng isang lolo na nasa banig ng karamdaman na maging isang punong bayan at sundan ang legasiya na iniwan nito matapos pamunuan ang bayan ng 14 na taon. Hindi binigo ni Laur Mayor Atty. Christopher “Tupe” Daus, ang huling habilin ng namayapa niyang lolo na si da­ting Laur Mayor Gabriel Daus na maging pinuno ng kanilang bayan, sa edad na 43. “Apo, hindi na ako magtatagal pa sa mundong ito, gusto ko makapagtapos ka ng iyong pag-aaral at sundan mo ang na­ging yapak ko,” ito umano ang huling habilin ni lolo Gabriel habang nasa isang pagamutan sa Cabana­tuan City sa kaniyang apo na si Tupe, na 15-anyos pa lamang noong taong 1994 at isang high school seminarian sa Maria Assumpta Seminary. Ito ang sikretong ngayon lang ibinida sa publiko ng abogadong alkalde na itinaon niya sa kanyang panunumpa ng tungkulin sa bayan na ginanap sa Laur Central Elementary School na sinaksihan ng libu-libo nitong kababayan. Kasamang nanumpa si Atty. Daus bilang ma­yor at apat na nanalong konsehal ng bayan na sina Christopher Bryan Bayro, Niko Gabriel at re-electionist na sina Marina Padilla at Raymundo Lulunan sa harap ni RTC Judge John Voltaire Venturina, noong Hunyo 29. Ayon sa matatanda ng bayan, minahal at tinangkilik ang lolo ni Tupe na si dating Mayor Gabriel Daus na nanungkulan noong panahon ni dating Pangulong Ferdinand Marcos Sr., mula 1964-1971 at 1979-1986.",Tinupad ng isang abogado ang habilin ng isang lolo na nasa banig ng karamdaman na maging isang punong bayan at sundan ang legasiya na iniwan nito matapos pamunuan ang bayan ng 14 na taon.,"July 4, 2022  12:00am",https://www.philstar.com/pilipino-star-ngayon/probinsiya/2022/07/04/2192865/habilin-ni-lolo-tinupad-ng-apo-abogado-naging-mayor-ng-bayan
"‘Domeng’ tumama sa Batanes, inaasahang lalabas sa PAR ngayon","Napanatili kahapon ng Tropical Depression “Domeng” ang lakas habang kumikilos sa northward direction sa bansa matapos ang pagtama nito sa Batanes kahapon. Base sa 5:00 a.m. advi­sory ng (Pagasa), maaa­ring umabot sa tropical storm category si Domeng. Huling namataan si Domeng sa 950 kilometro ng silangan ng Basco, Batanes taglay ang ha­ngin na umaabot sa 55 kilometro kada oras malapit sa gitna at may pagbugso ng hangin na umaabot sa 70 kilometro kada oras. Ayon sa Pagasa, magdudulot ng pag-ulan ang monsoon trough at southwest monsoon na pinalakas pa ng Tropical Depression Domeng at Tropical Storm Chaba o Caloy sa Central at Southern Luzon. Sa ngayon, wala pang tropical cyclone wind signal na itinataas ang Pagasa. Gayunman, inaasa­hang lalabas sa Philippine Area of Respon­sibility (PAR) ang Tro­pical Depression Domeng nga­yong Sabado.",Napanatili kahapon ng Tropical Depression “Domeng” ang lakas habang kumikilos sa northward direction sa bansa matapos ang pagtama nito sa Batanes kahapon.,"July 2, 2022  12:00am",https://www.philstar.com/pilipino-star-ngayon/probinsiya/2022/07/02/2192476/domeng-tumama-sa-batanes-inaasahang-lalabas-sa-par-ngayon
Cagayan niyanig ng magnitude 6 na lindol,"Niyanig ng malakas na lindol na nasa magnitude 6 ang lalawigan ng Cagayan ng madaling araw kahapon. Ayon sa Philippine Institute of Volcano­logy and Seismology (Phivolcs), dakong alas-2:40 ng madaling-araw nang tumama ang lindol na ang sentro ay nasa 017 kilometro ng timog silangan ng Dalupiri Island, Calayan, Cagayan. Umaabot naman sa 043 kilometro ang lalim ng lupa ng lindol at tectonic ang pinagmulan ng naturang pag­yanig. Dulot nito, naramdaman ang lakas ng lindol sa Intensity 5 sa Dalupiri island, Claveria, Sta. Praxedes, Sta. Ana, Sanchez Mira, Aparri, Calayan, Ballesteros, Abulug, at Pamplona sa Cagayan; Adams, Pagudpud, at Bangui sa Ilocos Norte; at mga bayan ng Flora at Luna sa Apayao. Intensity 4 sa Tuguegarao City, Tuao, Gonzaga, Lal-lo, Gattaran, Alcala, Amulung, Enrile, at Peñablanca, Cagayan; Burgos, San Nicolas, Batac, Pasuquin, Bacarra, Laoag City, Vintar, Dingras, Sarrat, Solsona, at Paoay, Ilocos Norte; Sinait, Ilocos Sur; Conner, Apayao. Intensity 3 sa Rizal, at Sto. Niño, Cagayan; Vigan City, Cabugao, San Juan, Magsi­ngal, Candon City, Sta. Lucia, Sto. Domingo, Narvacan, Santa, San Vicente, Tagudin, Banayoyo, Suyo, Alilem, Santiago, Bantay, Santa Catalina, Caoayan, Cervantes, Gali­muyod, Burgos, Nagbukel, San Esteban, San Ildefonso, Sugpon, Sigay, at Sta. Maria, Ilocos Sur; Peñarrubia, Tayum, at Bangued, Abra; Cabagan, Isabela. Intensity 2 sa San Fernando City, Sudipen, San Juan, and Bangar, La Union; Tabuk City, Kalinga; La Paz, Manabo, Pidigan, at Lagayan, Abra Intensity I - Cauayan, Isabela. Ayon sa Phivolcs, asahan na ang pagkakaroon ng aftershocks sa naganap na paglindol.",,"July 2, 2022  12:00am",https://www.philstar.com/pilipino-star-ngayon/probinsiya/2022/07/02/2192479/cagayan-niyanig-ng-magnitude-6-na-lindol
"Barangay chairman inambus ng tandem, patay!","Patay ang isang barangay chairman matapos tambangan at pagbabarilin ng dalawang hindi pa nakilalang lalaki ilang oras matapos itong dumalo sa isang birthday party sa San Miguel, Bu­lacan kamakalawa ng gabi. Kinilala ni P/Col. Charlie Cabradilla, hepe ng Bulacan Police ang nasa­wing biktima na si Marvin Avendaño, 48-anyos, tserman ng Brgy. San Jose ng nabanggit na bayan. Ayon sa imbestigas­yon ng pulisya, ang bik­tima ay pauwi na sa kanilang tahanan galing sa birthday party lulan ng kaniyang pickup (ABJ-5205) nang harangin ito sa daan ng dalawang lalaki na nakatayo sa tabi ng kalsada. Agad na pinagbabaril ng mga suspect ang biktima na napuruhan ng tama ng bala sa leeg at dibdib na siyang agaran nitong ikinasawi. Matapos tamaan ng mga bala, tuluy-tuloy pang sumalpok ang behikulo ng biktima sa isang poste sa tabing kalsada. Ang mga salarin ay mabilis na nagsitakas matapos ang insidente na sinamantala ang pagkakagulo ng mga tao sa lugar.",,"July 3, 2022  12:00am",https://www.philstar.com/pilipino-star-ngayon/probinsiya/2022/07/03/2192595/barangay-chairman-inambus-ng-tandem-patay
Magdyowa timbog sa P3.4 milyong shabu,"Kapwa kalaboso ang mag-live in partners matapos maaresto at makuhanan ng higit sa 3.4 milyong pisong halaga ng shabu sa ginawang buy-bust ng mga ahente ng Phi­lippine Drug Enforcement Agency (PDEA) sa Zone-3,Brgy.Matacla ng bayang ito kamakalawa ng umaga. Kapwa sinampahan ng kasong paglabag sa Comprehensive Dange­rous Drugs Act of 2002 ang mga suspek na kinilalang sina Naneth Formalejo Obias, 33-anyos at Anthony Ranin Ariola, 23, pawang residente ng naturang lugar. Sa ulat, dakong alas-6:30 ng umaga, makaraang magpositibo sa ilang araw na surveillance at test buy ay agad inilatag ang buy-bust ope­ration ng mga ahente ng Philippine Drug Enforcement Agency (PDEA)-Camarines Sur at PDEA-Regional Special Enforcement Team sa overall supervision ni regional director Atty. Gil Pabilona, sa tulong ng pulisya. Hindi na nakatakas pa ang magdyowang suspek matapos arestuhin ng mga operatiba makaraang iabot sa poseur buyer ang biniling droga. Nabawi sa mga suspek ang ilang sachet ng shabu at dalawang malalaking bungkos ng plastic bag na may lamang shabu na tumi­timbang ng 510 gramo at nagkakahalaga ng P3,468,000.","Kapwa kalaboso ang mag-live in partners matapos maaresto at makuhanan ng higit sa 3.4 milyong pisong halaga ng shabu sa ginawang buy-bust ng mga ahente ng Phi­lippine Drug Enforcement Agency (PDEA) sa Zone-3,Brgy.Matacla ng bayang ito kamakalawa ng umaga.","July 2, 2022  12:00am",https://www.philstar.com/pilipino-star-ngayon/probinsiya/2022/07/02/2192474/magdyowa-timbog-sa-p34-milyong-shabu
DPWH execs kakasuhan ni Magalong ng graft sa maanomalyang infra projects,"Mismong si Mayor Benjamin Magalong ang maghahain ng kasong graft sa Office of the Ombudsman laban sa mga opis­yales ng Baguio City District Engineering Office (BCDEO) ng Dept. of Public Works and Highways (DPWH) kaugnay sa umano’y maanomal­yang infrastructure projects sa lungsod. Hawak ni Magalong ang kanyang affidavit-complaint na na-subscribed at pinanumpaan nito sa City Prosecutor’s Office noong Biyernes bilang preparasyon sa paghahain niya ng kaso sa Ombudsman sa Quezon City na inaasahan ngayong Lunes. Ang reklamo ay nakadirekta laban sa walong opisyal at empleyado ng BCDEO-DPWH na kinabibilangan ng kanilang chief engineer na si Engr. Rene Zarate, Assistant District Engineer Glen Reyes, at iba pang engineers mula sa tanggapan ng administrative officer, Tinukoy ni Magalong na ang reklamo ay base sa paglabag sa section 3, paragraph G ng Republic Act No. 3019 o the Anti-Graft and Corrupt Practices Act kaugnay sa isang proyekto sa may Bonifacio Street na sinasabi niyang “substandard”. “Basically yung content ng complaint is entering into a contract which is disadvantageous to the government at marami pa kaming ipa-file laban sa BCDEO since marami kaming nadi-discover na projects na substandard and defective,” ani Ma­galong. Nadismaya si Ma­galong dahil sa kabila ng serye ng kanilang pagpupulong at babala sa mga district officers ay patuloy ang kanilang maling Gawain. “Ganun parin, very consistent sila sa substandard projects,” pahayag ni Magalong. Naunang sinabi ni Magalong na nais niyang isulong ang test case sa isang tanggapan ng gobyerno upang ipakita na ang lokal na pamahalaan ay seryoso na mapatigil ang korapsyon. Idinagdag ni Ma­galong na inihahanda na nila ang mga ebidensya at sa paghahain ng karagdagang reklamo sa iba pang proyekto kabilang ang gusali ng Department of Education, na sa pagtaya nito ay parehong substandard. “Nagpadala na nga ang DPWH ng tao nila rito para talagang sila na ang mag-inspect sa mga projects at nakita naman talaga nila na substandard and defective kaya lang after 8 months wala pa rin kaming nakitang concrete action and we can no longer tolerate such corruption so we will now be initiating the filing of cases,” dagdag ng alkalde.",Mismong si Mayor Benjamin Magalong ang maghahain ng kasong graft sa Office of the Ombudsman laban sa mga opis­yales ng Baguio City District Engineering Office (BCDEO) ng Dept. of Public Works and Highways (DPWH) kaugnay sa umano’y maanomal­yang infrastructure projects sa lungsod.,"July 4, 2022  12:00am",https://www.philstar.com/pilipino-star-ngayon/probinsiya/2022/07/04/2192867/dpwh-execs-kakasuhan-ni-magalong-ng-graft-sa-maanomalyang-infra-projects
"Higit 1,000 puno itinanim sa Cotabato","Umabot sa mahigit 1,000 tree seedlings ang itinanim sa ginanap na tree planting activity na inorganisa ng National Irrigation Administration Region XII sa kolaborasyon ng 6th Infantry (Kampilan) Division sa 6ID Kampilan Golf Course ng Camp Paulino Santos sa Brgy. Dado, Alamada, Cotabato noong Hunyo 29. Nagpartisipa sa aktibidad na tinawag na “Trees, Water, Life: Greening the Philippines the NIA Way” ang tropa ng 6ID, Municipal Environment and Natural Resources (MENRO) Alamada, NIA-Libungan Rover Irrigation System, NIA XII Employees Multi-Purpose Cooperative, Philippine National Police at iba pang stakeholders. Pinuri ni Major General Roberto Capulong, acting commander ng 6ID at JTF Central ang naturang aktibidad na nagsisimbolo aniya ng pagkakaisa sa layuning makamit ang “greener at sustainable community”.","Umabot sa mahigit 1,000 tree seedlings ang itinanim sa ginanap na tree planting activity na inorganisa ng National Irrigation Administration Region XII sa kolaborasyon ng 6th Infantry (Kampilan) Division sa 6ID Kampilan Golf Course ng Camp Paulino Santos sa Brgy. Dado, Alamada, Cotabato noong Hunyo 29.","July 2, 2022  12:00am",https://www.philstar.com/pilipino-star-ngayon/probinsiya/2022/07/02/2192471/higit-1000-puno-itinanim-sa-cotabato
Welder natagpuang lumulutang sa ilog,"Isang bangkay ng lalaki ang natagpuang lumulutang sa isang ilog sa Barangay Santor ng bayang ito, kamakalawa ng umaga. Ayon sa Bongabon Police, nadiskubre ang bangkay ng biktimang si Marvin Peralta, 28, may-asawa, isang welder ng nasabing lugar ng kanyang ka-barangay na si Allan Bano, 39, isang negosyante. Nabatid sa ulat na bandang alas-7:30 ng umaga ng Biyernes habang patungo umano si Bano sa kanyang piggery ay nakita nito ang bangkay ng biktima na palutang-lutang sa nasabing ilog doon. Agad naman itong itinawag sa pulisya ni Bano at agad na tinungo ng pulisya at dinala sa pampang. Lumalabas na may sugat sa may bahaging kanang kilay at kaliwang tenga ang biktima dahil sa dugong nanggaling dito. Patuloy ang imbestigasyon ng pulisya sa kaso.","Isang bangkay ng lalaki ang natagpuang lumulutang sa isang ilog sa Barangay Santor ng bayang ito, kamakalawa ng umaga.","July 3, 2022  12:00am",https://www.philstar.com/pilipino-star-ngayon/probinsiya/2022/07/03/2192591/welder-natagpuang-lumulutang-sa-ilog
2 pasaway arestado sa indiscriminate firing,"Dalawang pasaway na magka-pamilya ang inaresto ng mga awtoridad matapos silang masangkot sa indiscriminate firing sa Brgy. Salang Bato, Famy, Laguna nitong Biyernes ng gabi. Kinilala ang mga suspek na sina Aron Casino at Ariel Casino, pawang residente ng nasabing lugar. Sa report ng Laguna Police, dakong alas-9:45 ng gabi nang magresponde ang mga tauhan ng Famy Municipal Police sa Brgy. Salang Bato ng bayang ito matapos makatanggap ng report hinggil sa walang habas na pagpapaputok ng baril ng mga suspek. Hindi na nakapalag ang mga suspect matapos maabutan ng mga awtoridad na naghahasik ng sindak sa mga residente sa nasabing barangay. Ayon sa mga residente, tila nagpapaligsahan pa umano ang dalawang suspek sa walang habas na pagpapaputok ng baril kaya napilitan na ang isang concerned citizen na  isuplong sila sa pulisya. Nakumpiska mula sa pag-iingat ni Aron ang isang cal.45 pistol Mustang, dalawang magazine na may 14 na bala habang nakuha naman kay Ariel ang isang cal. 38 pistol na may magazine na kargado ng anim na bala.","Dalawang pasaway na magka-pamilya ang inaresto ng mga awtoridad matapos silang masangkot sa indiscriminate firing sa Brgy. Salang Bato, Famy, Laguna nitong Biyernes ng gabi.","July 3, 2022  12:00am",https://www.philstar.com/pilipino-star-ngayon/probinsiya/2022/07/03/2192588/2-pasaway-arestado-sa-indiscriminate-firing
Magtiyuhin patay sa tagaan ng kaanak,"Kapwa nasawi ang 57-anyos na magsasaka at kanyang pamangkin habang sugatan ang isa pa matapos ang madugong tagaan ng magkakamag-anak  sa Sitio Mabatano, Brgy.Bubulusan ng bayang ito kamakalawa ng gabi. Dead on arrival sa Josefina Belmonte Duran Memorial Albay Provincial Hospital sa Ligao City dahil sa malalalim na taga sa katawan ang biktimang si Jose Miranda Villanueva habang dead-on-the spot ang pamangking si Lito Broquesa Villanueva, 25-anyos. Patuloy na inoobserbahan naman ang ka­lagayan sa Bicol Regional Training and Teaching Hospital sa Legazpi City ang sugatang kapatid ni Lito na si Noel. Sa ulat,dakong alas-7:30 ng gabi sa hindi pa malamang motibo habang armado ng itak ay inabangan ng magkapatid na Noel at Lito ang pag-uwi ng kanilang tiyuhin. Ilang sandali pa ay nakitang pauwi na ang biktima at agad sinugod ng magkapatid. Gayunman, pumalag si Jose at nakipagtagaan din sa dalawang pamangkin dahilan para lahat sila ay duguang humandusay sa kalye. Mabilis na sinaklolohan ng mga residente at ibang kaanak ang mga biktima pero agarang nasawi dahil sa malalalim na taga sa iba’t ibang bahagi ng katawan ang mag-tiyo habang malubhang nasugatan ang isa pa.","Kapwa nasawi ang 57-anyos na magsasaka at kanyang pamangkin habang sugatan ang isa pa matapos ang madugong tagaan ng magkakamag-anak  sa Sitio Mabatano, Brgy.Bubulusan ng bayang ito kamakalawa ng gabi.","July 1, 2022  12:00am",https://www.philstar.com/pilipino-star-ngayon/probinsiya/2022/07/01/2192131/magtiyuhin-patay-sa-tagaan-ng-kaanak
Bahay ng shuttle driver ni-raid: Armas at mga bala nasamsam,"Arestado ang isang shuttle driver matapos masamsam ang iba’t ibang uri ng armas at mga bala sa isinagawang pagsalakay ng mga awtoridad kamakalawa ng hapon sa New Javalera Subdivision, Brgy. Javalera, Gen Trias City. Kinilala ng pulisya ang suspek na si Joel Magpuri, 49-anyos, may asawa, at residente ng No. 0340 Blk 12, New Javalera Subd., Brgy Javalera, Gen Trias City. Sa nakalap na ulat mula sa tanggapan ni Cavite Provincial Police Office director Col. Arnold Abad, alas-12:45 ng hapon nang magkasa ng operasyon ang pinagsanib na puwersa ng Criminal Investigation and Detection Group (CIDG)-Cavite PFU, Cavite Police Mobile Force, 82 SAC, Special Action Force laban sa suspek. Bitbit ang search warrant para sa kasong pag­labag sa R.A. 10591 na inisyu ni Executive Judge Ralph Arellano ng RTC Branch 132, Naic, Cavite, sinalakay ang nasabing lugar at nadakma ang suspek. Narekober sa na­tu­rang lugar ang isang Colt M16 A1 cal. 5.56 rifle, isang Ithaca cal. 45 pistol, apat na magazines para sa cal. 5.56, tatlong magazines short ng cal. 5.556, dalawang magazines ng cal. 45 pistol; isang magazine ng cal. 9mm; 75 na bala ng cal. 5.56 at 17 na bala ng cal. 45.","Arestado ang isang shuttle driver matapos masamsam ang iba’t ibang uri ng armas at mga bala sa isinagawang pagsalakay ng mga awtoridad kamakalawa ng hapon sa New Javalera Subdivision, Brgy. Javalera, Gen Trias City.","July 2, 2022  12:00am",https://www.philstar.com/pilipino-star-ngayon/probinsiya/2022/07/02/2192467/bahay-ng-shuttle-driver-ni-raid-armas-mga-bala-nasamsam
"Habal-habal driver inutas, suspek napatay","Idineklarang dead on arrival ang habal-habal driver habang sugatan ang isa pa matapos silang pagbabarilin na isang miyembro ng Dawlah Islamiyah-Soccsksargen, kamakalawa ng hapon sa Tupi, Cotabato. Kinilala ang nasawi na si Percy Lagne Jr., 43, habal-habal driver, residente ng Purok 4, Barangay Polonuling, Tupi habang ginagamot sa ospital si Noel Alconera, 62, may asawa, residente ng Perez, Subdivision, Purok Malakas, Barangay San Isidro, General Santos City. Napatay naman sa hot pursuit operation ang suspek na kinila­lang si Montaser Bansil Catucan, alias “Tong Catucan,” miyembro ng Dawlah Islamiyah-Soccsksargen. Batay sa ulat ng Tupi Municipal Police Station, alas-12:00 ay nasa terminal ng mga habal-habal ang biktima na matatagpuan sa  Crossing Polonuling, Purok 15A, Barangay Polonuling, Tupi, South Cotabato. Dito ay dumating ang mga suspek na nakamotorsiklo at bigla na lamang pinagbabaril si Lagne at bago tumakas ay binaril din si Alconera na napadaan lamang sa lugar. Mabilis na tumakas ang mga suspek habang dinala naman sa ospital ang mga biktima, subalit dineklara itong patay ng mga doctor. Nagsagawa ng hot pursuit operation ang mga otoridad at namataan ang mga suspek sa Purok 5, Barangay Sumbakil, Polomolok at sa halip na sumuko ay  bina­ril ng mga ito ang mga pulis kaya gumanti na rin ng putok ang ope­ratiba at tinamaan si Catucan. Isinugod ng mga pulis si Catucan sa ospital, subalit sa daan pa lamang ay nalagutan na ito ng hininga habang ang kasama ng suspek ay nakatakas.","Idineklarang dead on arrival ang habal-habal driver habang sugatan ang isa pa matapos silang pagbabarilin na isang miyembro ng Dawlah Islamiyah-Soccsksargen, kamakalawa ng hapon sa Tupi, Cotabato.","July 1, 2022  12:00am",https://www.philstar.com/pilipino-star-ngayon/probinsiya/2022/07/01/2192132/habal-habal-driver-inutas-suspek-napatay
"Ginang na ayaw magpakasal, pinatay sa sakal","Isang 30-anyos na ginang ang pinatay sa sakal ng kanyang lover matapos na hindi nito itinuloy ang kanilang pagpapakasal naganap sa Davao del Sur. Kinilala ang suspek na si Maliry Bitil Guma­nan, 35-anyos, residente ng bayan ng Magsaysay sa Davao del Sur. Lumabas sa imbestigasyon ng Davao Police Office na natagpuang patay ang biktimang si Joan Balabagan Lin­tang sa loob ng banyo sa isang inn sa kahabaan ng C.M. Recto sa Barangay 35-D noong Hunyo 26. Sinabi ng mga otori­dad na nag-check-in ang mag-asawa sa inn ban­dang alas-12 ng tanghali, gayunpaman, nagkaroon ng away ang mga ito matapos ipagpaliban ng biktima ang kanilang kasal. Sinakal ni Gumanan si Lintang hanggang sa mamatay pagkatapos ay itinago ang katawan ng biktima sa loob ng banyo bago tumakas sa pinangyarihan ng krimen. Dahil sa konsensya, sumuko ang suspek sa Magsaysay Municipal Police Station (MMPS) at kinasuhan ng murder.",Isang 30-anyos na ginang ang pinatay sa sakal ng kanyang lover matapos na hindi nito itinuloy ang kanilang pagpapakasal naganap sa Davao del Sur.,"July 1, 2022  12:00am",https://www.philstar.com/pilipino-star-ngayon/probinsiya/2022/07/01/2192136/ginang-na-ayaw-magpakasal-pinatay-sa-sakal
Farm helper inutas ng kainuman,"Naliligo sa sariling dugo nang matagpuan ang katawan ng isang 63-anyos na farm helper makaraang pagtatagain ng gulok ng kainuman na kasamahan nito sa trabaho sa isang farm sa Purok Martin Village, Barangay Nazareth ng bayang ito, kahapon ng madaling-araw. Kinilala ang nasawi na si Tommy Madamba, 63, binata ng Barangay Maburac, Gapan City, at isang farm helper ng CDB Farm sa nasabing lugar, na nagtamo ng mga taga sa ulo, mukha at kaliwang bahagi ng katawan. Naaresto  sa isinagawang manhunt operation ng pulisya, ang suspek na si Ricky Mamac, 38, binata, tubong Quezon province. Ayon sa pulisya, isang tawag sa cellphone ang tinanggap ng kanilang istasyon bandang ala-1:15 ng madaling-araw ng Huwebes mula sa isang Zaldy Rodero, farm supervisor, na may naganap umanong pagpatay sa kanilang farm. Sa pag-iimbestiga ng pulisya, isang Rico Arizala, 42, isa ring farm helper sa lugar ang tumayong saksi na sinabing nag-iinuman silang tatlo  nang bigla umanong magtalo ang biktima at suspek na humantong sa pananaga ng huli sa biktima. Kasong murder ang isinampang kaso laban sa suspek.","Naliligo sa sariling dugo nang matagpuan ang katawan ng isang 63-anyos na farm helper makaraang pagtatagain ng gulok ng kainuman na kasamahan nito sa trabaho sa isang farm sa Purok Martin Village, Barangay Nazareth ng bayang ito, kahapon ng madaling-araw.","July 1, 2022  12:00am",https://www.philstar.com/pilipino-star-ngayon/probinsiya/2022/07/01/2192133/farm-helper-inutas-ng-kainuman
Dalagita pinagtataga ng pinsan dahil sa dalandan,"Isang 15-anyos na dalagita ang natagpuang patay matapos pagta­tagain ng kanyang pinsan na binato nito ng dalandan naganap kamakailan   sa Iriga City. Ang biktima ay nakilalang si Crisel Fabellare, grade 9 student, habang sumuko naman ang suspek na kinilalang si Mark Francis Fabellare. 18-anyos at kapwa residente sa Sitio Mampili, Zone 6, San Pedro, Iriga City. Batay sa report ng Iriga City-PNP, umaga noong Biyernes nang magpaalam ang biktima sa kanyang magulang na pupunta sa bukid para manguha ng mga gulay na kanilang uulamin. Nagtataka ang mga magulang na hapon na ay hindi pa umuuwi ang biktima sa kanilang bahay kaya’t kinabahan na umano ang mga ito na posibleng may nangya­ring masama. Kinabukasan araw ng  Sabado, alas-2:00 ng hapon nang matagpuan ang bangkay ng biktima sa may taniman ng mga mais na tadtad ng taga sa iba’t ibang parte ng katawan. Natagpuan din ang itak 10-metro ang layo mula sa bangkay ng biktima na ginamit sa krimen. Makalipas ang ilang araw, sumuko ang suspek dahil hindi kinaya ang konsensiya at inamin ang pagpatay sa kanyang pinsan. Depensa nito na  big­la na lamang siyang binato ng dalandan ng biktima kaya nagalit siya at nilapitan niya ito pero tinangka siyang tagain ni Crisel, ngunit naagaw niya ang itak sa biktima at pinagtataga niya ito sa iba’t ibang parte ng katawan na naging sanhi ng agaran nitong kamatayan. Nahaharap ang suspek sa kasong murder na nakakulong na sa pulisya.",Isang 15-anyos na dalagita ang natagpuang patay matapos pagta­tagain ng kanyang pinsan na binato nito ng dalandan naganap kamakailan   sa Iriga City.,"July 1, 2022  12:00am",https://www.philstar.com/pilipino-star-ngayon/probinsiya/2022/07/01/2192135/dalagita-pinagtataga-ng-pinsan-dahil-sa-dalandan
"3 deboto dedo, 3 sugatan matapos makuryente sa Pampanga fluvial parade","Patay ang tatlong deboto habang 3 ang sugatan matapos makuryente habang isinasagawa ang  fluvial parade sa Apalit Pampanga nitong Marte s. Ayon sa  ulat  ng GMA Regional TV ""Balitang Amianan"" nitong Huwebes, sinabing ang parada sa ilog ay kaugnay ng kapistahan ni St. Peter the Apostle na nagmula sa kaniyang shrine sa Barangay Capalangan papunta sa Pampanga River. Sa inisyal na imbestigasyon ng mga awtoridad, naganap ang insidente nang sumabit ang bakal na banderitas ng bangka sa live wire na siyang ikinakuryente ng anim na biktima.  “Aksidente lang kasi hindi raw nila napansin dahil hindi na sila makapili ng halos dadaanan natapat sila doon sa medyo mababa (nakalaylay) na parte ng high tension wire natin,” sambit ni Police Lt. Col. Jose Charmar Gundaya, hepe ng Apalit Police Station. ""Kahit daw hindi dumikit 'yon [bakal] basta within 12 inches ang distansya, magkakaroon ng current yung bakal na didikit doon sa high tension wire kasi napakalakas daw ng kuryente nun,"" patuloy ni Gundaya sa panayam.   
  
Kaagad din naman isinugod sa ospital ang mga nakuryente ngunit nasawi ang tatlo sa anim na biktima. Samantalang nagtamo naman ng matinding sugat ang isa sa tatlong sugatan, habang minor injury naman ang tinamo ng dalawang iba pa. Sa ngayon hinihintay pa ng Apalit police kung magsasampa ng kaso ang mga kaanak ng mga nasawi laban sa responsable sa naturang insidente.  — Philstar.com intern John Vincent Pagaduan at may mga ulat mula sa The STAR at News5",Patay ang tatlong deboto habang 3 ang sugatan matapos makuryente habang isinasagawa ang  fluvial parade sa Apalit Pampanga nitong Marte s.,"July 1, 2022  11:28am",https://www.philstar.com/pilipino-star-ngayon/probinsiya/2022/07/01/2192291/3-deboto-dedo-3-sugatan-matapos-makuryente-sa-pampanga-fluvial-parade
‘Kasal o sakal?’: Bebot tinodas matapos diumano iatras ang kasal,"Patay ang isang 30-anyos na dalaga mula sa Lungsod ng Davao nang sakalin matapos daw hindi ituloy ang napipintong kasal sa nobyo. Kinilala ang biktima bilang si Joan Balabagan Lintang sa ulat ng  Super Radyo Davao , na fiancé ng suspek na si Maliry Bitil Gumanan ng Magsaysay, Davao del Sur. Batay sa mga otoridad, natagpuang walang buhay si Lintang sa banyo ng isang inn sa C.M. Recto, Barangay 35-D nitong Hunyo 26. Anila, nag-check in ang dalawa pasado tanghali. Nagkaroon daw ng pagtatalo ang magsing-irong na siyang humantong sa pagkakansela ng kasal. Lumabas sa imbestigasyon na “strangled to death” o sinakal hanggang sa mamatay ang babae bago umeskapo ang kelot sa crime scene. Sumuko naman si Gumunan sa Magsaysay Municipal Police Station at kasalukuyang nasa kustodiya na ng kapulisan. Nahaharap siya sa kasong homicide.  — Philstar.com intern Vivienne Audrey Angeles",Patay ang isang 30-anyos na dalaga mula sa Lungsod ng Davao nang sakalin matapos daw hindi ituloy ang napipintong kasal sa nobyo.,"June 30, 2022  9:36am",https://www.philstar.com/pilipino-star-ngayon/probinsiya/2022/06/30/2192018/kasal-o-sakal-bebot-tinodas-matapos-diumano-iatras-ang-kasal
Sundalo dedo sa engkuwentro sa Apayao,"Patay ang isang miyembro ng Philippine Army matapos ang mahigit sa 30-minutong sagupaan sa pagitan ng tropa ng pamahalaan at mga te­roristang New People’s Army (NPA) sa bahagi ng Barangay Katablangan, Conner, Apayao kamakalawa ng hapon. Ayon kay Army Captain Ringor Pamittan, civil-military officer ng Philippine Army 5th Infantry Division (5ID), nasa 14 na miyembro ng mga teroristang grupo ang nakasagupa ng mga tauhan ng 52nd Division Reconnaissance Company (DRC) dakong alas-3:15 ng hapon sa naturang lugar. Hindi naman binanggit ni Pamittan ang pagkakilanlan ng nasawing sundalo dahil ipinaalam pa sa kanyang pamilya ang sinapit nito. Ayon sa report, ang nasawing bayani ay isang batang sundalo mula sa isang Tribu sa lalawigan ng Kalinga. Agad namang nagpaabot ng pakikiramay si Major General Laurence Mina, commander ng 5ID sa pamilya ng nasawi nilang kabaro sa ngalan ng buong hanay ng kasundaluhan. “His family bereft a loved one and his fellow lost a hero who could have been an effective peacekeeper, protecting the Kalingas and the Cordillerans against the cruelty, abuse and terror of the CTGs,” pahayag ni Mina.","Patay ang isang miyembro ng Philippine Army matapos ang mahigit sa 30-minutong sagupaan sa pagitan ng tropa ng pamahalaan at mga te­roristang New People’s Army (NPA) sa bahagi ng Barangay Katablangan, Conner, Apayao kamakalawa ng hapon.","July 2, 2022  12:00am",https://www.philstar.com/pilipino-star-ngayon/probinsiya/2022/07/02/2192469/sundalo-dedo-sa-engkuwentro-sa-apayao
Dating CamSur Rep. Nonoy Andaya pumanaw sa edad na 53,"Pumanaw na sa edad na 53 si dating Camarines Sur 1st district Rep. Rolando Andaya Jr. ngayong umaga, June 30.  Kinumpira ng kanyang mga anak na sina Ranton at Katrina ang pagpanaw ng dating kongresista sa isang Facebook post.  “With deep grief and sadness, we announce the untimely death of our father, former member of the House of Representatives, Rolando “Nonoy” G. Andaya, Jr., this morning, June 30, 2022,” ayon sa  Facebook post , Huwebes.  “We request for your fervent prayers for his eternal repose, and to allow us, his family, to grieve privately our loss.” Hindi tinukoy ng mga anak ni Andaya ang dahilan ng kanyang pagpanaw.  Matatandaang nagsilbi si Andaya bilang House Majority Leader sa loob ng isang taon sa ilalim ng 17th Congress. Nitong nakaraang eleksiyon, inendorso si Andaya ni dating Vice President Leni Robredo sa pagkagobernador ng CamSur. Nauna nang sinuportahan ni Andaya si Duterte-Carpio bilang pangulo. Gayunpaman, si Duterte-Carpio ay tumakbo bilang bise presidente sa pinakamahigpit na kalaban ni Robredo na si Ferdinand ""Bongbong"" Marcos Jr. Tumakbo si Andaya bilang gobernador nitong nagdaang halalan ngunit natalo sa pinakamalapit na boto kay Luigi Villafuerte.  — Philstar.com intern John Vincent Pagaduan","Pumanaw na sa edad na 53 si dating Camarines Sur 1st district Rep. Rolando Andaya Jr. ngayong umaga, June 30.","June 30, 2022  5:08pm",https://www.philstar.com/pilipino-star-ngayon/probinsiya/2022/06/30/2192074/dating-camsur-rep-nonoy-andaya-pumanaw-sa-edad-na-53
"Kuya nalipasan ng gutom, tinopak: Sanggol na pamangkin pinugutan, utol kinatay!","Kalunus-lunos ang sinapit ng sanggol matapos pugutan ng ulo habang pinagtataga ang ama nito ng kanyang sariling kuya na sinasabing nalipasan ng gutom kaya sinumpong ang sakit sa pag-iisip nitong Lunes ng hapon sa Surigao del Norte. Kapwa naliligo sa sariling dugo at bangkay na nang matagpuan ang mag-amang Johnny Avila Sequira, 23, at sanggol na si Marjorie, 9 buwang gulang; kapwa residente ng Purok-Mabuhay, Barangay Matin-ao, Mainit, Surigao del Norte. Naaresto naman sa manhunt operation ng Mainit Municipal Police ang suspek na si Fred Avila Sequira, 33, ang nakatatandang kapatid ni Johnny. Sa ulat ng Mainit Police, alas-4 ng hapon nitong Lunes nang maganap ang karumal-dumal na krimen sa loob ng tahanan ng mag-ama. Ayon sa saksi, nakita nila ang suspek na lumabas ng kanilang bahay bitbit ang itak na may bahid ng dugo at naglakad patungo sa bulubunduking bahagi ng naturang lugar. Dahil dito, mabilis nilang tinungo ang bahay ng mag-ama at dito bumulaga sa kanilang harapan ang mga bangkay kaya agad siyang humingi ng tulong sa pulisya. Sinabi naman ng mga kaanak ng mga biktima na may sakit sa pag-iisip ang biktima at posibleng sinumpong ito lalo na kapag nalilipasan ng gutom. Ayon kay Police Regional Office 13 director Police Brig. Gen. Romeo Caramat Jr., ipasusuri nila ang suspek habang nakakulong sa Mainit Police at nahaharap sa kasong double murder.",Kalunus-lunos ang sinapit ng sanggol matapos pugutan ng ulo habang pinagtataga ang ama nito ng kanyang sariling kuya na sinasabing nalipasan ng gutom kaya sinumpong ang sakit sa pag-iisip nitong Lunes ng hapon sa Surigao del Norte.,"June 30, 2022  12:00am",https://www.philstar.com/pilipino-star-ngayon/probinsiya/2022/06/30/2191895/kuya-nalipasan-ng-gutom-tinopak-sanggol-na-pamangkin-pinugutan-utol-kinatay
"Mister dinukot, pinagtataga sa gulayan","Isang mister ang patay nang dukutin ng anim na ‘di kilalang lalaki sa kanilang tahanan sa Binangonan, Rizal at dinala sa bayan ng Morong saka pinagta­taga sa isang gulayan kahapon ng madaling araw. Mga taga sa leeg at katawan ang ikinasawi ng biktimang nakilalang si Marlon Medina, nasa hustong gulang, residente ng Binangonan, Rizal habang inaalam pa ng mga otoridad ang pagkaka­kilanlan ng anim na lala­king dumukot at pumatay sa kanya. Batay sa ulat ng Morong Municipal Police, dakong alas-4:30 ng madaling araw ng Miyerkules nang matagpuan ang bangkay ng biktima sa gulayan sa Kalye Mahangin sa Brgy. Maybancal, Morong matapos magtungo sa kanilang himpilan ang kinakasama ng biktima na si Angelisa Villamer upang ireport ang nangyaring insidente. Sa salaysay sa pulisya ni Villamer, dakong alas-10:00 ng gabi nitong Martes ay nagpapahinga na silang mag-partner sa loob ng kanilang tahanan sa Binangonan nang bigla na lang dumating ang mga suspek at puwersahang pumasok. Sapilitan umanong tinangay ng mga suspek sina Medina at Villamer at saka kinaladkad patungo sa Morong, gamit ang kanilang sasakyan. Pagsapit ng alas-2:00 ng madaling araw, ibinaba umano ng mga suspek ang biktima sa gulayan sa Kalye Mahangin at doon pinagtataga saka inabandona, habang si Villamer ay pinakawalan naman sa Tatala, Binangonan. Nang makalaya ay kaagad namang nagtungo sa presinto si Villamer upang ireport ang pangyayari. Sinamahan ng mga pulis si Villamer sa ­Kalye Mahangin kung saan inabandona ang biktima ngunit patay na ito nang kanilang datnan.","Isang mister ang patay nang dukutin ng anim na ‘di kilalang lalaki sa kanilang tahanan sa Binangonan, Rizal at dinala sa bayan ng Morong saka pinagta­taga sa isang gulayan kahapon ng madaling araw.","June 30, 2022  12:00am",https://www.philstar.com/pilipino-star-ngayon/probinsiya/2022/06/30/2191893/mister-dinukot-pinagtataga-sa-gulayan
"Motor sumalpok sa truck: Driver at backrider, pisak","Patay ang dri­ver kabilang ang backri­der ng motorsiklo matapos magulungan ng isang trailer truck sa bahagi ng Barangay San Pedro-San Pablo sa bayan ng Aurora sa lalawigang ito kamakalawa ng gabi. Kinilala ng Aurora Police ang isa sa mga biktima na si Aljun Agus­tines, 43, residente ng Barangay Upi sa bayan ng Gamu, habang inaalam pa ang pagkakilanlan sa kanyang kasama. Kinilala naman ang driver ng trak na si Richard Vasquez, 29, residente ng Barangay San Isidro, Taytay, Rizal. Lumabas sa imbes­tigasyon ng pulisya na kapwa binabagtas ng walang plaka na motorsiklo na minamaneho ni Agustines habang angkas ang ‘di kilalang la­laki at ang trak na minamaneho ni Vasquez, ang kahabaan ng national road patungong hilagang direksyon nang biglang sumalpok ang motorsiklo sa trak. Dahil sa tindi ng salpukan, pumailalim ang motorsiklo sa trak at dalawang biktimang sakay nito. Napisak ang ulo ng driver ng motorsiklo na agad idineklarang dead-on-the-spot habang idineklarang dead-on-arrival naman sa ospital ang angkas nito. Nasa kustodya ng pulisya ang driver ng trak na nahaharap sa kasong reckless imprudence resulting in double homicide and da­mage to pro­perty.",Patay ang dri­ver kabilang ang backri­der ng motorsiklo matapos magulungan ng isang trailer truck sa bahagi ng Barangay San Pedro-San Pablo sa bayan ng Aurora sa lalawigang ito kamakalawa ng gabi.,"July 2, 2022  12:00am",https://www.philstar.com/pilipino-star-ngayon/probinsiya/2022/07/02/2192470/motor-sumalpok-sa-truck-driver-backrider-pisak
Killing fields sa Albay: 6 kalansay ng tao nahukay,"Nahukay ng National Bureau of Investigation-Bicol, militar at pulisya sa pinaniniwalaang ‘killing fields’ at mass grave ng isang sindikato ang  kalansay ng anim na tao kamakalawa sa kabundukan ng Brgy. Molosbolos, Libon, Albay. Ayon kay NBI-Bicol regional director Pateros Morales, ipinauubaya na nila sa mga  kaanak ang pagkilala sa mga kalansay sa tulong ng narekober na mga gamit. Hiniling na ang dental records ng hinahanap na kaanak para mas mabilis ang pagproseso ng NBI-Manila Forensic Team sa mga kalansay na dinala sa opisina ng NBI-Bicol. Naniniwala ang team leader ng operasyon, na magkuya at isang babae na pawang mga kontraktor ng government projects na dinukot noong June 2021, fish vendor at magkapatid na reseller na dinukot din noong March 2022 ang kabilang sa mga bangkay. Sinasabing res­pon­sable dito ang sindikato na Gilbert Concepcion Criminal Group na pinamunuan ni Gilbert Concepcion na dating miyembro ng NPA na pumasok sa pagsusundalo pero na-discharge matapos mag-AWOL. Ang Concepcion group ang nasa likod ng ilang kaso ng pagdukot, pagpatay at pangingikil sa Cavite, Quezon at Bicol. Ilan dito ang pamamaril kay Malinao, Albay mayoral candidate Engr. Nelson Morales habang nasa simbahan noong Septembre 2012, pagpatay kay Lupi Mayor Leo Raul Matamorosa habang nasa appliance repair center sa Naga City noong October 2012, at pagpatay sa radio anchor na si Joey Llana habang nagmamaneho ng sasakyan sa Daraga, Albay noong July 2018. Dahil sa pagkakatuklas ng mass grave ay kumpirmasyon umano sa nakalap ng NBI na impormasyon na tino-torture muna ang mga biktima bago ang karumal-dumal na pagpatay at pagli­bing sa kanila sa nasa 3 hanggang 4 feet na lalim na hukay. “Actually may pampito kami, hindi na namin nakuha, balikan na lang namin. Hapon na. Hindi lang 6 ang pinatay at inilibing d’yan. Hindi ’yan bababa sa 30 katao,” dagdag pa ni Jimenez.","Nahukay ng National Bureau of Investigation-Bicol, militar at pulisya sa pinaniniwalaang ‘killing fields’ at mass grave ng isang sindikato ang  kalansay ng anim na tao kamakalawa sa kabundukan ng Brgy. Molosbolos, Libon, Albay.","July 1, 2022  12:00am",https://www.philstar.com/pilipino-star-ngayon/probinsiya/2022/07/01/2192134/killing-fields-sa-albay-6-kalansay-ng-tao-nahukay
"Bayan ng Rodriguez, balik na sa dating ‘Montalban’ sa Rizal","Matapos ang ilang dekada, naresolba na ang kalituhan ng mga residente sa Rizal matapos na ibalik na sa da­ting “Montalban” ang pangalan ng bayan ng “Rodriguez” sa naturang lalawigan. Ayon kay 4th District Rizal Rep. Fidel Nograles, malaking bagay at mahalaga ito para sa mga mamamayan ng Rizal. “Sa wakas, ma­reresolba na ang ilang dekadang kalituhan na dala ng isyung ito. Republic Act No. 11812 now puts a stamp of authority on the widely-accepted practice of calling our town Montalban, and ourselves, Montalbeños,” ayon kay Nograles na isang abogado. Ang House Bill (HB) 8899 na una nang isinulong ni Nograles 
ay naglalayong ibalik ang Rodriguez, Rizal sa luma, orihinal o dati nitong pangalan na “Montalban” kung saan isinumite ito sa tanggapan ni Pangulong Rodrigo Duterte noong Hunyo 2 at napagtibay bilang batas. Ayon kay Nograles, ang bayan ng Montalban ay isa sa may pinakamaraming populasyon sa buong Pilipinas na nasa 443954 base sa census noong 2020. Itinatag ang Montalban sa lugar kung saan nagmula ito sa salitang bundok na tumutukoy sa maraming mga kabundukan sa nasabing lugar. Magugunita na noong 1982 ay pinalitan ang ba­yan ng Montalban bilang Rodriguez bilang pagpupugay sa yumao nang si dating Senate President Eulogio Rodriguez na tubo sa naturang munisipalidad.","Matapos ang ilang dekada, naresolba na ang kalituhan ng mga residente sa Rizal matapos na ibalik na sa da­ting “Montalban” ang pangalan ng bayan ng “Rodriguez” sa naturang lalawigan.","June 30, 2022  12:00am",https://www.philstar.com/pilipino-star-ngayon/probinsiya/2022/06/30/2191888/bayan-ng-rodriguez-balik-na-sa-dating-montalban-sa-rizal
Bodegero timbog sa P3.4 million shabu,"Kalaboso ang itinuturong bodegero ng droga matapos na makuhanan ng aabot sa 3.4 milyong pisong halaga ng shabu sa ginawang buy-bust operation ng mga ahente ng Philippine Drug Enforcement Agency (PDEA) sa San Juan St., Brgy. Peñafrancia ng lungsod na ito kamakalawa ng hapon. Kinilala ang suspek na si Eymard Rey Fortuna Batan alyas “BongBong”,43-anyos, may asawa at residente ng Zone-3 San Juan St., Brgy. Peñafrancia, Naga City at sinasabing “bagsakan” ng droga mula sa supplier nito sa Kamaynilaan. Sa ulat, dakong alas-2 ng hapon sa tulong ng Naga City Police Office ay inilatag ng mga ahente ng PDEA mula sa Sorsogon, Masbate at Camarines Sur Provincial Office sa overall supervision ni regional director Atty. Gil Pabilona, ang buy-bust operation laban sa suspek. Nang iabot ni Batan ang droga sa poseur buyer ay mabilis itong inaresto ng mga nakakubling operatiba. Maliban sa boodle money na ginamit sa buy-bust ay nabawi sa suspek ang dalawang bungkos ng plastic bag na may lamang shabu na may timbang na 500-gramo at nagkakahalaga ng P3,400,000.","Kalaboso ang itinuturong bodegero ng droga matapos na makuhanan ng aabot sa 3.4 milyong pisong halaga ng shabu sa ginawang buy-bust operation ng mga ahente ng Philippine Drug Enforcement Agency (PDEA) sa San Juan St., Brgy. Peñafrancia ng lungsod na ito kamakalawa ng hapon.","June 30, 2022  12:00am",https://www.philstar.com/pilipino-star-ngayon/probinsiya/2022/06/30/2191884/bodegero-timbog-sa-p34-million-shabu
P40.1 milyong puslit na sigarilyo nasabat sa Subic bay,"Nasabat ng Bureau of Custom-Port of Subic ang isang 1x40’ container na naglalaman ng iba’t ibang tobacco products mula sa bansang China na nagkakahalaga ng P40.1-M. Ang pagkakasabat ay bunsod ng  Pre-Lodgment Control Order na inisyu ni Port’s District Collector Maritess Martin base sa rekomendasyon ng  Customs Investigation and Intelligence Service-Field Station dahil sa umano’y paglabag sa National Tobacco Admi­nistration (NTA) Memorandum Circular No. 03 Series of 2004 at  NTA Board Resolution No. 079-2005, in relation to Section 1113 (f) of the Republic Act No. 10863 or the Customs Modernization Tariff Act (CMTA). Sa isinagawang physical examination at imbestigasyon, lumabas na ang nasabing shipment ay walang Import Clearance, Authority to Import, Authority to Transship Tobacco Products o Transshipment Commodity Clearance Inbound mula sa National Tobacco Administration (NTA). Ayon kay District Collector Martin, kinakailangan ang mga kaukulang permit bago ang importasyon dahil sa pamamagitan nito ay nalalaman ang legalidad ng isang shipment.",Nasabat ng Bureau of Custom-Port of Subic ang isang 1x40’ container na naglalaman ng iba’t ibang tobacco products mula sa bansang China na nagkakahalaga ng P40.1-M.,"June 30, 2022  12:00am",https://www.philstar.com/pilipino-star-ngayon/probinsiya/2022/06/30/2191891/p401-milyong-puslit-na-sigarilyo-nasabat-sa-subic-bay
"Patay sa fluvial parade sa Pampanga, 3 na","Umakyat na sa tatlo katao ang naitalang patay habang apat ang sugatan sa isinagawang fluvial parade kamakalawa ng hapon sa Macabebe, Pampanga. Batay sa report na tinanggap ni Col. Alvin Ruby Consolacion, acting police director ng Pampanga, kinilala ang mga biktima sa pangalang  Nyote Ponsenes, isang lalaki na nasa edad  40,  helper, at  residente ng Maynila; isang lalaki na nasa 20-30 gulang at  si Aaron John Lopez, ng  España Dalayap, Macabebe, Pampanga. Lumilitaw sa imbestigasyon na sakay ng bangka si Ponsenes at  ang helper nang tamaan ng bakal  ng motorized boat ang high-tension wire dakong alas-3 ng hapon na nagresulta ng pagsabog at pagkakakuryente. Sugatan naman sina  Maria Christina Javier-Torres, 58;  batang lalaki at babae na kapwa 11-anyos na residente ng Barangay Sucad, Apalit, at Elizabeth Figueras Javier, 41 ng Matabungcay, Lian, Batangas. Namatay si Lopez dahil sa pagkalunod matapos tumaob ang bangka na kanilang sinasakyan na pinaaandar ng kanyang amang si Alejandro Lopez. Kasama sa prusisyon ang bangka ng mga Lopez. Dinagsa ang Apung Iro Fluvial procession matapos ang dalawang taong pagkakatigil nito dahil sa pandemya sa COVID-19.","Umakyat na sa tatlo katao ang naitalang patay habang apat ang sugatan sa isinagawang fluvial parade kamakalawa ng hapon sa Macabebe, Pampanga.","June 30, 2022  12:00am",https://www.philstar.com/pilipino-star-ngayon/probinsiya/2022/06/30/2191883/patay-sa-fluvial-parade-sa-pampanga-3-na
NCIP Cordillera exec sinibak ng Ombudsman,"Tinanggal sa serbisyo ng Office of the Ombudsman ang isang mataas na opisyal ng National Commission on Indigenous Peoples (NCIP) sa Cordillera matapos na mapatunayang “guilty” sa “grave misconduct” base sa reklamo ng IPs (Indigenoues Peoples) representative. Sa 16-pahinang ru­ling, si dating NCIP-CAR Regional Director Roland Calde na kasalukuyang regional director ng NCIP Region III ay dinismis sa serbisyo na may kanselasyon sa kanyang eligility, tinanggalan ng benepisyo at diskuwalipikado na sa pagbabalik sa anumang trabaho sa gobyerno. Ibinasura naman ng Ombudsman ang reklamo na “conduct prejudicial to the interest of the government” laban kay Calde dahil sa kakulangan ng sapat na ebidensya. Ang desisyon ng Ombudsman ay base sa inihaing mga kasong “grave abuse of authority, grave misconduct, at ignorance of the law” ng isang Roger Sinot na tumayong Indigenous Peoples Mandatory Representative (IPMR) ng Baguio City nang si Calde pa ang NCIP regional director noong Hunyo 2017. Kabilang din sa sinampahan ng kaparehong mga kaso si NCIP Itogon Community Development Officer (CDO) III Abilene Andres Cirilo pero na-dismiss ang charges laban sa kanya dahil sa “lack of evidence”. Sa unang reklamo ni Sinot, sinabi nito na tumanggi si Calde na mag-isyu ng Certificate of Affirmation para sa kanya upang makakuha siya ng puwesto bilang IPMR sa Baguio City Council.  Aniya, hindi naglabas si Calde ng certificate dahil sa diskriminasyon habang binigyan nito ng pabor ang ibang grupo ng mga IPs. Inireklamo rin ni Sinot si Calde ng administratibo dahil sa umano’y pamamahiya at pagkuwestyon sa kanyang voter’s registration at identification sa Baguio City Council. Sa kanyang ikalawang reklamo, sinabi ni Sinot na siya ang pinili ng Indigenous Cultural Community (ICC) at IPs ng Baguio para maging IPMR nila sa lungsod subalit isang protest letter na umano’y gawa ni Cirilo at sinasabing may basbas ni Calde ang ni­lagdaan ng 9 sa 25 miyembro ng IP Council of Elders (COEIs), ang pinalutang sa NCIP.",Tinanggal sa serbisyo ng Office of the Ombudsman ang isang mataas na opisyal ng National Commission on Indigenous Peoples (NCIP) sa Cordillera matapos na mapatunayang “guilty” sa “grave misconduct” base sa reklamo ng IPs (Indigenoues Peoples) representative.,"June 30, 2022  12:00am",https://www.philstar.com/pilipino-star-ngayon/probinsiya/2022/06/30/2191887/ncip-cordillera-exec-sinibak-ng-ombudsman
"Mag-ama na may kasong panggagahasa, arestado","Makalipas ang dalawang taon na pagtatago sa batas ay bumagsak na sa kamay ng pulis­ya ang mag-amang wanted sa kasong pang­gagahasa sa isi­na­gawang operasyon ng mga elemento ng Criminal Investigation and Detection Group (CIDG) Lapu-Lapu City Field Unit nitong Martes sa Lapu-Lapu City, Cebu. Sa ulat ni Police Captain Nigel Sanoy, hepe ng CIDG Lapu-Lapu City Field Unit, ang mga suspek ay itinago sa pangalang Lito, 38, at anak nitong si Caloy, 20, pawang mga residente sa nasabing lungsod. Nadakip ang mag-ama sa bisa ng warrant of arrest na ipinalabas ni Judge Jose Alfonso Maliper Gomos, presi­ding judge, Family Court Branch 5, Lapu-Lapu City. Si Lito ay nahaharap sa 6 na bilang na kasong rape habang ang anak nitong si Caloy ay 5 bilang ng kaparehas na kaso. Base sa reklamo ng 16-anyos na dalagitang hindi pinangalanan, dalawang taon siyang pinagpasa-pasahang gahasain ng mag-ama at itinuring niyang tunay na ama ang stepdad na si Lito. Nabuko ang kababuyan ng mag-ama nang magsumbong ang biktima sa kanyang mga kaanak. Kasalukuyang nakakulong na sa CIDG Lapu-Lapu City Field Unit ang mag-amang suspek.","Makalipas ang dalawang taon na pagtatago sa batas ay bumagsak na sa kamay ng pulis­ya ang mag-amang wanted sa kasong pang­gagahasa sa isi­na­gawang operasyon ng mga elemento ng Criminal Investigation and Detection Group (CIDG) Lapu-Lapu City Field Unit nitong Martes sa Lapu-Lapu City, Cebu.","July 1, 2022  12:00am",https://www.philstar.com/pilipino-star-ngayon/probinsiya/2022/07/01/2192130/mag-ama-na-may-kasong-panggagahasa-arestado
69 couples nag-‘I do’ sa Kasalang Bayan,"Nasa 69 magkakapareha ang naghayag ng “I do” sa isinagawang “Kasalang Bayan 2022” , dito ka­makalawa. Magkakasabay na ikinasal ang 69 na pares at nagsilbing mga “ninong” at “ninang” ang mga lokal na opisyal ng Dinalupihan na pina­ngunahan nina outgoing Mayor at 3rd District Congresswoman-elect Gila Garcia; Mayor-elect Herman Santos; Sangguniang Bayan members at mga Division Heads na pinangunahan ni Administrator Rolly Rojas. Dumalo rin sa mass wedding ceremonies ang mga opisyal ng Phi­lippine Statistics Autho­rity (PSA). Ayon kay Mayor Garcia, ito na ang ika-pitong taon na ginaganap ang Kasalang Bayan ilang araw mula sa pagtatapos ng kanyang termino bilang alkalde.","Nasa 69 magkakapareha ang naghayag ng “I do” sa isinagawang “Kasalang Bayan 2022” , dito ka­makalawa.","June 30, 2022  12:00am",https://www.philstar.com/pilipino-star-ngayon/probinsiya/2022/06/30/2191880/69-couples-nag-i-do-sa-kasalang-bayan
69 couples nag-‘I do’ sa Kasalang Bayan,"Nasa 69 magkakapareha ang naghayag ng “I do” sa isinagawang “Kasalang Bayan 2022” , dito ka­makalawa. Magkakasabay na ikinasal ang 69 na pares at nagsilbing mga “ninong” at “ninang” ang mga lokal na opisyal ng Dinalupihan na pina­ngunahan nina outgoing Mayor at 3rd District Congresswoman-elect Gila Garcia; Mayor-elect Herman Santos; Sangguniang Bayan members at mga Division Heads na pinangunahan ni Administrator Rolly Rojas. Dumalo rin sa mass wedding ceremonies ang mga opisyal ng Phi­lippine Statistics Autho­rity (PSA). Ayon kay Mayor Garcia, ito na ang ika-pitong taon na ginaganap ang Kasalang Bayan ilang araw mula sa pagtatapos ng kanyang termino bilang alkalde.","Nasa 69 magkakapareha ang naghayag ng “I do” sa isinagawang “Kasalang Bayan 2022” , dito ka­makalawa.","June 30, 2022  12:00am",https://www.philstar.com/pilipino-star-ngayon/probinsiya/2022/06/30/2191875/69-couples-nag-i-do-sa-kasalang-bayan
24-oras checkpoints ipinatupad sa Kabikulan,"Para matiyak ang seguridad, nagpatupad na ng 24-oras na checkpoints ang pulisya ng buong rehiyon ng Bicol para sa inagurasyon ni incoming president Ferdinand “Bongbong” Marcos Jr., bilang ika-17 Pangulo ng bansa bukas, Hunyo 30 na gaganapin sa Maynila. Ayon kay Police Regional Office (PRO) 5 regional director Brig. Gen. Mario Reyes, inalerto na nito ang 27 municipal at city police stations sa rehiyon kasama ang Naga City Police Office para maglatag ng mga 24 oras na police checkpoints sa dinadaanan ng mga motorista sa Maharlika National Highway mula sa bayan ng Matnog, Sorsogon, Albay, Camarines Sur hanggang sa Sta. Elena, Camarines Norte. Kasabay nito, binuo at ini-activate na rin ng Police Regional Office (PRO) 5 ang “Task Force Bicol Shield” para tumulong na ma­panatili ang kaayusan at katahimikan ng buong rehiyon pati na sa Kamaynilaan para sa gagawing inagurasyon ni Marcos. Sinabi pa ng regional director na binuhay nila ang task force na nagsimula nang magtrabaho nitong Lunes ng alas-12 ng tanghali hanggang sa matapos ang inagurasyon ng bagong pangulo ng bansa. Iniutos pa ni Reyes na palakasin ang police at mobile visibility sa lahat ng lugar sa rehiyon at imonitor ang sitwasyon ng “peace and order” at maging ang galaw ng masasamang element na posibleng manabotahe sa makasaysayang aktibidad ng bansa. Bumuo na rin ng Reactionary Standby Support Force at civil disturbance management ang kampo na handang magresponde kung kinakailangan. Sa kabila nito, nagpaalala si Reyes sa lahat ng mga tauhan na siguruhing walang malabag na karapatang pantao sa mga gagawing protesta at pagpapahayag ng ilang grupo basta wala naman silang magiging paglabag sa batas.",,"June 29, 2022  12:00am",https://www.philstar.com/pilipino-star-ngayon/probinsiya/2022/06/29/2191669/24-oras-checkpoints-ipinatupad-sa-kabikulan
"'Hindi kita kinakahiya, Pa': SHS graduate proud daughter ng isang backhoe operator","Viral ngayon sa social media ang post ng isang Cebuana na nagtapos ng senior high school kung saan makikita ang nakakaantig na litrato nila ng kanyang ama. Sa Facebook post ni Guillerma Idias mula Manlapay, Dalaguete ng naturang probinsya, makikita ang litrato nila ng kanyang ama na si Florentino, isang backhoe operator, na siyang dumalo sa graduation ceremony ng kanyang anak. Makikita sa kuha na nakasuot ng toga si Guillerma samantalang basang-basa naman ng pawis si Florentino na nakapostura nang payak. Kwento niya, tumangging magpa-picture ang kanyang ama dahil sa itsura nito. ""Sabi ko kay papa, 'Picture tayong dalawa.' Tas sabi ni papa, 'Wag na lang kasi hindi ako nakapagbihis, ang dumi at ang basa ko pa,' pero sabi ko, ""[e]h ano [k]ung madumi ang damit at basa na, wala akong pake hindi kita kinakahiya bahala kahit hindi ka pa nakapagbihis,” caption ng dalaga sa naturang post. Aniya, mapagpasalamat siya sa kanyang ama dahil nakapunta ito sa kanyang graduation kahit na galing ito sa trabaho. ""Thankful ako na nandito ka sa graduation ko, kahit na pagod ka galing sa trabaho, dumeretso ka talaga sa graduation ko, kahit na basa ka pa, Pa."" ani Guillerma. ""I love you papa,” pagtatapos niya. Dahil sa naturang heartwarming post, maraming netizen ang natuwa at nag-abot ng pagbati kay Guiilerma at sa kanyang ama.  — Philstar.com intern Vivienne Audrey Angeles",Viral ngayon sa social media ang post ng isang Cebuana na nagtapos ng senior high school kung saan makikita ang nakakaantig na litrato nila ng kanyang ama.,"June 29, 2022  1:44pm",https://www.philstar.com/pilipino-star-ngayon/probinsiya/2022/06/29/2191782/hindi-kita-kinakahiya-pa-shs-graduate-proud-daughter-ng-isang-backhoe-operator
Babae itinumba ng tandem sa Rizal,"Patay ang isang babae nang barilin sa noo ng dalawang hindi kila­lang lalaki habang nagla­lakad sa isang eskinita sa Antipolo City, Rizal kamakalawa ng gabi. Dead-on-arrival sa Antipolo District Hospital ang biktimang nakilalang si Maricar Turla, ng Brgy. San Isidro, Antipolo City habang nakatakas at tinutugis na ng mga otoridad ang dalawang di kilalang lalaki na may kagagawan ng krimen. Lumilitaw sa ini­syal na ulat ng Antipolo City Police na dakong alas-8:10 ng gabi nang maganap ang krimen sa isang eskinita malapit sa basketball court sa Sitio Tanglaw, Brgy. San Isidro. Kasalukuyan uma­nong naglalakad sa lugar ang biktima nang lapitan ng dalawang suspek at walang sabi-sabing binaril sa noo. Nang matiyak na napuruhan ang biktima, kasuwal lamang na nag­lakad palayo sa lugar ang mga suspek, bitbit ang baril na ginamit sa krimen. Kaagad na isinugod ng mga testigo ang biktima sa ospital ngunit patay na ito nang idating doon. Hinala naman ng mga pulis, posibleng may kinalaman sa ilegal na droga ang krimen ngunit iniimbestigahan pa nila ang insidente.","Patay ang isang babae nang barilin sa noo ng dalawang hindi kila­lang lalaki habang nagla­lakad sa isang eskinita sa Antipolo City, Rizal kamakalawa ng gabi.","June 29, 2022  12:00am",https://www.philstar.com/pilipino-star-ngayon/probinsiya/2022/06/29/2191667/babae-itinumba-ng-tandem-sa-rizal
Hepe ng pulisya sa Batangas utas sa 10-wheeler truck,"Nasawi ang chief of police ng Lian matapos sumalpok ang kanyang minamanehong kotse sa isang 10-wheeler truck na may kargang asin habang bumabagtas sa highway ng Barangay Tulo sa Taal, Batangas kahapon ng madaling-araw. Sa ulat ng Taal Police, kinilala ang biktima na si Police Major Amiel Bernardo Sanhi Jr, hepe ng Lian Police Station at idineklarang dead-on-arrival sa Batangas Provincial Hospital sa bayan ng Lemery. Ayon sa imbestigador na si Staff Sergeant Felix Cantero, officer-in-case, si Sanhi ay nagtamo ng matitinding sugat at pinsala sa katawan na naging sanhi ng kanyang kamatayan. Kusa namang sumuko sa mga awtoridad ang driver ng truck na si Salvador Segfred, 29, na nasa kustodya na ng Taal Police. Lumalabas sa pagsisiyasat na pauwi na si Sanhi mula sa kanyang duty sa Lian nang maaksidente pagsapit nito sa Brgy. Tulo, bandang alas-12:50 ng madaling-araw. Ang truck na may plakang ABK-1711 na minamaneho ni Segfred ay bumabagtas sa nasabing daan para mag-deliver ng mga kargang asin sa Laguna nang biglang bumunggo ang Isuzu Max (AVA 7245) ng biktima sa kanang bahagi ng likod ng truck. Sinabi ni Cantero na ang sanhi ng aksidente ay maaaring “self accident” dahil sa madilim ang bahagi ng daan at kulang sa mga street lights. Madulas din umano ang daan dahil sa pagkabasa nito bunsod ng mga pag-uulan sa lugar.  — Arnell Ozaeta","Nasawi ang chief of police ng Lian matapos sumalpok ang kanyang minamanehong kotse sa isang 10-wheeler truck na may kargang asin habang bumabagtas sa highway ng Barangay Tulo sa Taal, Batangas kahapon ng madaling-araw.","June 30, 2022  12:00am",https://www.philstar.com/pilipino-star-ngayon/probinsiya/2022/06/30/2191881/hepe-ng-pulisya-sa-batangas-utas-sa-10-wheeler-truck
"Dambuhalang lapu-lapu, nabingwit sa Antique","Viral ngayon sa social media ang video ng isang dambuhalang lapu-lapu na nabingwit ng mga mangingisda sa isang barangay sa Sebaste, Antique noong Sabado. Ayon sa uploader na si Reah Vego Davidson, napansin umano ng kanyang pamangkin na si Rex Vego Jr. na bigla na lamang may humila sa pain nito. Sinubukan umano nito na iangat ang kanyang huli ngunit hindi nito kinaya ang bigat ng isda kaya naman nag-desisyon na itong hu­mingi ng tulong sa isa pang mangingisda na malapit sa kanya. Gayunpaman, lumipas na ang ilang oras ngunit bigo pa rin ang dalawang mangi­ngisda na maiangat ang nabingwit na isda. Kaya naman nagdesis­yon umano si Davidson na papuntahin ang dalawa niyang kapatid gamit ang isang bangka upang tulungan ang kanyang pamangkin. “Sumapit na ang alas kuwatro ng hapon pero ‘di pa rin nila naiangat yung huli. May pumunta po sa bahay at pinapasabi ng pamangkin ko na puntahan siya dun para tulungan na maiahon ang huling isda,” saad nito. Dito pa lang nila naiangat ang isda at ang tumambad sa kanila ay isang malaking lapu-lapu na may timbang na 187 kilo. “Around 5 p.m. po ay naiangat [na] nila ‘yung higanteng lapu-lapu (na sa tanang) buhay ko ay ngayon ko pa lang nakita,” dagdag nito. Matapos na mahuli ang lapu-lapu ay pinaghati-hatian na ito ng mga residente para sa kani-kanilang mga pamilya.","Viral ngayon sa social media ang video ng isang dambuhalang lapu-lapu na nabingwit ng mga mangingisda sa isang barangay sa Sebaste, Antique noong Sabado.","June 29, 2022  12:00am",https://www.philstar.com/pilipino-star-ngayon/probinsiya/2022/06/29/2191660/dambuhalang-lapu-lapu-nabingwit-sa-antique
"Suspek sa ex-Gov. Espino ambush, natimbog sa Pampanga","Isang dating sundalo na kabilang sa mga suspek sa pang-aambush at tangkang pagpatay kay da­ting Pangasinan Governor Amado Espino Jr. ang naaresto ng pulisya sa isinagawang pagsalakay sa Barangay Mawaque, Mabalacat City noong Biyernes. Sa ulat na tinanggap ni Col. Alvin Ruby Consolacion, acting police director ng Pampanga, kinilala ang nadakip na suspek na si alias Ranger/Win, 34, binata, isang dating ex-Army Ranger, at tubong Barangay Caturay Sur, Mangatarem, Pangasinan. Ang suspek na nakatala bilang miyembro ng “Sison Group” sa Pangasinan at “potential private armed group” ay nalambat sa bisa ng warrant of arrests sa 2-counts of murder, attempted murder at frustrated murder na inisyu ni Magnolia Cayetano, presiding judge ng RTC, 1st JR, Branch 56, San Carlos City, Pangasinan noong Pebrero 15, 2021, at walang kaukulang piyansa na inirekomenda sa kasong double murder. Ayon kay Lt. Col. Heryl Bruno, hepe ng Mabalacat City Police, lumalabas sa imbestigasyon na isa ang suspek sa mga akusado sa pananambang at pamamaril kay dating Gov. Espino Jr. at kanyang mga escort noong Setyembre 11, 2019 dakong alas-4:30 ng hapon sa boundary ng Barangay Ilang at Barangay Magtaking sa San Carlos City, Pangasinan, na nagresulta sa pagkamatay nina P/Staff Sgt. Richard Esguerra at Agapito Cuison habang nasugatan sina P/Staff Sgt. Jayson Malsi, Kevin Marfori at Anthony Columbino, Sinabi ni Bruno na ang suspek ay kabilang sa listahan ng DILG National MWPs (most wanted persons) sa ilalim ng DILG MC No. 2021-120, na may petsang Oktubre 20, 2021 at may patong sa ulo na P405,000.00. Siya ay nadakip ng combined operatives ng Mabalacat City Police Station, Pampanga Provincial Police Office, Pangasinan Criminal Investigation Detection Group, Pangasinan Police Intelligence, at AVSEU 1 Lingayen Airport.","Isang dating sundalo na kabilang sa mga suspek sa pang-aambush at tangkang pagpatay kay da­ting Pangasinan Governor Amado Espino Jr. ang naaresto ng pulisya sa isinagawang pagsalakay sa Barangay Mawaque, Mabalacat City noong Biyernes.","June 29, 2022  12:00am",https://www.philstar.com/pilipino-star-ngayon/probinsiya/2022/06/29/2191655/suspek-sa-ex-gov-espino-ambush-natimbog-sa-pampanga
Fluvial parade sa Pampanga nauwi sa trahedya: 2 patay!,"Trahedya ang na­ging resulta sa muling pagsasagawa ng fluvial parade sa Apalit, Pampanga nitong Martes kung saan dalawang deboto ang namatay habang dalawa ang sugatan matapos ma­kuryente sa sinasak­yang bangka. Ayon kay Apalit acting police chief Lt. Col. Jose Chalmar Gundaya, naganap ang insidente dakong alas-3 ng hapon sa nabanggit na lugar. Ilang deboto ang sakay ng mga bangka sa parada sa ilog nang aksidenteng tumama ang pole ng kanilang banderitas sa grid line. “May mataas na flagpole, parang pinagsabitan ng flag, yung isang bangka natin na umabot doon sa gilid na nasa kuryente sila sa grid line natin. Parang nalipat po yung kuryente dun sa bakal na lalagyan nung flag nila, eh yung mga tao basa rin po, at yung pole diretso sa bangka basa sila lahat, yun po ang nag-cause ng pagkakuryente ng ating mga pasahero,” ani Gundaya. Anim ang kaagad na isinugod sa ospital. Ang dalawa ay dead on arrival habang dalawa ang sugatan. Libu-libong mga deboto ang dumagsa sa ika-177 taon ng fluvial parade o “Libad Ilug” ng Apung Iru lalo pa at 2 taon itong ipinatigil dahil sa banta ng COVID-19. Ngayong taon, nasa 2,000 bangka ang su­mali sa parada.",,"June 29, 2022  12:00am",https://www.philstar.com/pilipino-star-ngayon/probinsiya/2022/06/29/2191656/fluvial-parade-sa-pampanga-nauwi-sa-trahedya-2-patay
P62 milyong marijuana winasak sa Kalinga,"Winasak ng mga tauhan ng Philippine National Police (PNP) at Philippine Drug Enforcement Group (PDEA) ang nasa P62 milyong halaga ng marijuana matapos makumpiska sa isinagawang pagsa­lakay sa isang plantas­yon sa Kalinga. Sinabi ni PNP officer-in-charge Police Lieutenant General Vicente Danao, Jr. na isinagawa ang clearing operation mula Hunyo 24 hanggang 26 sa bayan ng Tinglayan, Kalingan matapos na makumpirma ang impormasyon hinggil dito. Tinatayang nasa 310,000 tanim na marijuana ang nabunot at nawasak sa 26,000 metro kuwadradong taniman. Wala namang nahu­ling cultivator sa nasabing operasyon. Pinuri ni Danao ang pagtugon ng PNP at PDEA laban sa illegal drugs at massive cannabis plantation sa Kalinga.",Winasak ng mga tauhan ng Philippine National Police (PNP) at Philippine Drug Enforcement Group (PDEA) ang nasa P62 milyong halaga ng marijuana matapos makumpiska sa isinagawang pagsa­lakay sa isang plantas­yon sa Kalinga.,"June 29, 2022  12:00am",https://www.philstar.com/pilipino-star-ngayon/probinsiya/2022/06/29/2191664/p62-milyong-marijuana-winasak-sa-kalinga
"Motor vs bike: Rider utas, 1 pa sugatan","Patay ang isang motorcycle rider habang kritikal ang isa pang lalaking nagbibisikleta matapos silang magsalpukan at masagasaan pa ng paparating na van habang kapwa bumabagtas sa kahabaan ng Aguinaldo Highway, Brgy Lalaan 2nd sa bayan ng Silang, dito sa lalawigan, kahapon. Dead-on-arrival ang biktima na nakilalang si Jose Villanueva, 24 anyos, factory worker, residente ng Plaza Homes Anabu, Brgy Anabu 2-A, Imus,Cavite. Kasalukuyan naman inoobserbahan sa pagamutan ang biker na nakilalang si Jaime Austria, 49-anyos, mananahi at residente ng Purok 155, Brgy. San Jose, Tagaytay City. Hawak naman ng pulisya ang driver ng Hi Ace van na nakasagasa kay Villanueva na si Abubacar Pangulamen Camar, 32 an­yos ng Pitugo, Bauan, Batangas. Sa imbestigasyon ni P/Cpl. Ralph Jayson Santos, may hawak ng kaso, alas-6:55 ng umaga habang minamaneho ni Villanueva ang kaniyang Suzuki Raider 150 (9110 GL) na may kabilisan ang patakbo nang hindi umano nito agad napansin ang papatawid na si Austria habang nagbibisikleta upang sumalpok dito at kapwa sumemplang. Sa kamalasan, tumilapon ang biktima at nasagasaan ng papara­ting na Toyota Hi-Ace van (DAZ 8682) ni Camar na hindi na nakaiwas. Agad na itinakbo sa pagamutan ang dalawa subalit idineklarang dead-on-arrival si Villanueva habang kasalukuyang inoobserbahan ang biker na si Austria.","Patay ang isang motorcycle rider habang kritikal ang isa pang lalaking nagbibisikleta matapos silang magsalpukan at masagasaan pa ng paparating na van habang kapwa bumabagtas sa kahabaan ng Aguinaldo Highway, Brgy Lalaan 2nd sa bayan ng Silang, dito sa lalawigan, kahapon.","June 29, 2022  12:00am",https://www.philstar.com/pilipino-star-ngayon/probinsiya/2022/06/29/2191645/motor-vs-bike-rider-utas-1-pa-sugatan
"Inalok na umangkas sa motor sa party 13-anyos ginahasa, kinatay ng kapitbahay!","Karumal-dumal ang sinapit na kamatayan ng 13-anyos na dalagita matapos gahasain at pagsasaksakin ng kanyang kapitbahay na nag-alok na umangkas sa kanyang motorsiklo sa birthday party nitong Linggo ng madaling araw sa Banisilan, Cotabato City. Tadtad ng mga saksak sa katawan at ulo ang tinamo ng biktimang nakilala lang sa alyas “Grace” na nakitang nakadapa sa sagingan sa Brgy. Kadingilan, Banisilan, Cotabato City. Agad namang nadakip ang suspek na si alyas “Reniel Cute Boy”, residente ng Brgy. Puting Bato, Banisilan, Cotabato. Batay sa report ng Banisilan Police, bago ang insidente ay dumalo sa isang birthday party sa Brgy. Daraganan ang biktima kasama ang kanyang kapatid at pinsan. Pero habang papauwi na mula sa party ay nadaanan sila ng suspek at niyayang sumakay sa kanyang motorsiklo subalit tumanggi silang sumakay. Subalit dahil sa kapitbahay at kakilala naman nila ang suspek, pinagbigyan na ni Grace at mag-isang umangkas sa likod ng suspek. Gayunman, nangamba na ang pamilya ng biktima dahil gabi na ay hindi pa rin umuuwi. Dito na sila nagpatulong sa barangay at pulisya sa paghahanap. Hagulgol na lang ang narinig sa pamilya ng biktima nang madiskubre ang bangkay ng biktima na halos hubo’t hubad na sa isang sa­gingan. Sa hot pursuit ope­ration ng Banisilan Police, naaresto ang suspek sa Bgry. Kadi­ngilan at nakatakdang sampahan ng kaukulang kaso.","Karumal-dumal ang sinapit na kamatayan ng 13-anyos na dalagita matapos gahasain at pagsasaksakin ng kanyang kapitbahay na nag-alok na umangkas sa kanyang motorsiklo sa birthday party nitong Linggo ng madaling araw sa Banisilan, Cotabato City.","June 28, 2022  12:00am",https://www.philstar.com/pilipino-star-ngayon/probinsiya/2022/06/28/2191355/inalok-na-umangkas-sa-motor-sa-party-13-anyos-ginahasa-kinatay-ng-kapitbahay
"Bangka tumaob sa Bataan: 4 patay, 1 nawawala","Apat ang nasawi habang isa pang mangi­ngisda ang pinaghahanap makaraang tu­maob ang kanilang motorized banca na may 50 tripulanteng sakay sa karagatang sakop ng Bagac, Bataan, ayon sa ulat ng Philippine Coast Guard (PCG) kahapon. Nakilala ang mga nasawi na sina Alexander Mesina, Tirso De Guia, Edgar Balboa, at Gregorio Limboc. Sinabi ni Coast Guard spokesman Commodore Armand Balilo, patuloy ang search and rescue operation ng kanilang Bataan Station at ng Maritime Group para mahanap ang nalalabing mangi­ngisda na si Jemar Dacillo. Ayon kay Balilo, may 45 pang mangingisda ang nasagip ng PCG at ng iba pang mga bangka sa naturang insidente na naganap nitong Hunyo 23. Sakay ng F/B “Gra Twin Sister” ang nasa 50 tripulante nang tumaob, may 18 nautical miles sa baybayin ng Barangay Saysain sa bayan ng Bagac. Narekober na ng PCG Sub-Station Morong katuwang ang BRP Malabrigo (MRRV-4402) ang tumaob na bangka ngunit hindi natagpuan ang nawawalang crew. “Naghingi na tayo ng Notice to Mariners kasi daanan ng barko itong area na ‘to, at kung sakaling may makakita,” saad pa ni Balilo kaugnay sa nawawalang mangingisda. Aniya, ang malakas na alon ang siyang dahilan sa pagtaob ng bangkang pangisda, base na rin sa pahayag ng mga nakaligtas.","Apat ang nasawi habang isa pang mangi­ngisda ang pinaghahanap makaraang tu­maob ang kanilang motorized banca na may 50 tripulanteng sakay sa karagatang sakop ng Bagac, Bataan, ayon sa ulat ng Philippine Coast Guard (PCG) kahapon.","June 28, 2022  12:00am",https://www.philstar.com/pilipino-star-ngayon/probinsiya/2022/06/28/2191356/bangka-tumaob-sa-bataan-4-patay-1-nawawala
"SUV rumagasa sa Lipa: 1 dedo, 1 sugatan","Patay ang 29-anyos na construction worker habang isa pa ang sugatan matapos mabundol ng isang rumaragasang SUV sa lungsod ng Lipa, Linggo ng mada­ling araw.  Kinilala ng pulisya ang nasawi na si Limuel Quiambao, habang sugatan ang kasama­hang construction wor­ker na si Jay Em Yumol, 17, kapwa residente ng Arayat, Pampanga. Sa inisyal na im­bestigasyon, alas-3:30 ng madaling araw ay naglalakad lamang ang mga biktima sa shoulder ng JP Laurel highway nang bigla na lamang silang mahagip ng humaharurot na Mitsubishi Montero sport na minamaneho ni Patrick Kyle Castillo, 24-anyos.  Naisugod pa sa Lipa City District Hospital ang mga biktima pero idineklara nang dead on arrival ng doktor si Quiambao. Nagtamo naman ng mga sugat sa katawan si Yumol at kasalukuyang nagpapagaling sa naturang ospital. Naaresto rin ng pulisya ang driver na si Castillo, na taga-Barangay Bagong Pook, Lipa City. Ayon sa pulisya, una nang umamin si Castillo na nakainom ng alak nang mangyari ang insidente.","Patay ang 29-anyos na construction worker habang isa pa ang sugatan matapos mabundol ng isang rumaragasang SUV sa lungsod ng Lipa, Linggo ng mada­ling araw.","June 28, 2022  12:00am",https://www.philstar.com/pilipino-star-ngayon/probinsiya/2022/06/28/2191354/suv-rumagasa-sa-lipa-1-dedo-1-sugatan
"Anak nagbanta sa magulang, tinaga ni itay","Patay ang 28 anyos na binata matapos na tagain ng kanyang tatay makaraang pagbantaan nito ang mga magulang bunsod ng kanilang mainitang pagtatalo na nauwi sa malagim na krimen sa Sitio Binisitahan, Brgy. Maysalay ng bayang ito kamakalawa ng gabi. Isang malalim na taga sa dibdib ang agad ikinasawi ng biktimang si Wilson Aboque Alemania habang sumuko sa mga rumespondeng pulis ang tatay niyang si William Dasig Alemania, 55-anyos; pawang residente ng Zone-3, Brgy. Lamon, Goa. Sa ulat, dakong alas-11 ng gabi sa hindi malamang dahilan ay nagtalo ang mag-ama. Sa gitna ng mainit na pagtatalo ay bumunot ng patalim ang biktima at minura ang kanyang ama sabay sabing papatayin niya ang mga magulang kapag matanda na sila. Dahil dito, nagpan­ting ang tenga ng tatay kaya binunot naman nito ang nakasukbit na tabak saka tinaga sa dibdib ang anak na duguang humandusay. Ayon sa suspek, matagal na umano nilang problema ang anak at hindi na siya nakatiis sa masamang ugali nito kaya niya nataga. Kasong parricide isasampa ng mga pulis laban sa ama na nakapiit.","Patay ang 28 anyos na binata matapos na tagain ng kanyang tatay makaraang pagbantaan nito ang mga magulang bunsod ng kanilang mainitang pagtatalo na nauwi sa malagim na krimen sa Sitio Binisitahan, Brgy. Maysalay ng bayang ito kamakalawa ng gabi.","June 28, 2022  12:00am",https://www.philstar.com/pilipino-star-ngayon/probinsiya/2022/06/28/2191352/anak-nagbanta-sa-magulang-tinaga-ni-itay
"Drug rehab center sa Cavite, binuksan na","Iniulat ng Department of Interior and Local Government (DILG) na binuksan na ang isang bagong Drug Abuse Treatment and Rehabilitation Center (DATRC) sa Barangay Osorio, Trece Martires City, Cavite. Ang naturang limang hektaryang 480-bed capacity ang siyang umaasiste sa drug dependents at nagbibigay ng agarang interbensiyon patungo sa rehabilitasyon.  “Our journey towards bringing our illegal drug dependent kababayans closer to reintegration and recovery is now closer to reality with this five-hectare DATRC here in Cavite. This is another part of the Duterte Legacy that has truly impacted the lives of our fellow Filipinos,” ayon kay Interior Secretary Eduardo Año. Bilang chairman ng DATRC Inter-Agency Task Force, pinasalamatan niya si Pang. Rodrigo Duterte dahil sa kanyang matibay na paninindigan na tuldukan ang problema sa illegal na droga sa bansa, na nagbigay-daan sa mga inobasyon gaya ng DATRC at sa Community-based Drug Rehabilitation Program (CBDRP), na tumutulong sa illegal drug dependents patungo sa reintegrasyon at paggaling. Nabatid na ang newly constructed DATRC ay bahagi ng P846-milyong program grant ng Japan International Cooperation Agency (JICA) na tinatawag na “Consolidated Rehabilitation of Illegal Drug Users” (CARE), na batay sa Japan-Philippines Joint Statement on Bilateral Cooperation upang labanan ang illegal drugs. Nakatayo ito sa limang hektaryang lupa na idinonate ng Cavite Provincial Government. Kaya nitong i-accommodate ang may 400 lalaki at 80 babaeng pasyente mula sa South at Central Luzon, na may high-risk drug dependence at handang sumailalim sa gamutan at rehabilitasyon sa isang in-patient facility.","Iniulat ng Department of Interior and Local Government (DILG) na binuksan na ang isang bagong Drug Abuse Treatment and Rehabilitation Center (DATRC) sa Barangay Osorio, Trece Martires City, Cavite.","June 28, 2022  12:00am",https://www.philstar.com/pilipino-star-ngayon/probinsiya/2022/06/28/2191348/drug-rehab-center-sa-cavite-binuksan-na
"Pampasaherong barko nasunog: 1 patay, 163 nasagip","Isa ang patay habang isa ang nawawala at nasa 163 katao pa ang nasagip matapos masunog ang isang pampasaherong barko sa karagatang sakop ng Bohol habang patungong Leyte kahapon ng hapon. Sa inisyal na ulat ng Philippine Coast Guard (PCG), dakong ala-1 ng hapon nang sumiklab ang apoy sa MV Mama Mary Chloe habang nasa karagatang sakop ng Tugas Island sa Brgy. Tugas at Tilmobo Island sa Brgy. Tilmobo, pawang sa bayan ng Carlos P. Garcia sa Bohol. Nakita na tumatalon ng barko ang mga pasahero kabilang na ang mga bata para makatakas sa nasusunog na barko. Agad namang ru­mesponde ang mga rescuers sakay ng mga bangka na nasa bisi­nidad lang kung kaya mabilis na nasagip ang mga nakalutang sa tubig na mga pasahero. Ayon sa PCG, may sakay na walong tripulante at 157 pasahero kabilang ang 15 na bata ang barko na nagmula sa Ubay, Bohol at patungong Bato, Leyte. Hindi naman overloaded ang barko dahil may kapasidad ito na 236 pasahero. Nasa ligtas nang kalagayan ang 163 katao na sakay ng barko habang patuloy ang search and rescue operation ng BRP Cabra (MRRV-4409) katuwang ang mga tauhan ng PCG Sub-Station Bato para sa nawawalang pasahero. “Naging mabilis ang pag-rescue sa mga crew at pasahero sa tulong ng mga motorbanca na naglalayag sa katubigan nang maganap ang insidente,” ayon sa PCG. Patuloy pa ang imbestigasyon ng mga awtoridad para mabatid ang sanhi ng “fire onboard incident.”",,"June 27, 2022  12:00am",https://www.philstar.com/pilipino-star-ngayon/probinsiya/2022/06/27/2191174/pampasaherong-barko-nasunog-1-patay-163-nasagip
Bibisita sana sa kanyang nobya binatilyo natagpuang tadtad ng saksak,"Hindi na umano nakarating sa bahay ng kanyang girlfriend ang 15-anyos na binatilyo makaraang matagpuang tadtad ng saksak at isa nang malamig na bangkay malapit sa isang small water impounding project sa Barangay Tandoc sa bayang ito, noong Linggo ng umaga. Kinilala ng Talugtug Police ang biktima na si Cyrus Vince Antonio, 15-anyos ng Barangay Tandoc, dito.  Ayon sa pulisya, natagpuan ang katawan ng biktima ng isang concerned citizen bandang alas-7:30 ng umaga at agad itong ipinarating sa tatay ng dalagita. Nabatid sa pulisya na positibong kinilala ni  Virgilio Antonio, 40-anyos, ama ng biktima ang bangkay ng kanyang anak at sinabi nito na noong gabi ng June 25 ay nagpaalam umano ang biktima na dadalaw sa kanyang girlfriend sa Barangay Guiset sa bayan ng Guimba, sakay ng kanyang motorsiklong Suzuki Smash. Hindi umano nakarating ang anak sa kanyang kasintahan noong gabing iyon at hindi rin umano nakauwi sa kanilang bahay. Kinabukasan ay agad siyang hinanap ng amang si Virgilio hanggang sa matagpuan ang katawan nito na naliligo sa sariling dugo at tadtad ng mga saksak. Patuloy ang pag-iimbestiga ng Talugtug Police para sa mabilis na paglutas sa krimen.","Hindi na umano nakarating sa bahay ng kanyang girlfriend ang 15-anyos na binatilyo makaraang matagpuang tadtad ng saksak at isa nang malamig na bangkay malapit sa isang small water impounding project sa Barangay Tandoc sa bayang ito, noong Linggo ng umaga.","June 28, 2022  12:00am",https://www.philstar.com/pilipino-star-ngayon/probinsiya/2022/06/28/2191350/bibisita-sana-sa-kanyang-nobya-binatilyo-natagpuang-tadtad-ng-saksak
Higit P95 milyong shabu at marijuana sinunog ng PDEA sa Region 6,"Umaabot sa mahigit P95,549,936.82 halaga ng iligal na droga ang sinunog ng Philippine Drug Enforcement Agency (PDEA)-Western Visayas (Region 6) sa pamamagitan ng thermal destruction sa Acropolis Gardens sa Barangay Bata noong Biyernes. Ayon kay PDEA-Western Visayas Director Alex Tablate, ito ang pinakamalaking pagsunog sa nasabat na iligal na droga sa rehiyon. Sinabi rin ni Tablate ang gramo ng shabu na nagkakahalaga ng P93,788,833.60 at 12,431.0244 gramo ng ma­rijuana na nagkakaha­laga ng P1,761,103.2267 ang sinira. Kabilang sa mga sinunog ang narekober ng mga pulis at PDEA sa rehiyon na iligal na droga ay ang P20.4-mil­yong shabu sa Bacolod Real Estate Development Corp. (Bredco) Port noong Enero; P34 mil­yong shabu sa Escalante City, Negros Occidental nitong Marso, at P13.6 milyong shabu sa San Carlos City, Negros Occidental kamakailan. Ipinaliwanag ni Ado­nis Abueva, hepe ng PDEA-Western Visayas laboratory, na nakasaad ang proseso sa ilalim ng Section 21 ng Republic Act (RA) No. 9165 o Comprehensive Dangerous Drugs Act of 2002. Base kay Abueva, pinili nila ang Acropolis Gardens dahil kaya nitong wasakin ang iligal na droga nang hindi nakasisira sa kapaligiran at sa mga tao dahil ang substances nito ay sumasailalim sa dalawang burning processes. Aniya, ang mga nasabat na items na isinailalim sa thermal destruction ay kumpirmadong iligal na droga dahil sumailalim ang mga ito sa Simon’s Test. Isinagawa ang thermal destruction upang alisin ang duda ng publiko sa drug recoveries, at binigyang-diin na kaila­ngan talaga itong sirain.","Umaabot sa mahigit P95,549,936.82 halaga ng iligal na droga ang sinunog ng Philippine Drug Enforcement Agency (PDEA)-Western Visayas (Region 6) sa pamamagitan ng thermal destruction sa Acropolis Gardens sa Barangay Bata noong Biyernes.","June 27, 2022  12:00am",https://www.philstar.com/pilipino-star-ngayon/probinsiya/2022/06/27/2191173/higit-p95-milyong-shabu-marijuana-sinunog-ng-pdea-sa-region-6
Bahay ng magsasaka ni-raid: Baril at mga bala nasamsam,"Nalambat ng pulisya ang isang 47-anyos na magsasaka at nahulihan ito ng Baril at iba’t ibang klase ng bala sa isinagawang Search Warrant ope­ration kamakalawa ng gabi sa Brgy. Kaypaaba Gen. Emilio Aguinaldo Cavite. Nahaharap sa patung-patong na kaso ang suspek na nakilalang si Felizardo Bendo Jr., 47-anyos, may asawa, magsasaka at residente ng Brgy. Kaypaaba, General Emilio Aguinaldo, Cavite. Sa ulat, alas-9:30 ng gabi nang magkasa ng search warrant ope­ration ang Gen. Emilio Aguinaldo Police laban sa suspek sa kasong pag­labag sa RA 10591 o Illegal Possession of Firearms & Ammunition. Naabutan ng grupo ang suspek sa bahay nito at nang halughugin ang kabahayan ay nakuha ang isang caliber 22 rifle, anim na bala ng cal. 22 at 47 bala ng cal. 45.",Nalambat ng pulisya ang isang 47-anyos na magsasaka at nahulihan ito ng Baril at iba’t ibang klase ng bala sa isinagawang Search Warrant ope­ration kamakalawa ng gabi sa Brgy. Kaypaaba Gen. Emilio Aguinaldo Cavite.,"June 27, 2022  12:00am",https://www.philstar.com/pilipino-star-ngayon/probinsiya/2022/06/27/2191170/bahay-ng-magsasaka-ni-raid-baril-mga-bala-nasamsam
"Kumasa sa raid, target suspect todas!","Bulagta ang isang suspek sa pamamaslang matapos makipagbarilan sa mga pulis sa ikinasang warrant operation laban sa kanya sa Sitio Laray, Brgy. Tibgao ng bayang ito kamakalawa ng umaga. Napuruhan ng pung­lo sa iba’t ibang bahagi ng katawan at agad namatay ang suspek na kinilalang si Rodito “Duran” Arizala, nasa hustong gulang at residente ng naturang barangay. Sa ulat, dakong alas-5:25 ng umaga, bitbit ang warrant of arrest na inilabas ni RTC Branch 45 Judge Teofilo Barruga Tambago dahil sa kasong murder ay magkatuwang na sinalakay ng mga kasapi ng Regional Intelligence Unit, Police Special Action Force, Uson Police at Milagros Police ang bahay ng suspek. Gayunman, sa halip na sumuko ay nanlaban umano ang suspek at nakipagbarilan sa mga pulis na magsisilbi sana ng arrest warrant laban sa kanya dahilan para masapol siya ng bala. Narekober sa suspek ang isang hindi pa matukoy na pistola at dalawang molotov bomb.","Bulagta ang isang suspek sa pamamaslang matapos makipagbarilan sa mga pulis sa ikinasang warrant operation laban sa kanya sa Sitio Laray, Brgy. Tibgao ng bayang ito kamakalawa ng umaga.","June 27, 2022  12:00am",https://www.philstar.com/pilipino-star-ngayon/probinsiya/2022/06/27/2191169/kumasa-sa-raid-target-suspect-todas
"Collection target ng BOC-Port of Subic, nahigitan","Nahigitan ng Bureau of Customs-Port of Subic sa pangunguna ni District Collector Maritess Martin ang kanilang buwanang collection target bago pa man matapos ang kasalukuyang buwan ng Hunyo. Nakakolekta ang Port of Subic ng halagang P3,745,214,958.60  mula sa kanilang collection target na P3,380,949,000.00 na labis ng P190,312,688.65 o katumbas ng 5.63 por­syento. Pinuri naman ni Martin ang mga tauhan ng kanilang kagawaran dahil sa nakamit na mas mataas na collection target.",Nahigitan ng Bureau of Customs-Port of Subic sa pangunguna ni District Collector Maritess Martin ang kanilang buwanang collection target bago pa man matapos ang kasalukuyang buwan ng Hunyo.,"June 28, 2022  12:00am",https://www.philstar.com/pilipino-star-ngayon/probinsiya/2022/06/28/2191347/collection-target-ng-boc-port-subic-nahigitan
Antipolo church idineklarang ‘international shrine’,"Idineklara ng Vatican bilang international shrine ang National Shrine of Our Lady of Peace and Good Vo­yage sa Antipolo City sa lalawigan ng Rizal. Sa website ng Catho­lic Bishops’ Confe­rence of the Philippines (CBCP) nitong Linggo, mismong si Antipolo Bishop Francisco de Leon ang nag-anunsiyo ng magandang balita sa isang banal na misa para sa pagdiriwang ng ika-39 anibersaryo ng pagkakatatag ng Diocese ng Antipolo noong Sabado, Hunyo 25. Ayon kay De Leon, inaprubahan ng Vatican ang kanilang petisyon na pagkalooban ang simbahan ng naturang pribilehiyo. “We received a letter from Rome saying that on June 18, our national shrine will be recognized as an international shrine,” saad De Leon. Hinihintay na lamang ng diyoseses ang opis­yal na kopya ng dekla­rasyon ng Vatican. Ang Antipolo Cathedral ay kauna-unahang international shrine sa Pilipinas at magiging ikaapat naman na international shrine sa Asya kasunod ng St. Thomas Church Malayattoor sa India at ang Haemi Martyrdom Holy Ground at Seoul Pilgrimage Routes sa South Korea.",Idineklara ng Vatican bilang international shrine ang National Shrine of Our Lady of Peace and Good Vo­yage sa Antipolo City sa lalawigan ng Rizal.,"June 27, 2022  12:00am",https://www.philstar.com/pilipino-star-ngayon/probinsiya/2022/06/27/2191171/antipolo-church-idineklarang-international-shrine
Barangay kagawad pinabulagta sa basketball tournament,"Bulagta sa barangay plaza ang isang incumbent barangay kagawad matapos na pagbabarilin ng dalawang hindi nakilalang gunmen habang nanonood ng basketball tournament sa Brgy. Capaculan ng bayang ito kamakalawa ng gabi. Napuruhan ng isang tama ng punglo sa ulo at agad nasawi ang biktimang si Edison Aganan Rosero, 55, may asawa at residente ng naturang lugar. Sa ulat, dakong alas-8:30 ng gabi habang masayang nanonood ng basketball sa kanilang plaza ang biktima nang biglang sumulpot mula sa kanyang likuran ang dalawang lalaki na armado ng hindi malamang kalibre ng baril. Bago pa nakakilos ang biktima ay walang kaabug-abog na siyang binaril sa ulo at katawan sanhi upang bumulagta sa lugar. Mabilis na nakatakas ang gunmen na sumabay sa pagkakagulo at pagtatakbuhan ng mga tao na natakot sa pamamaril. Patuloy sa ginagawang ang mga pulis para malaman ang pagkakakilanlan ng mga suspek at motibo sa pamamaslang.",Bulagta sa barangay plaza ang isang incumbent barangay kagawad matapos na pagbabarilin ng dalawang hindi nakilalang gunmen habang nanonood ng basketball tournament sa Brgy. Capaculan ng bayang ito kamakalawa ng gabi.,"June 28, 2022  12:00am",https://www.philstar.com/pilipino-star-ngayon/probinsiya/2022/06/28/2191351/barangay-kagawad-pinabulagta-sa-basketball-tournament
"Kagawad utas, 1 pa malubha sa pamamaril sa Quezon","Pinagbabaril hanggang sa mamatay ang isang barangay kagawad ng hindi nakikilalang salarin habang nasugatan sa ligaw na bala ang isang barangay tanod sa Sitio Tangle, Barangay Masalukot 3, kamakalawa ng umaga. Kinilala ng pulisya ang biktima na si Mario De Castro, 59, may-asawa at incumbent barangay kagawad sa nabanggit na lugar. Nagtamo si De Castro ng mga tama ng bala ng hindi pa batid na kalibre ng baril sa ulo at iba’t ibang parte ng katawan. Nilalapatan naman ng lunas sa Peter Paul Hospital ang barangay tanod na si Danilo Macatangay dahil sa tinamong dalawang tama ng punglo sa magkabilang hita. Ayon sa imbestigasyon, bandang alas-9:00 ng umaga ay nagtatabas ng damo sa gilid ng barangay road ang kagawad nang lapitan ng isang hindi nakikilalang lalaki na armado ng baril at agad pinaulanan ng punglo. Tinamaan naman ng ligaw na bala sa magkabilang hita habang naglalakad ang tanod na si Macata­ngay. Tinutugis na ng pulisya ang suspek na mabilis tumakas matapos na makitang napuruhan nito ang kanyang target.","Pinagbabaril hanggang sa mamatay ang isang barangay kagawad ng hindi nakikilalang salarin habang nasugatan sa ligaw na bala ang isang barangay tanod sa Sitio Tangle, Barangay Masalukot 3, kamakalawa ng umaga.","June 27, 2022  12:00am",https://www.philstar.com/pilipino-star-ngayon/probinsiya/2022/06/27/2191168/kagawad-utas-1-pa-malubha-sa-pamamaril-sa-quezon
1 pang barangay chairman itinumba!,"Isa na namang barangay chairman ang patay matapos pagbabarilin ng hindi pa nakilalang mga armadong salarin sa Butuan City, Agusan del Norte nitong Biyernes ng gabi. Dead-on-the-spot sa tinamong mga tama ng bala sa iba’t ibang bahagi ng katawan ang biktima na kinilalang si Florencio Cagas, tserman ng Brgy. Sto Niño ng nasabing lungsod. Sa report ng CARAGA Police, bandang alas-7:10 ng gabi nang bigla na lamang sumulpot ang mga armadong salarin at nang mati­yempuhan ang biktima sa Purok 7, Brgy. Sto. Niño ay bigla na lamang pinagbabaril saka nagsitakas. Sa tala, si Cagas ang ikalawang opisyal ng brgy. na nilikida sa loob lamang ng isang linggo. Noong Hunyo 21 ay napaslang din ang Sanggunian Kabataan (SK) Chairman Nelbert Gacosta matapos na paulanan ng bala ng  mga armadong salarin. Nagsasagawa na ng masusing imbestigasyon ang pulisya upang matukoy ang motibo ng krimen at maaresto ang mga salarin.","Isa na namang barangay chairman ang patay matapos pagbabarilin ng hindi pa nakilalang mga armadong salarin sa Butuan City, Agusan del Norte nitong Biyernes ng gabi.","June 26, 2022  12:00am",https://www.philstar.com/pilipino-star-ngayon/probinsiya/2022/06/26/2191014/1-pang-barangay-chairman-itinumba
"P100 milyong shabu nasamsam, 2 drug traffickers timbog","Umaabot sa P100-milyong halaga ng shabu ang nakumpiska ng mga awtoridad habang dalawang hinihinalang bigtime drug traffickers ang naaresto sa serye ng buy-bust operations sa Central Visayas nitong Sabado. Sa report ni Police Regional Office (PRO) 7 P/Brig. Gen. Roque Eduardo Vega, ito’y bahagi ng pinalakas na anti-drug campaign ng PNP kaugnay ng hangarin ni Pangulong Rodrigo Duterte na tuldukan ang operasyon ng ilegal na droga sa bansa. Sa Lapu-Lapu City, dalawa pinaghihinalaang drug traffickers na kinilalang sina Eric Felisilda, 45, at Niel James Valesquiña ang nasakote kung saan nasa 15 kilo ng shabu ang nasamsam na nagkakahalaga ng P102 milyon. Ang dalawang bigtime drug traffickers ay nasakote ng Lapu-Lapu City Police Office Drug Enforcement Unit sa pamilihang bayan sa Brgy. Poblacion. Ayon sa pulisya, nasa P1.3-milyon ding halaga ng shabu ang nakumpiska naman sa suspect na si Crisanto Ang Sayre sa buy-bust operation sa Bacong, Negros Oriental. Samantala sa Talisay City, Cebu, timbog din ang dalawang High Va­lue Target (HVT) na sina John Maverick Gabisay at May Faith Vinculado na nakunan naman ng 150 gramo ng shabu na nagkakahalaga ng P1,020,000. Nasa P680,000.00 namang halaga ng shabu ang nakumpiska sa dalawang hinihinalang drug pushers na sina Rutchen Buglosa, 39 at John Roderick Sollano sa buy-bust operation sa Brgy. Das, Toledo City. Kaugnay nito, pinapurihan ni Vega ang kapulisan sa Central Visayas sa matagumpay na operasyon laban sa ilegal na droga.",,"June 26, 2022  12:00am",https://www.philstar.com/pilipino-star-ngayon/probinsiya/2022/06/26/2191015/p100-milyong-shabu-nasamsam-2-drug-traffickers-timbog
Tricycle sinalpok ng kotse: 3 dedo!,"Tatlo katao ang patay kabilang ang 1-anyos na bata nang salpukin ng kotse ang kanilang sinasakyang tricycle sa Pangasinan. Dead-on-the-spot ang mga biktima na kinilalang sina Jimy Basaen, anak na si Jimmark at kaibigang si Adelaida Dacuag. Nasa kustodiya naman ng pulisya ang suspek at driver ng kotse na si Darwin James Fe­derico, 19. Sa imbestigasyon ng Binalonan Police, naganap ang insidente noong Biyernes ng umaga sa national highway ng Barangay Linmansangan, ng naturang bayan. Lumilitaw na mabilis ang takbo ng kotse na nag-overtake hanggang sa mawalan ng kontrol ang drayber sa papasalubong na tricycle ng mga biktima sanhi ng salpukan. Sa lakas ng pagkabangga, tumilapon ang mga biktima na nagtamo ng matitinding pinsala sa katawan at yuping-yupi ang tricycle habang wasak naman ang harapan ng kotse. Hawak na ng pulisya ang driver at kinasuhan ng reckless imprudence resulting in multiple homicide.",,"June 27, 2022  12:00am",https://www.philstar.com/pilipino-star-ngayon/probinsiya/2022/06/27/2191172/tricycle-sinalpok-ng-kotse-3-dedo
"Drug den sa Baguio ni-raid: 2 maintainers, 4 kustomer huli","Sina­lakay ng mga ahente ng Philippine Drug Enforcement Agency (PDEA at local police ang isang lodge na hinihinalang gi­na­ga­wang drug den na ikinaaresto ng dalawang maintainers nito at apat umanong kustomer sa may Magsaysay Avenue, dito nitong Biyernes ng gabi. Kinilala ni PDEA Cordillera director Gil Castro said, ang mga nadakip na suspek na sina Juvylyn Reca Plaza, 36, na residente malapit lang sa naturang drug den; ang kapwa niya therapist na si Mia Jane Noquilla Postre, 29, ng Brgy. Green Valley, Baguio City; mata­derong si Joseph Castano, 48, isang pang massage therapist na si Paterson Anciano Domaino, 23, ng Brgy. Green Valley; gay beautician na si Ismael Galman Dipatuan, 36, ng Sablan, Benguet; at Rodel Sachez Buhay, 23, ng Balsigan, Baguio City. Ayon kay Castro, nasa 20.4 gramo ng pinatuyong dahon ng marijuana, 3ml. ng liquid shabu at mga paraphernalia na gamit sa paghithit ng droga ang narekober ng mga awtoridad sa lugar. Dagdag ni Castro, isi­nagawa ang raid bandang alas-7:15 ng gabi sa naturang lugar matapos na makupirma ang ilegal na aktibidad sa pagbebenta ng ipinagbabawal na gamot hanggang sa madiskubre ang drug den. Hindi pa binanggit ni Castro kung sino sa mga suspek ang dalawa umanong nagsisilbing maintainers at customers sa drug den.","Sina­lakay ng mga ahente ng Philippine Drug Enforcement Agency (PDEA at local police ang isang lodge na hinihinalang gi­na­ga­wang drug den na ikinaaresto ng dalawang maintainers nito at apat umanong kustomer sa may Magsaysay Avenue, dito nitong Biyernes ng gabi.","June 26, 2022  12:00am",https://www.philstar.com/pilipino-star-ngayon/probinsiya/2022/06/26/2191009/drug-den-sa-baguio-ni-raid-2-maintainers-4-kustomer-huli
"Bloodletting project ng Lucena LGU, dinagsa","Tiyak na maraming matutulungang pasyente o indibiduwal na nanga­ngailangan ng dugo matapos na dumagsa ang nag-donate ng kanilang dugo sa isinagawang bloodletting activity ng lokal na pamahalaan ng Lucena katuwang ang Philippine Red Cross (PRC) na idinaos sa isang kilalang mall, dito. Ayon Kay Dr. Maria Armina Perez ng City Health Office (CHO), naging successful ang aktibidad at nitong Huwebes ay nakakolekta sila ng 100 bags na ang bawat isa ay naglalaman ng 250 cc at lumampas pa ito sa target nilang bilang ng mga blood donors. Sinabi ni Perez na ang pagbibigay ng dugo ay nagpapaganda sa kalusugan ng puso, bu­ma­baba ang risk ng heart disease at heart attack dahil nababawasan ang nakabara sa daluyan ng dugo. Sa pag-dodonate ani­ya ng dugo ay agad na nai-improve ang overall cardiovascular health dahil nahahatak na bumaba ang dami ng cholesterol upang maprotektahan ang puso sa anumang kakaharaping sakit. Ipinaliwanag ng manggagamot na ang mga donor sa isinagawang blood letting acti­vity ay napalitan agad ng bagong blood cells ang mga nawalang dugo makalipas na makapahinga at makakain ng masustansya. Samantala ayon sa Health Psychology, mas humahaba ang buhay ng mga taong nagdo-donate ng dugo dahil sa rami ng mga medical benefits, kagaya ng pagbaba ng oxidative stress sa blood vessels.","Tiyak na maraming matutulungang pasyente o indibiduwal na nanga­ngailangan ng dugo matapos na dumagsa ang nag-donate ng kanilang dugo sa isinagawang bloodletting activity ng lokal na pamahalaan ng Lucena katuwang ang Philippine Red Cross (PRC) na idinaos sa isang kilalang mall, dito.","June 26, 2022  12:00am",https://www.philstar.com/pilipino-star-ngayon/probinsiya/2022/06/26/2191008/bloodletting-project-ng-lucena-lgu-dinagsa
"2 truck nagsalpukan: 2 patay, 4 pa sugatan","Dalawa katao ang nasawi habang apat pa ang nasugatan makaraang aksidenteng magbanggaan ang dalawang truck sa bayan ng Sumilao, Bukidnon nitong Biyernes ng hapon. Kinilala ang mga nasawi na sina Roberto Labjata, driver ng Fuso tractor at sakay nitong si Veronica Labjata; pawang dead-on-the-spot habang ang helper na si Christian Garcia ay isinugod naman sa Bethel Baptist Hospital para malapatan ng lunas. Sugatan ding dinala sa Bukidnon Provincial Medical Center sa Malaybalay City ang driver ng Isuzu wing van na si Ralph John Diama at dalawa nitong sakay na sina Felix Diama at Vi­vian Diama. Batay sa report ni Police Regional Office (PRO) 10 director P/Chief Supt. Benjamin Acorda Jr., nangyari ang insidente bandang alas–3 ng hapon sa kahabaan ng Sayre Highway sa Sitio Damay, San Vicente ng naturang bayan. Kasalukuyang buma­bagtas sa nasabing highway ang puting Isuzu Wing van truck (MAA 9971) na minamaneho ni Ralph Diama nang makabanggaan ang asul na Fuso tractor head truck (AVA 4809) na minamaneho ni Roberto Labjata ng Nabunturan, Davao de Oro nang mangyari ang trahedya sa nabanggit na lugar. Ang Isuzu wing van truck ay pag-aari ni Vi­vian Diama ng Poblacion, Tupi, Cotabato habang ang Fuso tractor head truck ay nakarehistro naman kay Cecilia Onate ng Rhoanjay Trucking Services . Ayon sa mga imbestigador ang Isuzu wing van ay may mga kargang scrap iron ay patungong Valencia City, Bukidnon habang ang tractor na may kargang tricab units ay patungo sa Cagayan de Oro City. Sa pahayag ng mga testigo, masyado uma­nong mabilis ang takbo ng Isuzu wing van na habang bumabagtas sa pakurbadang kalsada kaya hindi nagawang magpreno ng driver dahil sa mabigat umano nitong kargamento na nakabanggaan ang tractor head na ikinasawi ng dalawa katao. Sinabi ni Ralph John Diama na nagloko umano ang preno ng Isuzu wing van kung saan habang nagmamaniobra siya sa kabilang linya sa bulubunduking bahagi ng highway ay bigla namang sumulpot ang tractor head truck na nagresulta sa banggaan.","Dalawa katao ang nasawi habang apat pa ang nasugatan makaraang aksidenteng magbanggaan ang dalawang truck sa bayan ng Sumilao, Bukidnon nitong Biyernes ng hapon.","June 26, 2022  12:00am",https://www.philstar.com/pilipino-star-ngayon/probinsiya/2022/06/26/2191012/2-truck-nagsalpukan-2-patay-4-pa-sugatan
Barangay chairman itinumba ng tandem,"Patay ang isang barangay chairman nang pagbabarilin ng riding-in-tandem sa Mawad, Davao de Oro, ayon sa pulisya kahapon. Namatay habang ginagamot sa ospital ang biktimang si  Elizalde Malcampo,  punong barangay ng Barangay Kinuban, Maco, Davao de Oro. Sa naantalang report ng Mawad Municipal Police, alas-6 ng umaga ng Martes nang maganap ang krimen matapos ihatid ng tserman ang kanyang apo sa Andili Elementary School. Habang papauwi na ang biktima sakay ng kanyang motorsiklo, dito na sinundan ng mga suspek na sakay rin ng motorsiklo na walang plaka hanggang sa pagsapit sa natu­rang lugar ay pinagbabaril ang opisyal. Matapos na makitang napuruhan ang tserman, agad na tumakas ang mga suspek sa di malamang direksyon. Inaalam na ng mga awtoridad ang motibo ng krimen.","Patay ang isang barangay chairman nang pagbabarilin ng riding-in-tandem sa Mawad, Davao de Oro, ayon sa pulisya kahapon.","June 25, 2022  12:00am",https://www.philstar.com/pilipino-star-ngayon/probinsiya/2022/06/25/2190727/barangay-chairman-itinumba-ng-tandem
Pawikan sinagip ng mga turista sa Aurora,"Matagum­pay na naibalik sa karagatang bahagi ng Pacific Ocean ang isang mother pawikan (sea turtle) na napadpad sa tabing baybayin para mangitlong matapos sagipin ng mga nakakitang lokal na turista sa Barangay Ditawini, Dinalungan, Aurora. Ayon kay Nuepe Manuel Jr., municipal tourism officer ng Ambaguio, nasa isang resort sila sa Dinalungan, kasama ang mga paragliders pilot mula sa Ambaguio, Nueva Vizcaya nang makita ang isang pawikan na katatapos lamang mangitlog sa silong ng isang puno dakong alas-7:00 ng umaga. Agad na nagtulung-tulong ang grupo ni Manuel para alalayan pabalik sa dagat ang pawikan sa pangamba na baka makita ng mga residente rito. “This mother turtle just laid eggs on the shore, immediately we guided and pushed her way back to the ocean to prevent it from being captured by locals,” pahayag ni Manuel sa PSN/PM. Sinabi ni Manuel na hindi niya agad inilagay sa social media ang mga kuha nilang larawan at video matapos magka-interes ang ilang residente sa mga itlog nang mabalitaan ang kanilang ginawang pagpapakawala sa pawikan.  Paniwala ng ilang mga residente na nakakagamot umano ang pagkain sa karne at itlog ng pawikan. Bagama’t ipinangako umano ng caretaker ng resort na babantayan niya ang mga itlog ng pawikan ay nangangamba pa rin ang mga bisita sa kala­gayan ng mga itlog. Ang mga endangered species tulad ng pawikan ay protektado sa ilalim ng Republic Act 9147, o mas kilala bilang Wildlife Resources Conservation and Protection Act. Ang sinuman na mapatunayang sangkot sa paghuli, pa­nanakit, pagpatay o pagkatay, pagbenta o pagbili sa mga endangered species ay mapapatawan ng kaukulang parusa tulad ng pagkabilanggo.","Matagum­pay na naibalik sa karagatang bahagi ng Pacific Ocean ang isang mother pawikan (sea turtle) na napadpad sa tabing baybayin para mangitlong matapos sagipin ng mga nakakitang lokal na turista sa Barangay Ditawini, Dinalungan, Aurora.","June 25, 2022  12:00am",https://www.philstar.com/pilipino-star-ngayon/probinsiya/2022/06/25/2190728/pawikan-sinagip-ng-mga-turista-sa-aurora
"Bebot sinapak sa tenga ng ka-live in, tepok","Patay ang isang babae matapos sapakin sa gawing te­nga ng kanyang live-in partner nang magkaroon ng mainitang pagtatalo, kamakalawa ng gabi sa Brgy. Kaytambog Indang Cavite. Kinilala ng pulisya ang biktima na si Annaliza Atatado habang nahaharap sa kasong pagpatay ang suspek na si Robert Ramirez; kapwa nasa hustong gulang at residente sa nasabing lugar. Sa imbestigasyon ni P/SMS Oliver Riazon Jr., dakong alas-3:15 ng madaling araw nang personal na magtungo sa pulisya ang kapatid ng biktima na si Anthony Atatado at inireport na namatay ang kaniyang kapatid habang ginagamot sa ospital. Lumalabas sa pagsisiyasat ng pulisya, alas-7:30 ng gabi nang magkaroon ng mainitang pagtatalo sa pagitan ng biktima at suspek. Sa tindi ng galit ng lalaki, sinapak nito ang kinakasama na nasapol sa kaliwang bahagi ng ulo at tenga. Agad namang naawat ang dalawa at kapwa dinala sa barangay upang magkaroon ng pag-uusap at pag-aayos.  Gayunman, dakong alas-11:00 ng gabi nang bigla na lamang bumagsak ang biktima at nakaramdam ng hirap sa paghinga kung kaya agad siyang itinakbo sa Gen. Emilio Aguinaldo Memorial Hospital subalit makalipas ang may ilang oras ay idinedeklara ng mga doktor na patay na. Isasailalim sa autopsy examination ang bangkay ng biktima at pansamantalang nakakalaya pa ang suspek habang hinihintay ang resulta ng autopsy sa biktima.","Patay ang isang babae matapos sapakin sa gawing te­nga ng kanyang live-in partner nang magkaroon ng mainitang pagtatalo, kamakalawa ng gabi sa Brgy. Kaytambog Indang Cavite.","June 25, 2022  12:00am",https://www.philstar.com/pilipino-star-ngayon/probinsiya/2022/06/25/2190730/bebot-sinapak-sa-tenga-ng-ka-live-in-tepok
"Dengue cases sa Bulacan tumaas, fogging pinaigting","Dahil sa patuloy na pagtaas ng kaso ng dengue lalo sa panahon ng tag-ulan, ipinag-utos ni Gob. Daniel Fernando ang agaran at pinaigting na mga hakbang sa pag-iwas laban sa dengue sa lalawigan.  Sa isang online meeting na tinawag na “Collaborative Efforts for the Dengue and Prevention Control” na pinangunahan ng Provincial Health Office-Public Health (PHO-PH) kahapon, sinabi ni Fernando na dapat regular na isinasagawa ang fogging o spraying sa mga apektadong lugar. Plano ni Fernando na gumawa ng executive order na nag-aatas sa mga may-ari ng gusaling pang­negosyo na magsagawa ng fogging o spraying kahit isang beses sa isang buwan bilang preventive measure upang matigil ang pagkalat ng dengue na mula sa kagat ng lamok. Hinikayat naman ni Cielito Nikki Ross Gonzales, dengue program coordinator ng PHO-PH na sundin ang enhance 4S strategies: suyurin at sirain ang pinamumugaran ng mga lamok; sarili ay protektahan laban sa mga lamok; sumangguni agad sa pagamutan kapag may sintomas ng dengue; suportahan ang fogging/spraying operations kapag may banta ng outbreak. Ipinag-utos na rin ng gobernador sa PHO-PH na magsagawa ng oryentasyon para sa mga opis­yal ng barangay, health workers at mga volunteer upang paigtingin ang pagbabantay at implementasyon ng enhance 4S strategies sa bawat barangay. Ayon sa PHO-PH, nakapagtala ang Bulacan ng may kabuuang 2,737 kaso ng dengue mula Enero hanggang Hunyo 11, 2022 na mas mataas ng 54% kumpara sa parehong panahon noong nakaraang taon kung saan karamihan sa naitalang kaso (40%) ay mula sa age bracket na 11-20 taong gulang.","Dahil sa patuloy na pagtaas ng kaso ng dengue lalo sa panahon ng tag-ulan, ipinag-utos ni Gob. Daniel Fernando ang agaran at pinaigting na mga hakbang sa pag-iwas laban sa dengue sa lalawigan.","June 25, 2022  12:00am",https://www.philstar.com/pilipino-star-ngayon/probinsiya/2022/06/25/2190731/dengue-cases-sa-bulacan-tumaas-fogging-pinaigting
"83-anyos lolo na-trap sa sunog, patay","Patay ang isang 83-anyos na lolo matapos na hindi makababa sa ikalawang palapag ng nasusunog nitong bahay na ginagawa ring paupahan sa Barangay Zamora ng bayang ito, noong Biyernes ng gabi. Kinilala ni P/Major Fortune Dianne Bernardo, hepe ng pulisya rito, ang nasawing biktima na si Marianito Talusan, may-asawa, ng nasabing lugar. Nakaligtas naman sa sunog ang misis ng biktima na si Concepcion Talisan, 83, at ang tatlong nangungupahan sa kanila na sina May Viray, Joshua Viray at Jasmine Viray, pawang nasa hustong gulang. Ayon kay P/Staff Sgt. Jerry Oria, investigating case officer, natulungan umano si lola Concepcion ng kanilang mga boarders na makababa at makalabas sa nasabing bahay. Gawa umano ang unang palapag ng bahay sa konkreto na inu­upahan ng mga Viray ha­bang gawa sa mahihinang materyales ang ikalawang palapag na siyang tahanan ng mag-asawa. Nabatid na naitala ang sunog bandang alas-8:30 ng gabi at inaalam pa ng Bureau of Fire Protection-Sta. Rosa ang naging sanhi at ang danyos nito. Napag-alaman na una umanong nailabas ng bahay ang misis ng biktima na pinagtulungang akayin ng mga Viray at nang babalikan na nila ang biktima ay hindi na umano nila kinaya dahil sa bilis na pagkalat ng apoy sa ikalawang palapag ng bahay. Dahil umano sa katandaan na kaya’t mahina na umano ang katawan ng lolo nang ma-trap ito sa nasusunog na bahay.","Patay ang isang 83-anyos na lolo matapos na hindi makababa sa ikalawang palapag ng nasusunog nitong bahay na ginagawa ring paupahan sa Barangay Zamora ng bayang ito, noong Biyernes ng gabi.","June 26, 2022  12:00am",https://www.philstar.com/pilipino-star-ngayon/probinsiya/2022/06/26/2191001/83-anyos-lolo-na-trap-sa-sunog-patay
Convenience store sa Bulacan hinoldap: Suspek utas!,"Patay ang isa sa dalawang holdaper matapos na kumasa sa mga nagrespondeng operatiba ng pulisya, ilang minuto pagkaraang holdapin ang isang convenience store sa Brgy. San Isidro, Paombong, Bulacan nitong Sabado ng umaga. Sa report ni P/Col. Charlie Cabradilla, ac­t­ing police director ng Bulacan, kasalukuyan pang inaalam ang pagkaka­kilanlan ng napatay na suspect. Nauna rito, sinabi ni Cabradilla na tumawag si Shrelyn Lagman, crew ng Alfamart sa Brgy. San Isidro ng nasabing bayan hinggil sa panghoholdap sa kanilang convenience store ng dalawang armadong holdaper. Nang dumating ang mga nagrespondeng pulis ay nakita ng mga ito ang dalawang suspect habang papatakas kaya agad ang mga itong hinabol. Sa halip na sumuko, kumasa umano ang isa sa mga suspect at akmang papuputukan ang mga awtoridad pero pumalya at bumara ang bala pagkalabit nito kaya pinaputukan siya ng mga pulis. Bumulagta ang hol­daper na nasawi noon din pero nagawang ma­katakas ang kasamahan nito na sumakay sa motorsiklo. Narekober sa lugar ang apat na basyo ng bala ng cal 9 MM, isang cal 45 calibre Colt pistol at isang magazine na may anim na bala.","Patay ang isa sa dalawang holdaper matapos na kumasa sa mga nagrespondeng operatiba ng pulisya, ilang minuto pagkaraang holdapin ang isang convenience store sa Brgy. San Isidro, Paombong, Bulacan nitong Sabado ng umaga.","June 26, 2022  12:00am",https://www.philstar.com/pilipino-star-ngayon/probinsiya/2022/06/26/2191013/convenience-store-sa-bulacan-hinoldap-suspek-utas
"‘Most wanted’ sa kasong rape, nalambat","Kalaboso ang 35-anyos na lalaki na “most wanted person” sa kasong panggagahasa sa bayang ito makaraang mahuli ng pinagsanib na puwersa ng pulisya sa ikinasang operasyon sa bayang ito. Kinilala ni P/Col. Jess Mendez, Nueva Ecija Police Provincial Office director, ang naarestong suspek na si Randy Lacanilao, binata ng Barangay La Purisima, Aliaga, Nueva Ecija. Sa report ng pulisya, ganap na alas-6:30 ng umaga nang arestuhin ang suspek ng Aliaga Police station, Nueva Ecija Police Provincial Office (NEPPO), Provincial Intelligence Unit (PIU), Provincial Highway Patrol Team, (PHPT), 2nd Provincial Mobile Force Company (2nd PMFC) at Regional Mobile Force Battalion 3 (303rd), sa ila­lim ng manhunt Charlie operation sa Barangay La Purisima. Hindi na nakapalag pa ang suspek makaraang ihain sa kanya ang warrant of arrest na inisyu ng Regional Trial Court, Branch 88 ng Sto. Domingo, Nueva Ecija sa kasong panggagahasa. Walang inirekomendang piyansa para sa pansamantalang kala­yaan ng suspek na nga­yo’y nasa custodial facility ng nasabing istasyon ng pulisya.",Kalaboso ang 35-anyos na lalaki na “most wanted person” sa kasong panggagahasa sa bayang ito makaraang mahuli ng pinagsanib na puwersa ng pulisya sa ikinasang operasyon sa bayang ito.,"June 25, 2022  12:00am",https://www.philstar.com/pilipino-star-ngayon/probinsiya/2022/06/25/2190726/most-wanted-sa-kasong-rape-nalambat
"‘Bomb Maker’ ng NPA sa Nueva Ecija, sumuko","Isang tagumpay para sa pamahalaan ang pagsuko ng itinuturing na isang “bomb making expert” ng rebeldeng New People’s Army (NPA) kamakalawa, sa mga tauhan ng 84th Infantry (Victorious) Battalion ng Philippine Army, dito. Ayon kay Army Lt.Col. Enrico Gil Ileto, commanding officer ng 84IB, ang sumuko na si alyas “Ka Wing”, 34, isang miyembro ng 2019 LGP1 ay kusang-loob din na nagsuko ng dalawang IEDs o improvised explosive device, kasama ng isang 20-meter detonating cord, isang 500ml bottle na may laman na 125ml phosphorous black powder at dalawang improvised explosive device na anti-tank. Ayon kay Ileto, si alyas “Ka Wing” ay 5 taon na nag-operate sa lalawigang ito at inilarawan na isang eksperto sa paggawa ng IEDs at miyembro umano siya ng LGP1 o Larangang Gerilya sa Patag 1. “Ako po ay nagbalik-loob at nagsurender sa ating mga kasundaluhan  sapagkat napagtanto ko na ako lamang ay nililinlang, ginagamit, at pinangakuang mabibigyan ng lupain ng teroristang NPA, at para makapamuhay nang maayos kasama ng aking pamilya at malinis ang aking pangalan,” sabi ni “Ka Wing”, na sumuko sa loob ng Camp Gatan, dito, ganap na alas-2 ng hapon noong Miyerkules. Muling ipinanawagan ni Ileto sa mga natitirang miyembro ng Communist Terrorist Groups (CTGs) na talikuran na ang teroristang organisasyon at gamitin ang Enhanced Comprehensive Local Integration Program (E-CLIP) ng pamahalaan upang mamuhay nang mapayapa, kasama ang kanilang mga pamilya.","Isang tagumpay para sa pamahalaan ang pagsuko ng itinuturing na isang “bomb making expert” ng rebeldeng New People’s Army (NPA) kamakalawa, sa mga tauhan ng 84th Infantry (Victorious) Battalion ng Philippine Army, dito.","June 24, 2022  12:00am",https://www.philstar.com/pilipino-star-ngayon/probinsiya/2022/06/24/2190574/bomb-maker-ng-npa-sa-nueva-ecija-sumuko
2 teroristang NPA patay sa engkuwentro,"Napatay ng tropa ng pamahalaan sa isang engkuwentro ang dalawang miyembro ng New People’s Army (NPA) kamakalawa sa Las Nieves, Agusan del Norte. Kinilala ang mga napatay na sina Rey Torregosa, 24, ng Espe­ranza, Agusan del Sur; at Juliven Badbaran, ng San Luis, Agusan del Sur. Sinabi ni Army 402nd Infantry Brigade commander, Brig. Gen.Ariel Orio nangyari ang engkuwentro noong  Martes sa Sitio Little Baguio sa Barangay Consorcia. Nagsasagawa ng military operations nang mamataan ang grupo ng mga rebelde. Agad umanong pinaputukan ng mga rebelde na kabilang sa Platoon Sagay, SRC 3 ng North Central Mindanao Regional Committee ang mga tauhan 23rd IB hanggang sa sumiklab ang bakbakan. Nabawi sa kanila ang isang AK 47 rifle, isang M16 rifle, isang anti-personnel mine, mga bala, mga subersibong dokumento at personal na gamit.","Napatay ng tropa ng pamahalaan sa isang engkuwentro ang dalawang miyembro ng New People’s Army (NPA) kamakalawa sa Las Nieves, Agusan del Norte.","June 24, 2022  12:00am",https://www.philstar.com/pilipino-star-ngayon/probinsiya/2022/06/24/2190576/2-teroristang-npa-patay-sa-engkuwentro
"Konsehal, anti-demolition leader inaresto sa Cavite ng CIDG — grupo","Kinundena ng ilang progresibong grupo ang pagkakaaresto sa fisherfolk leader na si Susan Agner at isang konsehal matapos aniya hainan ng warrant of arrest ng Criminal Investigation and Detection Group (CIDG) gamit ang ""panloloko"" sa probinsya ng Cavite. Ayon sa  Save Patungan Now Movement , Huwebes nang puntahan ng CIDG-Imus sina Agner at isang konsehal ng Brgy. Patungan sa bayan ng Maragondon upang imbitahang makausap tungkol sa isang paparating na hearing kaugnay ng kasong ""direct assault."" ""Subali't ayon sa ulat ng isa nilang kasama, pagpasok ng 1 PM habang sila'y nasa CIDG imus, biglaang dinampot at hinayinan ng warrant of arrest,"" ayon sa grupo. Isa si Agner sa mga namuno sa ilang coastal residents laban sa marahas na demolisyon sa Patungan noong Enero, ayon sa PAMALAKAYA, isang militanteng grupo ng mga mangingisda. Hindi  bababa sa tatlong residente ang naiulat na nabaril  ng Philippine National Police at private guards sa naturang insidente. ""Patungan is home to more than 300 fishing and coastal families. Since 2014, the Manila Southcoast Development Corp. (MSDC), owned by late business tycoon Henry Sy, has been grabbing the community to convert it into an exclusive beach resort,"" wika ng Pamalakaya. ALERT! 
 
We received a report that Susan Agner, a local leader in Brgy. Patungan, Maragondon, Cavite was forcibly taken by CIDG-Imus at yesterday. 
 
It can be recalled that Agner led the strong resistance of fishers and coastal residents against demolition of Patungan last January.  pic.twitter.com/ofQ9ZVUAp6 Una nang itinanggi ng MSDC na sila ang may-ari ng nasabing lugar, habang idinidiing wala raw silang interes bilhin ang nasabing lupa. Hinihingi pa ng  Philstar.com  ang pahayag ni PLTCOL Marissa Bruno, hepe ng CIDG public information office, patungkol sa insidente ngunit hindi pa rin tumutugon hanggang ngayon. ""Tahasang kinukundena ng Save Patungan Now Movement ang ginawang panglilinlang ng CIDG Imus upang dalhin si Ka Susi sa kanilang kampo para siya'y iligal na detinahin!"" sabi pa ng Save Patungan Now Movement. ""Kami rin ay nananawagan sa kagyat niyang paglaya pati ng kanyang mga kasamahang pinatawan ng gawa-gawang kaso!""  — James Relativo","Kinundena ng ilang progresibong grupo ang pagkakaaresto sa fisherfolk leader na si Susan Agner at isang konsehal matapos aniya hainan ng warrant of arrest ng Criminal Investigation and Detection Group (CIDG) gamit ang ""panloloko"" sa probinsya ng Cavite.","June 24, 2022  4:18pm",https://www.philstar.com/pilipino-star-ngayon/probinsiya/2022/06/24/2190650/konsehal-anti-demolition-leader-inaresto-sa-cavite-ng-cidg-grupo
"Sec. Año, Governor Garcia nagkasundo na  ","Matapos ang kontro­bersya sa isyu ng pagsusuot ng face mask, nagkasundo na rin sa wakas sina Interior and Local Government Secretary Eduardo Año at Cebu Governor Gwendolyn “Gwen” Garcia. Ito ang kinumpirma kahapon ni Año sa isang “chance interview” sa pagdalo nito sa Armsacor Global Defense Inc.,ang pinakamalaking firearms manufacturer sa bansa sa kaunaunahang post-pandemic Tactical , Survival and Arms (TACS) Expo mula Hunyo 23-26 sa Megatrade Hall ng SM Megamall sa Mandaluyong City. Ayon kay Año, nagkaroon ng serye ng diyalogo ang DILG Region 7 at si Gov. Garcia. “Well over the weekend, nagkaroon ng consultations between ‘yung ating DILG Region 7,nagkausap,nagkaroon ng compromise, very cooperative naman sila”, ayon kay Año na sinabing nakausap na rin niya si Garcia . Sinabi ni Año na napagkasunduan na bumuo muna ang Cebu Provincial Government ng Implementing Rules and Regulations (IRR) sa inilabas nitong ordinansa sa pagsusuot ng face mask. Una nang naging kontrobersiyal ang kautusan ni Garcia sa nasabing ordinansa na nag-aatas sa mamamayan ng Cebu na gawing opsyonal ang pagsusuot ng face mask sa lalawigan at mandatory lamang ito sa closed areas o sa mga nakakaranas ng sintomas ng COVID-19 Sinalungat naman ito ni Año sa pagsasabing dapat pa rin ang pagsusuot ng face mask   bilang bahagi ng health protocols habang nagpapatuloy ang banta  ng COVID-19. Humantong ito sa banggaan ng magkabilang panig matapos na una ng magmatigas si Garcia sa pagsasabing dalawang linggo na lamang si Año sa puwesto na tinugon naman ng Kalihim na respeto lang dahil hindi pa sila bumababa sa tungkulin at dapat sundin pa rin ang batas ng kasalukuyang gobyerno.","Matapos ang kontro­bersya sa isyu ng pagsusuot ng face mask, nagkasundo na rin sa wakas sina Interior and Local Government Secretary Eduardo Año at Cebu Governor Gwendolyn “Gwen” Garcia.","June 24, 2022  12:00am",https://www.philstar.com/pilipino-star-ngayon/probinsiya/2022/06/24/2190578/sec-ao-governor-garcia-nagkasundo-na-
Misis na ‘tulak’ timbog sa P3.4 milyong shabu,"Kalaboso ang 46-anyos na misis matapos na makuhanan ng mahigit tatlong milyong pisong halaga ng droga ng mga ahente ng Philippine Drug Enforcement Agency (PDEA) sa ginawang buy-bust operation sa Deca Homes Northfield Subdivision sa Brgy. Bagumbayan Norte ng lungsod na ito kamakalawa ng gabi. Sinampahan na ng kasong paglabag sa Comprehensive Dangerous Drugs Act of 2002 ang suspek na kinilalang si Cherylle Lelis Eleria, residente ng naturang lugar. Sa ulat, dakong alas-9:45 ng gabi makaraang magpositibo sa ilang araw na surveillance at test buy, agad na inilatag ang buy-bust operation ng mga ahente ng PDEA-Sorsogon, Masbate at Camarines Sur sa overall supervision ni regional director Atty. Gil Pabilona katuwang ang Naga City Police Office, laban sa suspek. Agad inaresto ng mga operatiba ang suspek matapos nitong iabot sa poseur buyer ang biniling shabu. Maliban sa biniling tatlong maliit na sachet, nakuhanan pa ang ginang ng isang malaking bungkos ng plastik bag na may lamang shabu na tumitimbang lahat ng 506-gramo at nagkakahalaga ng P3,440,800.",Kalaboso ang 46-anyos na misis matapos na makuhanan ng mahigit tatlong milyong pisong halaga ng droga ng mga ahente ng Philippine Drug Enforcement Agency (PDEA) sa ginawang buy-bust operation sa Deca Homes Northfield Subdivision sa Brgy. Bagumbayan Norte ng lungsod na ito kamakalawa ng gabi.,"June 26, 2022  12:00am",https://www.philstar.com/pilipino-star-ngayon/probinsiya/2022/06/26/2191005/misis-na-tulak-timbog-sa-p34-milyong-shabu
Forklift operator binoga ng nakaalitang sekyu,"Nagtamo ng dalawang tama ng bala ng baril sa kanyang dibdib ang isang 30-anyos na forklift ope­rator ngunit himala itong nakaligtas sa kamatayan matapos barilin ng nakaalitan nitong security guard sa loob ng kanilang pinapasukang opisina sa Barangay Bantug, dito, noong Huwebes ng umaga.  Kinilala ng pulisya ang biktima na si Robin Verdadero, may live-in partner ng Brgy. Sibut, San Jose City, NE, na agad na isinugod sa hindi pinangalanang pagamutan. Naaresto naman ng pulisya rito ang sekyu na suspek na si Jeremy Ferrer, 21, may-asawa ng Brgy. Villa Isla, ng lungsod na ito. Sa imbestigasyon, nabatid na kapwa nagtatrabaho ang dalawa sa Go­vernors Enterprise, isang San Miguel Brewery Sales Office, sa nasabing lugar, nang bandang alas-7:05 ng umaga ng Huwebes ay nagkaroon ng matinding alitan ang dalawa na nauwi sa suntukan ng mga ito. Hindi nagtagal ay tumakbong palayo ang suspek sa biktima hindi para sumuko sa kanilang away bagkus ay nagtungo sa kanyang motorsiklo at dali-daling kinuha ang kanyang short firearm sa compartment nito. Dito na pinaputukan ng suspek ng tatlong bala ang biktima. Kasong frustrated murder ang inihahandang kaso laban sa suspek.","Nagtamo ng dalawang tama ng bala ng baril sa kanyang dibdib ang isang 30-anyos na forklift ope­rator ngunit himala itong nakaligtas sa kamatayan matapos barilin ng nakaalitan nitong security guard sa loob ng kanilang pinapasukang opisina sa Barangay Bantug, dito, noong Huwebes ng umaga.","June 25, 2022  12:00am",https://www.philstar.com/pilipino-star-ngayon/probinsiya/2022/06/25/2190725/forklift-operator-binoga-ng-nakaalitang-sekyu
Madugong ‘love triangle’ sa Cavite: ‘Lover’ ni misis inabangan ni mister: 2 patay!,"Dalawa ang kumpirmadong patay habang isa pa na sinasabing “lover ng isang misis ang kritikal matapos silang abangan at pagbabarilin ng selosong mister kasama ang dalawang pinsan kamakalawa ng gabi sa Brgy. Palangue, bayan ng Naic, dito sa lalawigan. 
Dead-on-the-spot ang mga biktimang sina Lennox Nuguid, 24-anyos, binata, at Rico Mariscotes, 23, binata habang inoobserbahan sa pagamutan ang pinagseselosang si John Aldy Bendijo, 24; pawang residente ng nasabing lugar. Arestado naman ang isa sa mga suspek na si Joshua Mojica alias “JotJot ”, 25-anyos, habang pinaghahanap ang mga pinsan nitong sina John Zyrus Mojica Tafalla alias “Laloy” at kapatid na si Janiel Mojica Tafalla alias “Janiel ”, 25, pawang residente sa naturang lugar. Sa imbestigasyon ni P/Staff Sgt. Richard Atienza, may hawak ng kaso, alas-8 ng gabi habang sakay ang tatlong biktima sa isang motorsiklo at papauwi na nang madaanan nila ang tatlong suspek na nag-iinuman at agad silang hinarang at pinababa.  Bunsod nito, nagkaroon ng girian hanggang sa magkasuntukan na sina alias Laloy at Bendijo hanggang sa mauwi sa pamamaril sa mga biktima. Lumalabas na si Ben­dijo ay sinasabing may lihim na relasyon sa isang Trisha Reyes, na asawa naman ng isa sa mga suspek, dahilan upang bugbugin nito ang kaniyang misis. Kasunod nito, nag-inu­man ang magpipinsang suspek at nag-usap na tatambangan umano nila si Bendijo. Narinig naman ito ni Trisha kaya agad niyang tinawagan si Bendijo upang paalalahanan.  Habang papauwi na nga si Bendijo kasama ang dalawa pang biktima ay dito na sila inabangan ng mga suspek hanggang sa komprontahin ng galit na mister at dalawang pinsan na armado na pala ng baril. Kapwa duguang bu­mulagta ang tatlong biktima na agad naitakbo sa ospital subalit dalawa ang idineklarang dead-on-arrival sanhi ng dami ng balang tumama sa kanila habang agaw-buhay ang isa pa. Sa follow-up operations ng pulisya sa pa­ngunguna ni Col. Resty Soriano, agad na naaresto si Joshua Mojica habang pinaghahanap ang dalawang pinsan nito. Narekober sa pinang­yarihan ng krimen ang apat na basyo cartridge shells ng caliber 38.","Dalawa ang kumpirmadong patay habang isa pa na sinasabing “lover ng isang misis ang kritikal matapos silang abangan at pagbabarilin ng selosong mister kasama ang dalawang pinsan kamakalawa ng gabi sa Brgy. Palangue, bayan ng Naic, dito sa lalawigan. 
Dead-on-the-spot ang mga biktimang sina Lennox Nuguid, 24-anyos, binata, at Rico Mariscotes, 23, binata habang inoobserbahan sa pagamutan ang pinagseselosang si John Aldy Bendijo, 24; pawang residente ng nasabing lugar.","June 25, 2022  12:00am",https://www.philstar.com/pilipino-star-ngayon/probinsiya/2022/06/25/2190734/madugong-love-triangle-sa-cavite-lover-ni-misis-inabangan-ni-mister-2-patay
"Obrero, todas sa ligaw na bala","LIBON, Albay, Philippines - Nasawi ang isang sibilyan matapos na maipit at tamaan ng ligaw na bala nang magkaengkuwentro ang mga pulis at ilang kasapi ng criminal gang sa Brgy.Bariw ng bayang ito kamakalawa ng hapon. Napuruhan ng tama ng bala sa katawan at nasawi noon din ang biktimang si Jerico Maraño Robrigado,nasa hustong gulang,construction worker at residente ng Zone-5,Brgy.Bariw,Libon. Sa ulat, alas-3:25 ng madaling araw bitbit ang search warrant mula sa korte dahil sa pagtatago ng hindi lisensyadong baril ay sinalakay ng mga tauhan ng Libon Police,1st Provincial Mobile Force Company,Provincial Intelligence Unit (PIU) Albay at Regional Mobile Force Batallion (RMFB) 5 ang bahay ng suspek na si Edgardo Secretario,na kasapi umano ng Concepcion Criminal Gang. Matapos na makuhanan ng hindi malamang kalibre ng baril ay inaresto si Secretario at dinala sa police station pero nagpaiwan ang ilang kasapi ng RMFB5 at PIU-Albay para magsagawa ng law enforcement operation laban sa iba pang kasapi ng naturang criminal gang. Dakong alas-5 ng hapon nang biglang naengkuwentro ng mga nagpaiwang pulis ang ilang armadong lalaki na pinaniniwalaang miyembro ng nasabing grupo at nagkaroon ng palitan ng putok at dito ay aksidenteng masapol ng ligaw na bala ang biktima na agaran nitong ikinasawi.","LIBON, Albay, Philippines - Nasawi ang isang sibilyan matapos na maipit at tamaan ng ligaw na bala nang magkaengkuwentro ang mga pulis at ilang kasapi ng criminal gang sa Brgy.Bariw ng bayang ito kamakalawa ng hapon.","June 24, 2022  12:00am",https://www.philstar.com/pilipino-star-ngayon/probinsiya/2022/06/24/2190572/obrero-todas-sa-ligaw-na-bala
3 arestado sa P5.6 milyong ismagel na yosi,"Naaresto ng mga pulis ang tatlong katao at nasamsam sa kanila ang nasa P5,670,000 halaga ng puslit na sigarilyo na nakasakay sa bangka sa isang anti-smuggling operation,kamakalawa ng gabi sa  karagatan ng  bayan ng Indanan, Sulu. Kinilala ang mga naarestong suspek na sina Alman Hassan, boat skipper, kanyang crew na sina  Rajim Alih, at Mudzmar Habibul Ajijul. Sa ulat, alas-9:30 ng gabi ay nagsasagawa ng  maritime patrol ang mga pulis nang masabat nila ang isang bangkang de motor sa karagatan ng Barangay Kajatian na may kargang 189 kahon ng ibat ibang uri ng brand ng sigarilyo na aabot sa halagang P5,670,000 milyon at kinumpiska rin ang ginamit nitong bangka na 95 horsepower engine na nagkakahalaga ng P500,000. Nabatid na patuloy ang mga police authorities sa Western Mindanao ang kampanya laban sa smuggling na may koordinasyon sa Bureau of Customs (BOC) kasunod ng walang humpay na cigarette smuggling activities kahit na marami nang naaares­tong smugglers.","Naaresto ng mga pulis ang tatlong katao at nasamsam sa kanila ang nasa P5,670,000 halaga ng puslit na sigarilyo na nakasakay sa bangka sa isang anti-smuggling operation,kamakalawa ng gabi sa  karagatan ng  bayan ng Indanan, Sulu.","June 24, 2022  12:00am",https://www.philstar.com/pilipino-star-ngayon/probinsiya/2022/06/24/2190561/3-arestado-sa-p56-milyong-ismagel-na-yosi
2 tulak tiklo sa higit P400K droga,"Timbog sa mga otoridad ang dalawang lalaki na sinasabing tulak ng droga at nakumpiskahan ng  nasa 66 gramo ng shabu sa anti-illegal drugs operation sa San Mateo, Rizal,kahapon ng madaling araw. Kinilala ni P/Maj. Joel Costudio hepe ng Provincial Intelligence Unit (PIU) ng Rizal ang dalawang nadakip na sina Lucky Saavedra y Teves, 27,alyas “Luck” residente ng Salamat St., Matahimik Compound, Brgy., Ampid ll; at Rodsan Amparo y Baluyot, 32,nakatira sa No. 4B Kalayaan St., Ampid l, kapwa ng San Mateo Rizal. Sinabi ni P/Lt. Jackson Aguyen ng Rizal-PIU,alas-4:45 ng madaling araw nang madakip sa anti-drugs operation sa Gen. Luna Highway, Brgy., Ampid-1 ang 2 suspek. Sinasabing nakatanggap ng impormasyon ang pulisya sa lantarang pagtutulak ng droga ang dalawang suspek kaya isinagawa ang drug operation. Nasamsam sa dalawa ang 11 transparent plastic sachet containing white crystalline substance suspected shabu na nasa 66 gramo at nagkakahalaga ng P448,800.00 pesos, buy-bust money at mga shabu paraphernalia. Nakakulong ngayon ang dalawa sa selda ng   San Mateo PNP at nahaharap sa kasong drug pushing.","Timbog sa mga otoridad ang dalawang lalaki na sinasabing tulak ng droga at nakumpiskahan ng  nasa 66 gramo ng shabu sa anti-illegal drugs operation sa San Mateo, Rizal,kahapon ng madaling araw.","June 24, 2022  12:00am",https://www.philstar.com/pilipino-star-ngayon/probinsiya/2022/06/24/2190562/2-tulak-tiklo-sa-higit-p400k-droga
"3 wanted sa kasong murder at frustrated murder, arestado","Arestado ang tatlong wanted sa kasong murder, at frustrated murder sa operasyon ng Regional Special Operations Unit (RSOU) sa Northern Mindanao. Batay sa ulat, inaresto ng mga operatiba sa lugar ng kanilang target, na si Roel Ojagan na wanted sa Region 10 dahil kasong murder at frustrated murder. Samantala, matapos ang 18 taong pagtatago, nahuli naman ng mga taga-RSOU ang magkapatid na Raymundo Tata­yan, at Dionisio Tatayan na wanted din sa kasong murder dahil sa pagpatay sa isang barangay official sa Ozamiz City. Nagtago umano sa Region 13 ang magkapatid para makaiwas sa huli.","Arestado ang tatlong wanted sa kasong murder, at frustrated murder sa operasyon ng Regional Special Operations Unit (RSOU) sa Northern Mindanao.","June 24, 2022  12:00am",https://www.philstar.com/pilipino-star-ngayon/probinsiya/2022/06/24/2190556/3-wanted-sa-kasong-murder-frustrated-murder-arestado
"Dinukot na misis nakatakas, pero kalaboso sa pulis!","Isang 44-anyos ginang na ­unang iniulat na dinukot sa lalawigang ito ang nakatakas sa kamay ng mga kidnaper matapos itago sa Nueva Ecija at agad na humingi ng tulong sa awtoridad subalit imbes na mapabuti ay sa selda ang kanyang bagsak nang malamang “wanted” siya sa batas. Sa panayam ng PSN kay Police Corporal Ramil Legaspi, officer on case, ng Silang Police, nabatid na nakakulong ngayon sa Zaragosa Police Station sa Nueva Ecija ang kidnap victim na si Gladys Bundalian Rodriguez, tubong Tondo, Maynila at residente ng Blk. 260 Lot 18 Phase 2C, Metrogate Silang Estate, Brgy. Adlas, Silang, Cavite matapos lumabas na may warrant of arrest siya sa kasong “qualified theft “na isinampa ng dati niyang amo sa Malabon City. Nauna rito, sinabi ni Legaspi na nagtungo sa kanilang himpilan ang anak ni Rodriguez at inireport na kinidnap ang kanyang ina ng nasa anim na armadong kalalakihan sakay ng pu­ting Hyundai Starex van matapos siyang pasukin sa bahay nito dakong alas-11:45 ng gabi nitong Hunyo 9. Isa sa mga suspek ang natukoy sa pamamagitan ng PNP gallery at sa tattoo sa kamay nito, habang pinaghahanap pa ang iba niyang kasamahan. Ayon kay Sgt. Legaspi, may isinagawa na silang follow up investigation at lumalabas na malaking pera ang involve sa nasabing pagdukot. Mula Cavite ay dinala at itinago umano ng mga kidnaper ang biktima sa isang bahay na kalaunan ay nalamang sa Zaragosa, Nueva Ecija. Tatlong tao umano na kinabibilangan ng isang lalaki, isang babae at isang 17-anyos na binatilyo ang nagbantay sa biktima. Pero nang makakuha ng tiyempo, tumakas umano ang ginang at agad humingi ng tulong sa mga opisyal ng barangay sa lugar na agad namang itinawag sa himpilan ng pulisya. Sa pagsisiyasat ng Zaragosa Police, napag-alaman na may warrant of arrest diumano ang biktima sa kasong qualified theft na isinampa ng dati nitong amo, na inisyu ni Judge Zaldy Docema ng RTC Branch 170, Malabon City kaya imbes na makabalik sa kanyang pamilya ay agad siyang inaresto at ikinulong. Nakatakdang ilipat sa Malabon ang ginang kung saan ibinaba ang arrest warrant nito mula Nueva Ecija.",,"June 22, 2022  12:00am",https://www.philstar.com/pilipino-star-ngayon/probinsiya/2022/06/22/2190019/dinukot-na-misis-nakatakas-pero-kalaboso-sa-pulis
"Kagawad pinasok, binistay ng bala ng 12 NPA rebels","Patay agad ang isang barangay kagawad nang lusubin at tadtarin ng bala ng 12 na pinaniniwalaang miyembro ng New People’s Army (NPA) habang natutulog sa loob ng kanyang bahay sa Baleno, Masbate noong Lunes. Kinilala ng Baleno Police ang biktima na nagtamo ng mga tama ng bala ng baril sa iba’t ibang bahagi ng katawan na si Romnick Lauro Drio, 33, may-asawa at kagawad ng Barangay Obongan-Diot ng nasabing bayan. Sa ulat na ipinadala ni Bicol Police spokesperson P/Major Ma. Luisa Calubaquib, mahimbing na natutulog ang biktima nang dumating ang nasa 12 na rebelde, dalawa sa kanila ang pumasok at walang salitang pinagbabaril bandang alas-2:30 ng hapon. Matapos ang pamamaril, parang walang anumang nangyari na umalis ang armadong grupo sa lugar. Nakuha sa pinangyarihan ng krimen ang tatlong basyo ng bala ng cal.45,  limang basyo ng bala ng 7.62 mm, at 27 basyo ng bala ng 5.56 mm na baril. Inaalam pa ng pulisya ang motibo sa brutal na pamamaslang ng mga suspek sa biktima habang patuloy ang follow up operation sa posibleng pagdakip sa mga suspek.  — Doris Franche","Patay agad ang isang barangay kagawad nang lusubin at tadtarin ng bala ng 12 na pinaniniwalaang miyembro ng New People’s Army (NPA) habang natutulog sa loob ng kanyang bahay sa Baleno, Masbate noong Lunes.","June 22, 2022  12:00am",https://www.philstar.com/pilipino-star-ngayon/probinsiya/2022/06/22/2190016/kagawad-pinasok-binistay-ng-bala-ng-12-npa-rebels
"Forest ranger sa Bulacan, itinumba","Isang forest ranger ang pinatay ng mga miyembro ng rebeldeng New People’s Army (NPA),sa bayang ito,kamakalawa. Kinilala ni Colonel Charlie Cabradilla, Bula­can police director, ang biktimang si Mauro Mudlong, 54, chief forest ranger at residente sa Sitio Ipo, Barangay San Mateo, ng nasabing bayan. Batay sa report ng Norzagaray-PNP, alas-7:30 ng gabi nang  matagpuan ang bangkay ng biktima na tadtad ng bala ng baril sa Consultant Area malapit sa Ipo Dam. Lumabas sa imbestigasyon ng pulisya, dinukot ng higit sa 10 miyembro ng Kilusang Narciso Command si Mudlong sa nasabing lugar. Ilang residente ang nakarinig ng magkakasunod na putok ng baril at dito na nila nakita ang naliligo sa sariling dugo na biktima. Sa pagresponde ng mga pulis sa lugar ng pinangyarihan ng krimen nakapulot sila ng 8-basyo ng .45-caliber pistol, 3 basyo ng .9mm-caliber at dalawang bala sa hindi pa mabatid na kalibre ng armas. Positibo naman kinilala ng kaanak ang apat na suspek sa ipinakitang larawan ng mga pulis na nasa listahan ng mga wanted rebelde sa lugar. Si Mudlong ay da­ting lider ng Dumagat at Indi­genous Person Mandatory Representative sa Sitio Ipo.","Isang forest ranger ang pinatay ng mga miyembro ng rebeldeng New People’s Army (NPA),sa bayang ito,kamakalawa.","June 24, 2022  12:00am",https://www.philstar.com/pilipino-star-ngayon/probinsiya/2022/06/24/2190566/forest-ranger-sa-bulacan-itinumba
Bulkang Bulusan yumanig ng 65 beses,Sa nakalipas na 24 oras ay naitala kahapon ng Philippine Institute of Volcano­logy and Seismology (Phivolcs) ang 65 beses na pagyanig ng Bulkang Bulusan na mas mataas sa nakalipas na araw. Ang ibinugang sulfur dioxide (SO2) at plume emissions ng bulkan ay  nasa 448 tonelada at may layong 100 metro kahapon kumpara sa 348 tonelada noong nakalipas na araw. Ayon sa Phivolcs ang nasabing aktibidades ng bulkan ay may nagbabadya na may hydrothermal activities sa loob ng bulkan. Kaya nagbabadya ang ahensiya ng biglang pagsabog anumang oras. Dahil naman sa malakas na buhos ng ulan sa Kabikulan ay pinaalalahanan ng Phivolcs ang mga tao na naninirahan malapit sa mga bundok at sa ilog na maging handa laban sa pagbaha ng lahar.,Sa nakalipas na 24 oras ay naitala kahapon ng Philippine Institute of Volcano­logy and Seismology (Phivolcs) ang 65 beses na pagyanig ng Bulkang Bulusan na mas mataas sa nakalipas na araw.,"June 24, 2022  12:00am",https://www.philstar.com/pilipino-star-ngayon/probinsiya/2022/06/24/2190558/bulkang-bulusan-yumanig-ng-65-beses
"2 pang kaanak nadamay, kritikal tiyo nanulot ng gf, kinatay ng selosong pamangkin","Matinding selos ang diumano’y nagtulak sa 21-anyos na binata upang pagsasaksakin ang sariling tiyuhin na ikinamatay nito at dala­wa pang kamag-anak habang mahimbing na natutulog kahapon ng madaling araw sa Brgy. 32, Cavite City. Patay dahil sa dami ng tinamong saksak sa katawan ang biktimang si Jan Angelo Cabaquit, 52-anyos, habang ino­obserbahan sa pa­ga­mutan ang mga su­gatan na isang 14-anyos at kaanak na si Mark Allan Cabaquit, 21-anyos; pawang #935 P. Justo St. Brgy. 32, Cavite City. Arestado naman ang suspek na nakilalang si John Vincent Caba­quit, residente rin sa naturang lugar. Sa panayam kay Police Lt. Col. Gilbert Cruz, hepe ng pulisya sa lungsod na ito, alas-5:30 ng madaling araw habang nasa kasarapan ng tulog ang mga biktima sa iisang kuwarto nang bigla silang pinasok ng suspek na armado ng patalim mula sa katabing kuwarto. Naging madugo ang kasunod na pangyayari nang walang sabi-sabing inundayan ng sunud-sunod na saksak ang mga biktima at mas pinuntirya nito ang tiyuhin na agad namatay sa lugar. Rumesponde ang mga awtoridad sa lu­gar at naisugod ang dalawang biktima sa ospital. Lumalabas sa pagsisiyasat ng pulisya na matinding selos ang nakikitang motibo ng suspek sa ginawang krimen hinggil sa ‘di umano’y nililigawan ng napatay na biktima ang girlfriend ng suspek.","Matinding selos ang diumano’y nagtulak sa 21-anyos na binata upang pagsasaksakin ang sariling tiyuhin na ikinamatay nito at dala­wa pang kamag-anak habang mahimbing na natutulog kahapon ng madaling araw sa Brgy. 32, Cavite City.","June 21, 2022  12:00am",https://www.philstar.com/pilipino-star-ngayon/probinsiya/2022/06/21/2189815/2-pang-kaanak-nadamay-kritikal-tiyo-nanulot-ng-gf-kinatay-ng-selosong-pamangkin
P5 milyong marijuana winasak sa Lanao del Sur,"Tinatayang nasa mahigit P5 milyong halaga ng mga pananim na marijuana ang sinira ng mga awtoridad nang madiskubre ang plantasyon nitong Linggo sa bulubunduking bahagi sa bayan ng Maguing. Nadakip naman ang isang Kumander Lomala Pangampong, plantation cultivator, ng Barangay Bato-Bato, Maguing. Ayon kay Col. Jibin Bongcayao, Lanao del Sur police director, sa isinagawang operasyon. nadiskubre ang higit sa 20,000 marijuana sa bundok-bundok na pananim sa nasabing lugar. Agad na sinunog ang malawak na pananim ng marijuana habang dinala naman ang iba sa Lanao Sur police headquarters bilang ebidensya. Sinabi pa ni Bongcayao na ang pagkakadiskubre sa mga marijuana ay bunga ng pakikipagtulungan ng komunidad at sibilyan sa pulisya. Dagdag pa ng opisyal, inabot ng ilang oras bago makarating ang militar at pulisya sa bundok na lugar dahil na rin sa liblib ang lugar at hindi maayos ang daan. Kasalukuyan nasa lock-up cell ng Maguing Municipal Police Station ang suspek at nakatakdang sampahan ng kaukulang kaso.",Tinatayang nasa mahigit P5 milyong halaga ng mga pananim na marijuana ang sinira ng mga awtoridad nang madiskubre ang plantasyon nitong Linggo sa bulubunduking bahagi sa bayan ng Maguing.,"June 22, 2022  12:00am",https://www.philstar.com/pilipino-star-ngayon/probinsiya/2022/06/22/2190015/p5-milyong-marijuana-winasak-sa-lanao-del-sur
P8.9 milyong jackpot sa lotto nasolo ng taga-Mindanao,"Isa na namang lucky bettor ang naging instant milyonaryo matapos na solong mapanalunan ang P8.9 milyong jackpot prize ng Mega Lotto 6/45 habang wala pa ring nagwagi sa mahigit P232 milyong jackpot ng Grand Lotto 6/55 na binola ng Philippine Charity Sweepstakes Office (PCSO) nitong Lunes ng gabi. Sa paabiso ng PCSO, nabatid na matagumpay na nahulaan ng lucky bettor ang six-digit winning combination na 17-32-23-14-25-18 ng Mega Lotto 6/45 kaya’t naiuwi nito ang katumbas na jackpot na P8,910,000. Nabili umano ng lucky winner ang kanyang lucky ticket sa Zamboanga City. Pinayuhan ng PCSO ang jackpot prize winner na upang makuha ang kanyang premyo ay magtungo lamang sa kanilang main office sa Mandaluyong City at iprisinta ang kanyang lucky ticket at dalawang balidong identification cards. Samantala, wala pa ring pinalad na makapag-uwi ng tumataginting na P232 milyong jackpot prize ng Grand Lotto 6/55 matapos na walang nakahula sa six-digit winning combination nito na 51-02-49-47-46-36 na may katumbas na jackpot prize na P232,111,463.20.",Isa na namang lucky bettor ang naging instant milyonaryo matapos na solong mapanalunan ang P8.9 milyong jackpot prize ng Mega Lotto 6/45 habang wala pa ring nagwagi sa mahigit P232 milyong jackpot ng Grand Lotto 6/55 na binola ng Philippine Charity Sweepstakes Office (PCSO) nitong Lunes ng gabi.,"June 22, 2022  12:00am",https://www.philstar.com/pilipino-star-ngayon/probinsiya/2022/06/22/2190014/p89-milyong-jackpot-sa-lotto-nasolo-ng-taga-mindanao
"Madugong amok sa kampo, dahil sa babae: Insidente, ‘isolated case’ lang – Army spokesman","Isolated case lang ang shooting incident sa loob ng headquarters ng 9th Infantry Division ng Philippine Army (PA) sa Camarines Sur noong Sabado. Ito ang sinabi ni Army Spokesperson Colonel Xerses Trinidad bunsod ng nangyaring pamamaril sa loob ng Headquarters ng 9th Infantry Division sa Camp Weene Martillana, San Jose, Pili, Camarines Sur. Kinilala ni Trinidad ang nasawing si Major Gary Masedman, finance executive officer, habang sugatan naman si Sergeant Manuel Co­lico matapos umanong barilin ng nag-amok na si Captain Martin Anosa Jr. sa kanilang kampo. Tumakas si Anosa pagkatapos mapatay ang opisyal pero kalaunan ay nagpakamatay umano sa loob ng kanyang kuwarto. Lumalabas naman na naganap ang krimen nang dahil lang sa isang babae. Base sa paunang imbestigasyon, nakipagtalo sa kanyang girlfriend si Anosa at humingi ng tulong naman ang babae sa opisina ni Masedman. Sinundan ni Anosa ang kasintahan sa opisina ni Masedman at walang sabi-sabing binaril ang huli at si Colico. Sinabi ni Trinidad na magsasagawa pa rin sila ng masusing imbes­tigasyon upang malaman ang tunay na dahilan ng insidente. -  Jorge Hallare",Isolated case lang ang shooting incident sa loob ng headquarters ng 9th Infantry Division ng Philippine Army (PA) sa Camarines Sur noong Sabado.,"June 21, 2022  12:00am",https://www.philstar.com/pilipino-star-ngayon/probinsiya/2022/06/21/2189813/madugong-amok-sa-kampo-dahil-sa-babae-insidente-isolated-case-lang-army-spokesman
Paring Katoliko sinuspinde sa tangkang pagpapakasal,"Sinuspinde ang isang paring Katoliko ng Archdiocese of Cagayan de Oro sa kanyang tungkulin bilang  pari dahil sa umano’y tangka nitong pagpapakasal habang naglilingkod sa Simbahang Katoliko na isang paglabag sa Canon Law ng  Catholic Church. Sa inilabas na kalatas na pirmado ni Archbishop Jose Cabantan, ay pinapaalam sa publiko na si Fr. Melvin Clapano ay sinuspinde  para magsagawa ng pagmisa. “Please refrain from inviting him and inform your parishioners and disseminate this information that he is prohibited and impeded by law to exercise his priestly ministry since he incurred a latae sententiae suspension by attempting to contract a civil marriage,” wika ni Cabantan. Ayon pa kay Cabantan na si Clapano ay lumabag ng dalawang probisyon  ng Canon Law bukod pa dito na bagamat nais  ni Clapano na bumalik sa pagseserbisyo ay hindi maaari dahil sa kanyang suspensyon na ang tanging Vatican lang ang pwedeng magtanggal ng kanyang suspensyon.",Sinuspinde ang isang paring Katoliko ng Archdiocese of Cagayan de Oro sa kanyang tungkulin bilang  pari dahil sa umano’y tangka nitong pagpapakasal habang naglilingkod sa Simbahang Katoliko na isang paglabag sa Canon Law ng  Catholic Church.,"June 24, 2022  12:00am",https://www.philstar.com/pilipino-star-ngayon/probinsiya/2022/06/24/2190565/paring-katoliko-sinuspinde-sa-tangkang-pagpapakasal
"Palaban na anak, tinaga ni tatay, patay!","Patay ang isang anak na palaban sa magulang matapos siyang gantihan ng taga ng kanyang ama nang magtalo dahil sa sinasabing isyu sa lupa noong Sabado ng umaga sa Calatrava, Negros Occidental. Sinasabing pagka­ubos ng dugo ang sanhi ng pagkamatay ni Carlito Bini, 42, habang kalaboso ang ama nito na si Rebico, 65, kapwa residente sa Sitio Hakpan, Brgy. Maaslob, Calatrava, Negros Occidental. Ayon kay Police Major Lumyaen Lidawan, hepe ng Calatrava Municipal Police Station, Sabado ng umaga naganap ang insidente sa labas ng bahay ng mag-amang Bini. Lumabas sa imbestigasyon na matagal nang may hidwaan ang mag-ama dahil sa lupa. Bago ang insidente, nagpuputol ng kahoy si Rebico nang lapitan siya ng anak at komprontahin na nauwi sa mainitang pagtatalo. Dito na kumuha ng itak si Carlito at tinaga ang ama sa kamay. Gumanti naman ang ama at pinagtataga si Carlito sa paa. Depensa ng ama, hindi niya intensyon na patayin ang anak at sa paa lamang ito tinamaan, dahil sa malayo ang ospital sa kanilang bahay, naubusan na ito ng dugo bago dumating sa pagamutan. Kasalukuyan naman nakakulong sa lock-up cell ng Calatrava Municipal Police Station ang suspek at nakatakdang sampahan ng kaukulang kaso.","Patay ang isang anak na palaban sa magulang matapos siyang gantihan ng taga ng kanyang ama nang magtalo dahil sa sinasabing isyu sa lupa noong Sabado ng umaga sa Calatrava, Negros Occidental.","June 21, 2022  12:00am",https://www.philstar.com/pilipino-star-ngayon/probinsiya/2022/06/21/2189814/palaban-na-anak-tinaga-ni-tatay-patay
"Harap ng City Hall sa Lamitan, pinasabog!","Nagulantang ang mga residente at empleyado ng Lamitan City Hall matapos sumambulat ang isang improvised explosive device (IED) sa harap ng natu­rang City Hall sa Basilan kamakalawa ng gabi, ayon sa Philippine Army. Sinabi ni Brig. General Domingo Gobway, commander ng Joint Task Force (JTF)-Basilan bandang alas-6:30 ng gabi nang maganap ang pagsabog sa exit area ng Lamitan City Hall at front gate sa Brgy. Maganda. Nasira ang tubo ng tubig at bahagyang nawasak ang pader ng city hall dahil sa pagsabog pero wala namang naiulat na nasaktan sa insidente. Lumitaw sa imbestigasyon na bago ang pagsabog, dalawang hindi pa nakikilalang lalaki na lulan ng motorsiklo ang nakitang nag-iwan ng bag sa loob ng compound ng city hall at pagkatapos ay mabilis na pinaharurot ang kanilang motorsiklo. Dahil dito, lalo pang pinahigpit ang seguridad sa mga matataong lugar sa Lamitan para hindi na maulit ang kaparehong insidente. Wala pa ring grupo na umaako sa nasabing pagpapasabog.","Nagulantang ang mga residente at empleyado ng Lamitan City Hall matapos sumambulat ang isang improvised explosive device (IED) sa harap ng natu­rang City Hall sa Basilan kamakalawa ng gabi, ayon sa Philippine Army.","June 22, 2022  12:00am",https://www.philstar.com/pilipino-star-ngayon/probinsiya/2022/06/22/2190017/harap-ng-city-hall-sa-lamitan-pinasabog
"Mister pinasok sa bahay, inutas sa harap ng 2 anak","Bulagta ang 39-anyos na magsasaka matapos pasukin at pagbabarilin ng gunman sa harap mismo ng dalawang menor-de-edad na anak sa loob ng kanilang bahay sa Purok Santol, Brgy. Victory ng bayang ito, kamakalawa ng gabi. Napuruhan ng punglo sa iba’t ibang bahagi ng katawan at agad namatay ang biktimang si Jonathan Almado Blancaflor, may asawa at residente ng naturang lugar. Mabilis namang nakatakas makaraan ang pamamaril ang hindi nakilalang suspek. Sa ulat, dakong alas-9 ng gabi, kasama ang dalawang anak na isang 12 at 13-anyos na batang lalaki habang nanonood ng telebisyon sa loob ng sala ng kanilang bahay nang biglang pumasok sa likurang pintuan ang suspek bitbit ang 12 gauge shotgun. Sa hindi malamang dahilan ay walang ka­abug-abog na binaril sa katawan ang biktima na duguang humandusay. Hindi naman sinaktan ng suspek ang dalawang bata na mabilis na nakatakas makaraan ang pamamaril. Nakuha ng mga pulis sa crime scene ang basyo ng bala ng 12 gauge shotgun.","Bulagta ang 39-anyos na magsasaka matapos pasukin at pagbabarilin ng gunman sa harap mismo ng dalawang menor-de-edad na anak sa loob ng kanilang bahay sa Purok Santol, Brgy. Victory ng bayang ito, kamakalawa ng gabi.","June 21, 2022  12:00am",https://www.philstar.com/pilipino-star-ngayon/probinsiya/2022/06/21/2189808/mister-pinasok-sa-bahay-inutas-sa-harap-ng-2-anak
Retiradong pulis pinabulagta ng senglot,"Hindi na umabot pang buhay sa ospital ang isang retiradong pulis matapos barilin ng senglot na nag-aamok sa Sitio Angib, Barangay Amot sa bayang ito, kamakalawa ng gabi. Ang biktima na nagtamo ng tama ng bala ng hindi pa batid na kalibre ng baril sa kaliwang bahagi ng dibdib ay kinilalang si Orlando Romulo, 66, may asawa at residente ng Barangay Poblacion. Nakapiit naman sa municipal jail at nahaharap sa kasong homicide ang suspek na si Arcel Mitong, 40, at residente ng Barangay Amot. Ayon sa pulisya, bandang alas-7:58 ng gabi ay naghuramentado ang suspek makaraang malasing sa ininom na alak at nanutok pa ng baril sa isang babaeng naglalakad lamang.  Nang makita umano ng biktima ang pangyayari ay sinubukan nitong payapain ang suspek subalit mas lalong nagalit ang huli at malapitan siyang binaril. Nadala pa sa Rural Health Unit ang biktima subalit sa daan pa lamang ay nalagutan na ito ng hininga.","Hindi na umabot pang buhay sa ospital ang isang retiradong pulis matapos barilin ng senglot na nag-aamok sa Sitio Angib, Barangay Amot sa bayang ito, kamakalawa ng gabi.","June 21, 2022  12:00am",https://www.philstar.com/pilipino-star-ngayon/probinsiya/2022/06/21/2189809/retiradong-pulis-pinabulagta-ng-senglot
Bangkay ng lalaki lumutang sa Bataan,"Natagpuan ng mangingisda ang katawan ng isang lalaki na wala nang buhay at palutang-lutang sa karagatang sakop ng Morong at Bagac ng lalawigang ito kahapon ng umaga. Patuloy na inaalam pa ang pagkakakilanlan ng biktima na nakasuot ng kulay asul na damit at maong shorts. Sa ulat ni Police Exe­cutive Master Sergeant Abdulbaser Guialalodin, may hawak ng kaso, natagpuan ng mangi­ngisdang si Marcial Gajudo bandang alas-6 ng umaga ang bangkay, may ilang milya ang layo mula sa pampang ng Morong at Bagac kung kaya’t mabilis nitong ipinagbigay-alam sa mga awtoridad ang insidente. Kaagad namang nagtungo ang mga tauhan ng Morong Monitoring Team at Olongapo Maritime Police Station gamit ang kanilang Police Rubber Boat 04 (PRB04) na kaagad nagsagawa ng retrieval operations.",Natagpuan ng mangingisda ang katawan ng isang lalaki na wala nang buhay at palutang-lutang sa karagatang sakop ng Morong at Bagac ng lalawigang ito kahapon ng umaga.,"June 21, 2022  12:00am",https://www.philstar.com/pilipino-star-ngayon/probinsiya/2022/06/21/2189812/bangkay-ng-lalaki-lumutang-sa-bataan
Empleyado ng remittance center dedo sa ambush,"Pinagbabaril hanggang sa mapatay ng mga hindi pa nakikila­lang suspek ang isang empleyado ng remittance center noong Sabado ng tanghali sa Datu Unsay, Maguindanao. Hindi na umabot pa sa ospital ang biktimang si Muslimin Behemino, 35, habang nakaligtas ang kasama nitong si alyas “Alinor”, kapwa residente ng Pansacala Street, Cotabato City. Batay sa report ng Datu Saudi Ampatuan Police, dakong alas-12:00 ng tanghali naganap ang krimen sa boundary ng Datu Saudi Ampatuan (DSA). Ayon kay Lieutenant Melvin, hepe ng Datu Saudi Ampatuan Police, lulan ang mga biktima ng kulay puting Toyota Innova na may plakang NDM-3144 mula sa Cotabato City patungo sa General Santos City at pagdating sa hangganan ng Datu Saudi Ampatuan at Datu Unsay ay bigla silang tinambangan ng mga armadong kalala­kihan gamit ang M16 armalite rifles. Dahil dito, bumangga ang sasakyan ng mga biktima sa nakaparadang 10-wheeler truck sa gilid ng national highway habang mabilis na tumakas ang mga suspek sa hindi malamang direksyon. Sa pagresponde ng mga pulis sa lugar, nakitang duguan si Behemino at agad naman nilang dinala sa ospital pero sa daan pa lamang ay nalagutan na ng hininga.","Pinagbabaril hanggang sa mapatay ng mga hindi pa nakikila­lang suspek ang isang empleyado ng remittance center noong Sabado ng tanghali sa Datu Unsay, Maguindanao.","June 21, 2022  12:00am",https://www.philstar.com/pilipino-star-ngayon/probinsiya/2022/06/21/2189807/empleyado-ng-remittance-center-dedo-sa-ambush
"Negosyante pinatay ng 2 ‘intel’, mga pera at alahas kinulimbat","Isang 37-anyos na negosyante ang patay matapos barilin ng dalawang lalaki na nagpakilala pang “intel” saka nilimas ang kinita ng kanyang sari-sari store at mga alahas, kamakalawa ng gabi sa Lidlidda, Ilocos Sur. Dead-on-arrival sa Candon General Hospital si Mark Anthony Sayaan, may asawa, may-ari ng Liberty Sa­yaan Sari-Sari Store sa Brgy. Poblacion Norte, Lidlidda Candon, Ilocos Sur.  Ayon sa pahayag ng misis ng biktima na si Liberty, bumili ng dalawang beer ang dalawang lalaki na nagpakilalang mga ‘intel’ (intelligence officer). Dito ay nagtanong ang mga suspek kung may mga drug lord sa lugar sabay tutok ng baril sa kanya habang pinipilit pumasok. Subalit nang lumabas mula sa isang pintuan ang biktima, bigla na lang siyang pinagbabaril ng isa sa suspek samantalang ang isa naman ay mabilis na kinuha ang cash box na naglalaman ng P7,000, mga alahas na nagkakahalaga ng P74,000.00, at dalawang cellphone na nagkakahalaga ng P18,000.00. Mabilis na tumakas ang dalawang suspek matapos maisagawa ang pagpatay sa biktima at pangungulimbat sa sari-sari store nito.","Isang 37-anyos na negosyante ang patay matapos barilin ng dalawang lalaki na nagpakilala pang “intel” saka nilimas ang kinita ng kanyang sari-sari store at mga alahas, kamakalawa ng gabi sa Lidlidda, Ilocos Sur.","June 21, 2022  12:00am",https://www.philstar.com/pilipino-star-ngayon/probinsiya/2022/06/21/2189810/negosyante-pinatay-ng-2-intel-mga-pera-alahas-kinulimbat
"Duwelo sa Quezon: OFW, 1 pa patay, misis kritikal   ","Patay ang isang kauuwi pa lamang sa bansa na overseas Filipino wor­ker (OFW) habang nadamay ang  kanyang misis na tina­maan ng ligaw na bala matapos makipag­duwelo ang una sa umata­keng mortal na kaaway na nagawa rin nitong mapatay sa loob ng kanilang tahanan sa Barangay Masin Norte ng bayang ito, kamakalawa ng gabi. Kinilala ang nasa­wing biktima na si Roel Macasaet, 52-anyos, habang ginagamot sa Peter Paul Medical Center ang misis niyang si Lucia, 52, matapos tamaan ng ligaw na bala sa katawan. Ayon kay Lt. Col. Arnulfo Selencio, hepe ng Candelaria Police, si Macasaet na isang OFW na kadarating lamang sa bansa nitong Martes mula sa Saudi Arabia, ay dead-on-the spot dahil sa tama ng bala sa katawan. Namatay rin agad sa pinangyarihan ng barilan ang sumugod na suspek na si Dennis Patulot, 36, dahil sa tama ng bala sa ulo mula sa baril ni Macasaet. Ayon kay Patrolman Arnel Yupacina, officer on case, habang nasa loob ng kanilang bahay ang mag-asawang Macasaet bandang alas-10:30 ng gabi ay bigla na lamang pumasok si Patulot at isang kasamang hindi nakikilalang lalaki. Lumalabas na dumayo pa sa lugar si Patulot para komprontahin si Macasaet sa matagal na nilang alitan saka bumunot ng baril at ilang beses pinaputukan ang huli kung saan minalas na tamaan ng ligaw na bala ang ginang. Bagama’t sugatan, nagawa pa ni Macasaet na bumunot ng baril mula sa kanyang beywang at pinaputukan din ang suspek na napuruhan sa ulo. Mabilis namang tumakas ang isa pang suspek nang makitang duguan ang kanyang kasamang nakahandusay sa sahig kasama ang mag-asawa. Narekober ng mga nagrespondeng awtoridad sa crime scene ang mga basyo ng bala ng cal. 38 revolver. Patuloy ang isinasagawang imbestigasyon ng pulisya upang malaman ang ugat ng insidente.  May ulat nina Ed Amoroso at Arnell Ozaeta, Joy Cantos","Patay ang isang kauuwi pa lamang sa bansa na overseas Filipino wor­ker (OFW) habang nadamay ang  kanyang misis na tina­maan ng ligaw na bala matapos makipag­duwelo ang una sa umata­keng mortal na kaaway na nagawa rin nitong mapatay sa loob ng kanilang tahanan sa Barangay Masin Norte ng bayang ito, kamakalawa ng gabi.","June 19, 2022  12:00am",https://www.philstar.com/pilipino-star-ngayon/probinsiya/2022/06/19/2189711/duwelo-sa-quezon-ofw-1-pa-patay-misis-kritikal-
"Tahong, talaba bawal kainin sa ilang lalawigan – BFAR","Dahil sa banta ng red tide, bawal munang kainin ang shellfish pro­ducts tulad ng tahong, halaan at talaba na makukuha sa coastal areas sa limang lalawigan sa bansa. Ayon sa Bureau of Fisheries and Aquatic Resources (BFAR), positibo sa lason ng red tide ang coastal waters ng Milagros sa Masbate; Dauis at Tagbilaran City sa Bohol; Dumanquillas Bay sa Zamboanga del Sur; Litalit Bay sa San Benito, Surigao del Norte, at Lianga Bay sa Surigao del Sur. Bunsod nito, pinapayuhan ng BFAR ang mga local government units sa naturang mga lugar na pagbawalan kunin, kainin at ibenta ang shellfish products mula mga baybayin doon. Gayunman, maaari  namang kainin ang ma­kukuhang isda, pusit, hipon, at alimasag sa naturang mga lugar basta’t linising mabuti umano ito bago lutuin at kainin. Samantala, iniulat din ng BFAR na maaari nang kainin ang mga shellfish products mula sa Bolinao, Pangasi­nan dahil ligtas na ang baybayin nito sa lason ng red tide.","Dahil sa banta ng red tide, bawal munang kainin ang shellfish pro­ducts tulad ng tahong, halaan at talaba na makukuha sa coastal areas sa limang lalawigan sa bansa.","June 19, 2022  12:00am",https://www.philstar.com/pilipino-star-ngayon/probinsiya/2022/06/19/2189709/tahong-talaba-bawal-kainin-sa-ilang-lalawigan-bfar
"Ika-56 anibersaryo ng Ifugao, ipinagdiwang","Matapos ang mahigit sa dalawang taon na walang selebrasyon dahil sa epekto ng pan­dem­ya dulot ng COVID-19, ipinagdiwang na rin ng mga residente ang ika-56 na founding anniversary ng lalawigang ito na tinawag na “Gotad ad Ifugao 2022”. Ayon kay provincial tourism officer Roscoe Kalaw, tumatayo ring 2022 Gotad director general, ang tema ng nasabing selebrasyon ngayong taon ay “Dinalnogan di Punhanaan, Luminggopan ya Kiphodan” sa salitang Ifugao na ang ibig sabihin ay “Celebration of Thanksgiving, Recovery, and Development”. Ayon kay Kalaw, nakasentro ang selebrasyo sa pagkilala sa mga ethnic skills, kultura at tradisyon ng mga katutubong Ifugao kabilang na ang promosyon ng ibat-ibang mga major tourism sites sa lalawigan. Sinabi ni Kalaw na limitado lamang ang mga events ngayon para hindi maka-ipon ng maraming tao bilang pagsunod sa ipinapatupad na panuntunan ng IATF dahil sa banta ng COVID-19. Bagama’t wala ng kaso ng COVID sa lalawigan ay nasa ilalim pa rin ito sa alert level 2. Nawala ang mga malalaking events tulad ng street dancing, float parade, search for Ms. Bugan and Mr. Wigan at ang kinagigiliwang traditional ethnic games na kadalasan ay nilalahukan ng mga residente sa bawat  bayan. “Gotad is a nat=ive rite being performed to attain nobility,” pahayag ni Kalaw. Ang lalawigan ng Ifugao ay kilala hindi lamang sa tanyag na rice terraces kundi ma­ging sa mga kakaibang craftsmanship at talento ng mga residente rito sa larangan ng wood carvings. Dito rin matatagpuan ang makasaysayang Yamashita shrine kung saan sumuko ang Japanese Imperial Army na si General Tomoyuki Yamashita noong September 2, 1945, na naging hudyat sa pagtatapos ng World War II.","Matapos ang mahigit sa dalawang taon na walang selebrasyon dahil sa epekto ng pan­dem­ya dulot ng COVID-19, ipinagdiwang na rin ng mga residente ang ika-56 na founding anniversary ng lalawigang ito na tinawag na “Gotad ad Ifugao 2022”.","June 19, 2022  12:00am",https://www.philstar.com/pilipino-star-ngayon/probinsiya/2022/06/19/2189706/ika-56-anibersaryo-ng-ifugao-ipinagdiwang
P9.4 milyong jackpot sa lotto nasolo ng taga-Cavite,"Solong nakuha ng isang taga-Cavite ang mahigit P9.4 milyong jackpot prize ng lotto 6/42 sa katatapos na draw nitong Huwebes ng gabi. Ayon sa Philippine Charity Sweepstakes Office (PCSO), nabili ng lucky bettor sa isang outlet sa Ama­deo, Cavite ang winning ticket nito para sa 6/42 lotto number combination na 33-31-13-41-25-18 na may premyong P9,423,997.80. May 13  katao naman ang tatanggap ng tig-P24,000.00 makaraang makuha ang lima sa anim na winning combination. Wala namang naka­kuha sa kasabay na draw na Superlotto 6/49 na may winning combination na 08-17-35-28-09-34 at may jackpot prize na P57,395,261.60, pero 20 katao naman ang tatanggap ng tig-P50,000.00 nang makuha nila ang limang nume­rong winning combination.",Solong nakuha ng isang taga-Cavite ang mahigit P9.4 milyong jackpot prize ng lotto 6/42 sa katatapos na draw nitong Huwebes ng gabi.,"June 18, 2022  12:00am",https://www.philstar.com/pilipino-star-ngayon/probinsiya/2022/06/18/2189250/p94-milyong-jackpot-sa-lotto-nasolo-ng-taga-cavite
NLEX naglaan ng P1.2 bilyn sa RFID upgrade,"Naglaan ang North Luzon Expressway o NLEX Corporation ng 1.2 bilyong piso para sa pagpapabuti ng technology system nito kabilang ang radio frequency identification o RFID para sa kaginhawahan ng mga motorista. Kasama sa paglalaanan ng pondo ang pag-upgrade ng infrastructure, toll collection system at account management system Ayon kay NLEX Corporation President at General Manager J. Luigi L. Bautista, mamumuhunan sila sa mga makabagong solusyon upang mas gawing mahusay ang proseso at komportable ang karanasan ng mga motorista partikular sa proseso sa transaction lane. Aniya, ang mga gumagamit ng RFID, na bumubuo ng 70 porsyento ng mga motorista sa expressway ay makakaasa ng mas mabilis na pag-record ng mga passage, balanse, at pag-reload pati na rin ang mas madaling pagsubaybay sa mga indibiduwal at corporate account. Magpapalit din sila ng toll equipment gayundin ang may halos 100 toll system equipment sa kahabaan ng expressway ay ia-upgrade tulad ng mga toll fare indicators, lane status indicators, traffic control gates, automatic vehicle classification devices at loop detectors.  Sakop ng proyekto ang mga toll plaza sa Balin­tawak, Karuhatan, Paso de Blas saValenzuela; Meycauayan, Marilao, Bocaue, Balagtas, Tabang, Sta. Rita, Pulilan lahat nasasakop ng Bulacan at San Simon, San Fernando, Mexico, at Angeles sa Pampanga.",Naglaan ang North Luzon Expressway o NLEX Corporation ng 1.2 bilyong piso para sa pagpapabuti ng technology system nito kabilang ang radio frequency identification o RFID para sa kaginhawahan ng mga motorista.,"June 19, 2022  12:00am",https://www.philstar.com/pilipino-star-ngayon/probinsiya/2022/06/19/2189707/nlex-naglaan-ng-p12-bilyn-sa-rfid-upgrade
"14-anyos dinukot, ni-rape ng barangay Kagawad","Nahaharap sa kasong “abduction with acts of lasciviousness” at “rape” ang isang kagawad ng Brgy. Calaba sa bayan ng San Isidro sa lalawigang ito, matapos ireklamo ng 14-anyos na dalagita sa pulisya. Sa sinumpaang salaysay ng biktima na itinago sa pangalang “Jessica”, nangyari ang pagdukot at panggagahasa sa kanya ng suspek na nakilalang si Kagawad Severino Pacson alyas “Hapon”, 60-anyos noong Mayo 25, alas-10:30 sa Purok 5, Brgy. Calaba, San Isidro, N.E. habang lumitaw sa kasagsagan ng imbestigasyon na ginahasa rin nito ang dalagita noong Marso 23, 2022. Ayon kay Jessica, magpapa-load siya nang bigla siyang hintuan ng isang tricycle na minamaneho ni Pacson kasama ang dalawang babae na naka-face mask. Bu­maba umano ng tricycle si Pacson at tinakpan ng panyo ang kanyang mukha at doon na siya nawalan ng malay. Nagising na lamang siya na nasa madilim na lugar at sinimulang halayin ng suspek hanggang sa muli siyang nawalan ng malay. Nagising na lamang umano Jessica na nasa tapat na siya ng kanilang bahay makaraang ibaba ng isang ‘di kilalang babae na kasabwat ng suspek. Dahil sa sinapit, dito na isinumbong ng dalagita sa kanyang lolo at lola ang masamang sinapit kay Pacson. Sa pagtungo sa pulisya, naisalaysay pa ng biktima na hindi lang ito ang unang beses siyang inabuso ng suspek. Ipinagtapat nito na una siyang hinalay ng kagawad noong Marso 23 habang wala ang kanyang mga magulang. Tinakot at pinagbantaan umano ni Pacson ang biktima na ipatatanggal sa barangay bilang utility officer ang kanyang ina kapag magsusumbong sa kahalayang ginawa.",,"June 18, 2022  12:00am",https://www.philstar.com/pilipino-star-ngayon/probinsiya/2022/06/18/2189251/14-anyos-dinukot-ni-rape-ng-barangay-kagawad
1 pang sundalo sugatan sa amok Army Major inutas ng kapitan bago nag-suicide!,"Binaril at napatay ng isang amok na Army Captain ang isang Army Major bago nag-suicide habang isa pang sundalo ang nasugatan sa loob ng isang kampo ng militar sa Pili, Camarines Sur nitong Sabado ng madaling araw.  Sa inisyal na report, sinabi ni Major John Paul Belleza, spokesperson ng 9th Infantry Division ng Philippine Army, ang insidente ay nangyari sa Satellite Finance Unit ng Camp Weenee Martillana sa bayan ng Pili. Pansamantala na­mang tumanggi si Belleza na tukuyin ang pangalan ng nasa­wing Army Major at ng nasabing kapitan dahilan iniimpormahan pa nila ang kani-kanilang pamilya. Sa nasabing insidente ay nasugatan naman ang isa pang Army Sergeant na mabilis na isinugod sa pagamutan. Ayon kay Belleza, ang nasabing Army Captain ay patay rin sa insidente matapos na magbaril sa sarili nang mabaril at mapatay ang kanyang mas nakatataas na opisyal na ikinasugat naman ng isa pang sundalo. Ang mga biktima at ang suspect ay pawang nakatalaga sa 5th Finance Service Field Office Finance Center ng nasabing kampo. Patuloy naman ang masusing imbesti­gasyon sa kasong ito upang mabigyang li­naw ang insidente.","Binaril at napatay ng isang amok na Army Captain ang isang Army Major bago nag-suicide habang isa pang sundalo ang nasugatan sa loob ng isang kampo ng militar sa Pili, Camarines Sur nitong Sabado ng madaling araw.","June 19, 2022  12:00am",https://www.philstar.com/pilipino-star-ngayon/probinsiya/2022/06/19/2189712/1-pang-sundalo-sugatan-sa-amok-army-major-inutas-ng-kapitan-bago-nag-suicide
"Mt. Bulusan patuloy ang pag-aalburoto: 5 pagyanig, 865 toneladang abo ibinuga  ","Nagtala ng limang volcanic earthquake ang Bulkang Bulusan sa Sorsogon sa nakalipas na 24 oras. Ayon sa Philippine Volcanology and Seismology (Phivolcs), ang pagyanig sa bulkan ay bahagi pa rin ng  pag-aalboroto nito. Bukod sa volcanic quakes, nagluwa ang   bulkan ng 865 tonela­dang abo na may taas na 200 metro na napadpad sa kanluran timog kanlurang bahagi ng bulkan.  Dahil sa patuloy na pag-aalburoto ng Mt. Bulusan, nananatiling nasa Alert Level 1 ang status sa bulkan.  Pinapayuhan ang mga residente doon na manatiling mag-ingat at maging alerto at huwag papasok sa loob ng 4  kilometer radius permanent danger zone dahil sa banta ng biglaang pagputok ng bulkan o preatic explosion. Bawal pa rin ang paglipad ng anumang aircraft o eroplano malapit sa tuktok ng naturang bulkan.",Nagtala ng limang volcanic earthquake ang Bulkang Bulusan sa Sorsogon sa nakalipas na 24 oras.,"June 19, 2022  12:00am",https://www.philstar.com/pilipino-star-ngayon/probinsiya/2022/06/19/2189710/mt-bulusan-patuloy-ang-pag-aalburoto-5-pagyanig-865toneladang-aboibinuga-
"2 Abu Sayyaf na namugot sa 2 Canadian, sumuko","Dalawang sub-leaders ng Abu Sayyaf Group (ASG), na sangkot sa pagpugot sa ulo ng dalawang dinukot na Canadian nationals, may 6 na taon na ang nakalilipas ang sumuko sa military sa Sulu, ayon sa isang Army official kahapon. Kinilala ang mga sumukong Abu Sayyaf na sina Almujer Yadah alias “Mujer”, 55, at Ben Ahadi Quirino alias “Ben Tatto”, 41. Ayon kay Maj. Gen. Ignatius Patrimonio, commander ng Joint Task Force Sulu (JTFS) and 11th Division ang dalawang bandido ay sumuko noong Huwebes sa mga sundalo sa bayan ng Patikul. Sinabi ni Patrimonio, nahimok na sumuko sina Yadah at Quirino dahil sa pagsisikap ng mga tropa ng pamahalaan sa ilalim ng 32nd, 45th Infantry Battalions, 6th Special Forces Battalion, at police counterparts mula Sulu Provincial Police Office, 7th Special Action Battalion, Special Action Force at Regional Intelligence Unit -9. Ang dalawa ay sinasabing responsible sa pagdukot sa apat na katao sa Samal Island Resort noong Setyembre 21, 2015 na kinabibilangan ng Canadian na sina John Ridsdel at Robert Hall, Norweigian na si Kjartan Sekkingstad at Pinay na si Marites Flor at dinala sa Sulu. Ang dalawa rin ang tinukoy na may kagagawan sa pagpugot sa ulo ng dalawa sa limang sundalo na napatay sa engkuwentro, may apat na taon na ang nakalilipas. Dagdag ni Patrimonio, sina Yadah at Quirino ay mga tagasunod ng napatay na sub-leader ng ASG na si Majid Sahidjuan alias “Apo Mike”, na siyang namuno ng mga kidnapping ng kanilang grupo. Sa virtual press briefing mula sa Jolo, sinabi ni Patrimonio na ang dalawang Abu Sayyaf sub-leaders ay may mga warrants of arrest sa “kidnapping for ransom with homicide and kidnapping and serious illegal detention”na inisyu ng Regional Trial Court (RTC) Branch ng Jolo at isang hiwalaty na kidnapping case na inisyu ng RTC Judicial region, Branch 5, Bongao, Tawi-Tawi, base sa report ni Col. Jaime Mojica Jr., officer-in-charge ng Sulu Provincial Police Office.","Dalawang sub-leaders ng Abu Sayyaf Group (ASG), na sangkot sa pagpugot sa ulo ng dalawang dinukot na Canadian nationals, may 6 na taon na ang nakalilipas ang sumuko sa military sa Sulu, ayon sa isang Army official kahapon.","June 18, 2022  12:00am",https://www.philstar.com/pilipino-star-ngayon/probinsiya/2022/06/18/2189247/2-abu-sayyaf-na-namugot-sa-2-canadian-sumuko
Bombing sa North Cotabato nasilat ng militar at pulis,"Nasilat ng government security forces ang planong pambobomba ng pinaghihinalaang grupo ng Bangsamoro Islamic Freedom Fighters (BIFF) matapos makumpiska ang isang eksplosibo sa isang checkpoint sa Brgy. Fort Pikit, Pikit, North Cotabato kamakalawa. Ayon kay Lt. Col. Rommel Mundala, Commanding Officer ng 90th Infantry Battalion ng Philippine Army, nagresponde ang kaniyang mga tauhan bandang alas-8:20 ng umaga sa checkpoint ng Regional Mobile Force Battalion (IB) sa nasabing lugar. “Pikit PNP and troops from 90th IB immediately cordoned the area where the IED was found alle­gedly placed inside a plastic sando bag hanging in a tarpaulin pole,” ani Mundala.  Agad namang nagsagawa ang Explosives Ordnance Division (EOD) Team ng Philippine Army at ng PNP ng pag-detonate sa nasabing bomba . Sinabi ni Colonel Jovencio Gonzales, commander ng 602nd Brigade sa tulong ng Cotabato Provincial EOD team kasama ang mga K9 unit ng Army’s 90th IB ay nagtulong para ma-detonate ang bomba na walang nasaktan. Sa pagkakadiskubre sa nasabing bomba ay pansamantalang isinara ang Cotabato-Davao Highway ng halos isang oras. “Recovered IED components were 2-inch concrete nails, 9V Battery, one piece of Christmas light bulb, one piece of one (1) liter soy sauce plastic container, one piece of blue and white-colored sando bag, one trace of black powder, electrical wires, and remote-control system”, ayon kay Gonzales.","Nasilat ng government security forces ang planong pambobomba ng pinaghihinalaang grupo ng Bangsamoro Islamic Freedom Fighters (BIFF) matapos makumpiska ang isang eksplosibo sa isang checkpoint sa Brgy. Fort Pikit, Pikit, North Cotabato kamakalawa.","June 19, 2022  12:00am",https://www.philstar.com/pilipino-star-ngayon/probinsiya/2022/06/19/2189708/bombing-sa-north-cotabato-nasilat-ng-militar-pulis
"177 magsasaka ng Hacienda Tinang sa Tarlac, tatanggap na ng lupa – DAR","Tatanggap na ng lupa ang may 177 magsasaka ng Hacienda Tinang sa lalawigan ng Tarlac bago sumapit ang Hunyo 30, 2022. Ito ang kinumpirma ni Agrarian Assistant Secretary John Laña, at sinabing kuwalipikado ang mga magsasaka na tumanggap ng “certificate of land ownership award” (CLOAs), batay sa isinagawang validation noong nagdaang buwan. May kabuuang 236 katao ang sinasabing benepis­yaryo ng agra­rian reform  sa lugar. “As far as I am concerned, nangako na kami sa mga tao na bago mag-June 30 ay kaila­ngan mai-award na ito sa mga qualified. I am not saying na 236 for now, 177 lang ang initial qualified na listahan,” sabi ni Lana. Aniya nagpalabas na ang pamahalaan ng collective CLOA noong Setyembre 26, 1995 kaya’t nagtaka siya kung bakit hindi pa naipamahagi ang lupa sa mga magsasaka. Sinabi pa nito na may isa pang grupo na kabi­bilangan ng 400 magsasaka ang umaangkin sa lupa pero wala naman silang kaukulang rekord sa DAR. Kaugnay nito, sinabi ni Incoming Agrarian Reform Secretary Conrado Estrella III na uunahin niyang paimbestigahan ang pag-aresto sa ilang magsasaka ng Hacienda Tinang upang makontrol ang karahasan sa lugar. May 90 magsasaka at kanilang supporters ang hinuli sa naturang lugar nang wasakin umano nila ang taniman ng tubo sa pinag-aawayang lupain.","Tatanggap na ng lupa ang may 177 magsasaka ng Hacienda Tinang sa lalawigan ng Tarlac bago sumapit ang Hunyo 30, 2022.","June 18, 2022  12:00am",https://www.philstar.com/pilipino-star-ngayon/probinsiya/2022/06/18/2189249/177-magsasaka-ng-hacienda-tinang-sa-tarlac-tatanggap-na-ng-lupa-dar
2 kilabot na terorista todas sa engkuwentro!,"Bulagta ang dalawang kilabot na terorista na kapwa wanted sa mga kasong pagpatay matapos ma­kipabarilan sa mga mi­yembro ng Philippine National Police at Marines, dito, noong Huwebes. Kinilala ng mga awtoridad ang dalawang napatay na miyembro ng Dawlah Islamiya na sina Norodin Guiamad at Puti Sumanday. Sila ay idineklarang dead-on-the-spot dahil sa tinamong mga tama ng bala sa katawan mula sa mga nakaengkuwentrong pulis at personnel ng Navy’s 5th Marine Battalion sa Barangay Bugasan sa Matanog. Ayon sa Matanog Municipal Police, tahimik nilang tinungo kasama ang mga personnel ng Marines, ang pinagtataguan nina Guiamad at Sumanday upang isilbi ang kanilang warrant of arrests na inisyu ng korte dahil sa mga kasong murder at frustrated murder subalit pagda­ting sa lugar ay nanlaban umano ang dalawa na dahilan upang gumanti ng putok ang rai­ding team. Napatay sina Guiamad at Sumanday, at narekober ng mga imbestigador sa kanilang tabi ang isang M16 assault rifle at .45 caliber pistol. Nakaalerto ngayon ang pulisya at iba pang units ng 1st Marine Brigade dahil sa posibilidad na retaliation o pagganti ng mga kasamahan ng dalawang napatay na terorista.","Bulagta ang dalawang kilabot na terorista na kapwa wanted sa mga kasong pagpatay matapos ma­kipabarilan sa mga mi­yembro ng Philippine National Police at Marines, dito, noong Huwebes.","June 18, 2022  12:00am",https://www.philstar.com/pilipino-star-ngayon/probinsiya/2022/06/18/2189252/2-kilabot-na-terorista-todas-sa-engkuwentro
"AUV swak sa bangin: 2 bata patay, 3 sugatan","Dalawang batang lalaki ang patay habang tatlo pa nilang kapamilya ang malubhang nasugatan matapos mag-dive ang kanilang sinasak­yang AUV sa malalim na ba­ngin sa Barangay Gonogon, Bontoc, Mountain Province nitong Huwe­bes ng gabi. Kinilala ng Bontoc Police ang mga nasawi na sina Fausto Querido Ballakis, Jr., 11-anyos, residente ng Sabangan, Mt. Province at Nathan James Oloan Ballakis, 4-anyos ng Brgy. Samoki, Bontoc, Mt. Province. Ginagamot naman sa Luis Hora Memorial Regional Hospital (LHMRH) ang mga magulang ng 11-anyos na biktima na sina Jeranie Querido Ballakis, 50, at Fausto Langagan Ballakis, Sr., 51 habang ang kanyang nakatatandang kapatid na si Fernan, 18, na siyang nagmaneho ng nahulog na gray Ta­maraw FX ay inoobserbahan sa Bontoc General Hospital. Sa ulat, dakong alas-10:10 ng gabi nang maganap ang trahedya habang bumibiyahe na pauwi ang naturang pamilya sa kanilang bahay sa bayan ng Sabangan. Ayon sa Bontoc Emergency Operations Center, nakatanggap ng tawag ang Bontoc Police na may naganap na vehicular accident kung saan sangkot ang isang Tamaraw FX na may limang sakay matapos mahulog sa may 25-30 metrong lalim na ba­ngin sa Bawi, Barangay Gonogon. Lumalabas sa imbes­tigasyon na galing ang mga biktima sa bayan ng Bontoc at pauwi na sa Sabangan nang biglang makatulog umano ang nagmamaneho ng AUV. Mabilis na bumulusok pababa sa matarik na bangin ang sasakyan lulan ang naturang pamil­ya at bumagsak sa may tabing baybayin mula sa itaas ng highway.","Dalawang batang lalaki ang patay habang tatlo pa nilang kapamilya ang malubhang nasugatan matapos mag-dive ang kanilang sinasak­yang AUV sa malalim na ba­ngin sa Barangay Gonogon, Bontoc, Mountain Province nitong Huwe­bes ng gabi.","June 18, 2022  12:00am",https://www.philstar.com/pilipino-star-ngayon/probinsiya/2022/06/18/2189248/auv-swak-sa-bangin-2-bata-patay-3-sugatan
"Magkasintahan pinatay, itinapon sa magkahiwalay na lugar","Patuloy ang ginagawang imbestigas­yon ng mga otoridad sa pagkamatay ng magka­sintahan matapos matag­puan ang bangkay ng mga ito sa magkahiwalay na lugar, nitong Martes sa lungsod na ito. Ang mga biktima ay kinilalang sina Jade An­drei Besturio, 21, En­gi­neering student sa NW­SSU; at Roan Jeallen­ Lamparas, secondary­ school teacher sa Cal­bayog City High School. Batay sa paunang ulat ng Calbayog Police­ Station, alas-11:00 ng umaga nang unang ma­tagpuan ang bangkay ni Besturio sa bahagi ng DPWH Consolatrix, Diversion road, Brgy. San Policarpio. Pasado alas-9:00 ng gabi ay sunod namang nakita ang bangkay ni Lamparas sa damuhang bahagi malapit sa Citi Hardware sa Barangay Bagacay. Bago ang insidente, Hunyo 13 ng gabi ay na­kita pang nag-withdraw ng pera sa ATM si Lamparas para kumain sa labas kasama ang kanyang mga kapwa guro at pagkatapos ay sinundo na siya ni Besturio ang huling oras na nakitang magkasamang buhay ang magkasintahan. Inaalam na ng mga awtoridad ang tunay na motibo sa krimen at pagkakakilanlan sa mga suspek para sa agaran ikadarakip sa mga ito.","Patuloy ang ginagawang imbestigas­yon ng mga otoridad sa pagkamatay ng magka­sintahan matapos matag­puan ang bangkay ng mga ito sa magkahiwalay na lugar, nitong Martes sa lungsod na ito.","June 17, 2022  12:00am",https://www.philstar.com/pilipino-star-ngayon/probinsiya/2022/06/17/2188904/magkasintahan-pinatay-itinapon-sa-magkahiwalay-na-lugar
"Lalaking nagbibisikleta, utas sa kidlat","Nasawi noon din ang isang lalaki matapos tamaan ng kidlat habang nagbibisikleta sa bayang ito  nitong Martes ng hapon. Batay sa ulat ng pulisya, sinabing pauwi na mula sa trabaho bilang construction worker ang biktima na si JR Urcia nang tamaan ng kidlat. Ayon sa kasama ng biktima na si Antonio Cano, nagmamadali sila na ma­kauwi ng bahay sakay ng kani-kanilang bi­sikleta nang tumama ang kidlat­ sa biktima na isang dipa lang ang agwat nito kaya’t tumalsik sa lakas ng impact. Nabatid na malakas umano ang ulan nang mangyari ang insidente at nasa isang kilometro na lang ang layo ng biktima mula sa kanilang bahay nang tamaan ng kidlat. Nagdadalamhati ang pamilya ni Urcia, na mayroong dalawang anak, na ang bunso ay limang-buwang-gulang pa lang. Nangyari ang insidente ilang oras matapos mag-anunsyo ang PAGASA ng thunderstorm advisory sa Metro Manila at kalapit na mga lalawigan, kabilang ang Rizal. Paalala ng PAGASA sa publiko, makabubu­ting sumilong muna kung mayroong mga pagkulog at pagkidlat at huwag ding gumamit ng mga mobile phone, lumayo sa mga bakal, at huwag su­milong sa ilalim ng puno.",Nasawi noon din ang isang lalaki matapos tamaan ng kidlat habang nagbibisikleta sa bayang ito  nitong Martes ng hapon.,"June 17, 2022  12:00am",https://www.philstar.com/pilipino-star-ngayon/probinsiya/2022/06/17/2189022/lalaking-nagbibisikleta-utas-sa-kidlat
"Oil tanker na may 20K litrong gas, hinaydyak","Nabulilyaso ang pang­ha-hijack ng dalawang pahinante sa isang oil tanker na naglalaman ng mahigit isang mil­yong pisong halaga ng krudo at gasolina makaraang makatakas ang driver at makapagsuplong sa mga otoridad, kamakalawa ng gabi sa Barangay Castanas ng bayang ito. Nagsasagawa na nga­­yon ng manhunt ope­­ra­tion­ ang mga otoridad upang madakip ang mga sus­pek na sina Vincent Reyes, 31, ng Mauban, Quezon; Philip Magtang­gol; at dalawang kasab­wat nila na nakilala lamang sa mga alias na Joli at Joey. Ayon kay PLt. Col. William Angway, chief of police sa bayang ito, alas-11:30 ng gabi ay galing sa Azora Depot ang Isuzu oil tanker (NBM-5519) na minamaneho ni Eman Dizon ng Atimonan at idedeliber sa Lucena City ang 20,000 litro ng krudo at gasolina na nagkakaha­laga ng P1,526,000.00. May ilang minuto pa lamang umanong tuma­takbo ang tanker ay tinutukan ng baril ng dala­wang pahinante si Dizon at inutusan na magtungo sa Eco-Tourism road, su­balit muli silang huminto saka piniringan at tinalian ang dalawang kamay ni Dizon at inilagay ito sa back seat. Isa sa mga pahinante ang nagmaneho ng tanker at itinapon ang driver sa gilid ng kalye gayunman makalipas ang ilang sandali ay nagawan ng paraan ng huli na maalis ang tali at piring saka nakahingi ng tulong sa mga nagpapatrulyang mi­yembro ng Sariaya PNP. Nang makitang du­ma­rating ang mga pulis ay mabilis na nakatalon­ mula sa tanker ang dala­wang pahinante at mabilis na tumakas patungo sa kakahuyan kasama ang kanilang dalawang ka­sabwat.","Nabulilyaso ang pang­ha-hijack ng dalawang pahinante sa isang oil tanker na naglalaman ng mahigit isang mil­yong pisong halaga ng krudo at gasolina makaraang makatakas ang driver at makapagsuplong sa mga otoridad, kamakalawa ng gabi sa Barangay Castanas ng bayang ito.","June 17, 2022  12:00am",https://www.philstar.com/pilipino-star-ngayon/probinsiya/2022/06/17/2188900/oil-tanker-na-may-20k-litrong-gas-hinaydyak
81 bagong sundalo idinagdag sa 5ID,"Nadagdagan ang pwersa ng Armed Forces of the Philippines (AFP) matapos mapabilang ang nasa 81 na mga bagong miyembro ng Philippine Army na nagtapos sa training school ng 5th Infantry Division (5ID) na naka­base sa Gamu, Isabela, ayon sa ulat kahapon. Ayon kay Army Captain Rigor Pamittan, 5ID Division’s Public Affairs Office (DPAO), ang mga bagong sundalo na kinabibilangan ng 71 na mga lalaki at 10 mga babae ay opisyal na kinilalang mga organic na miyembro ng Philippine Army (PA) ma­tapos sumailalim at magtagumpay ang 6 na buwang extensive training. Ayon kay Pamittan, sa mga bagong sundalo ay pinakamarami ang mula sa lalawigan ng Isabela na may 34, sinundan ng lalawigan ng Kalinga na may 18, Cagayan-14, Pangasinan-6, Ifugao-2, habang tig-iisa naman ang nagmula sa mga lalawigan ng Quirino, Nueva Vizcaya, Nueva Ecija, Ilocos Norte, Mt. Province, Batangas, at Southern Leyte. Kabilang sa mga pinagdaanan ng mga bagong sundalo ay ang sumailalim sa exclusive training para mahubog ng husto ang kanilang physical at mental stability at ang Jungle-Warfare-Mountain-Operations course (JWMOC), kung saan nila natutunan ang mga survival skills sa mga kabundukan at mga mapanganib na lugar.","Nadagdagan ang pwersa ng Armed Forces of the Philippines (AFP) matapos mapabilang ang nasa 81 na mga bagong miyembro ng Philippine Army na nagtapos sa training school ng 5th Infantry Division (5ID) na naka­base sa Gamu, Isabela, ayon sa ulat kahapon.","June 17, 2022  12:00am",https://www.philstar.com/pilipino-star-ngayon/probinsiya/2022/06/17/2188894/81-bagong-sundalo-idinagdag-sa-5id
2 ‘big-time pusher’ huli sa P.68 milyong shabu,"Nalambat ng pulisya ang partners-in-crime sa pagbebenta ng droga sa isinagawang buy-bust operation sa tapat ng isang warehouse sa lungsod ng Dasmariñas, kamakalawa ng hapon. Kinilala ng pulisya ang 2 suspek na sina Marvin Baclas Olaes, 45, tricycle driver ng #27 Mallari St. Brgy Zone 1, Dasmariñas City at Aida abdula Asis , 48, ng Blk. 60 Lot 9, Brgy. Datu Esmael Dasmariñas City; pawang sa Cavite. Sa ulat sa tanggapan ni Cavite Provincial Police director Col. Arnold Abad, alas-4:45 ng hapon nang ilatag ng pinagsanib na puwersa ng PNP-Drug Enforcement Group, Special Operation Unit-4A, at Dasmariñas Police ang buy-bust laban sa dalawang suspek na talamak na sa pagbebenta umano ng illegal na droga. Sa harap ng isang warehouse sa kahabaan ng Congressional Rd. Brgy. Burol 1, Dasmariñas City, isinagawa ang bilihan at nang magposi­tibo ay agad na dinakma Nakumpiska sa dalawa ang may mahigit sa 100 gramo ng shabu na aabot sa halagang P680,000, ang buy-bust money at isang unit ng analog Nokia cellphone na ginagamit sa transaksyon ng mga suspek.","Nalambat ng pulisya ang partners-in-crime sa pagbebenta ng droga sa isinagawang buy-bust operation sa tapat ng isang warehouse sa lungsod ng Dasmariñas, kamakalawa ng hapon.","June 18, 2022  12:00am",https://www.philstar.com/pilipino-star-ngayon/probinsiya/2022/06/18/2189246/2-big-time-pusher-huli-sa-p68-milyong-shabu
11-anyos dedo sa suntok ng kalaro sa basketbol,"Binawian na ng buhay ang 11-anyos na batang lalaki­ na ilang araw na namalagi sa ospital matapos pag­susuntukin ng 14-anyos na binatilyo na aksi­den­teng natamaan ng una sa bayag habang sila ay nag­lalaro ng basketbol sa Tanay, Rizal. Ang biktima na itinago sa pangalang Josh ay bina­wian ng buhay sa Rizal Provincial Hospital habang nakatakas ang 14-anyos na suspek na itinago sa pangalang ‘Jun.’ Batay sa ulat ng Tanay Municipal Police Station, alas-12:30 ng tanghali nitong Hunyo 5, 2022 nang maganap ang insidente sa Sitio Bathala, Brgy. Plaza Aldea, Tanay, Rizal. Nabatid na naglalaro ang biktima at suspek ng basketball nang aksidenteng tamaan ng una ang bayag ng huli na ikinagalit nito. Nagtalo ang dalawa hanggang sa pagsusuntukin ng suspek ang biktima, na nagresulta sa pagkasugat nito. Matapos ang tatlong araw, dumanas umano ng matinding pananakit ng kaliwang dibdib at braso ang biktima kaya’t kaagad siyang isinugod sa pagamutan ng kanyang mga kaanak, ngunit binawian din ng buhay dakong alas-6:15 ng gabi nitong Miyerkules.","Binawian na ng buhay ang 11-anyos na batang lalaki­ na ilang araw na namalagi sa ospital matapos pag­susuntukin ng 14-anyos na binatilyo na aksi­den­teng natamaan ng una sa bayag habang sila ay nag­lalaro ng basketbol sa Tanay, Rizal.","June 17, 2022  12:00am",https://www.philstar.com/pilipino-star-ngayon/probinsiya/2022/06/17/2188901/11-anyos-dedo-sa-suntok-ng-kalaro-sa-basketbol
"No. 1 ‘most wanted’ sa ‘rape’ sa Calabarzon, timbog sa Quezon","Nalambat na ng awtoridad ang isang rape suspect na tinaguriang “Number 1 Most Wanted Person” ng Calabarzon region sa isinagawang pagsalakay sa pinagtataguan nito sa Candelaria, Quezon. Kinilala ang most wanted na si Ronel Dimaunahan, 41-anyos at residente sa naturang lugar. Siya ay dinakip sa bisa ng warrant of arrest na inisyu ni Patricia Angeles Cataquiz-Fidel, presiding judge ng Family Court Branch 16, sa Sa­riaya, Quezon na may petsang Hunyo 3, 2022 with No Bail Recommended. Sa rekord ng korte, naganap ang panggagahasa noong 2009, kung saan ang biktima ay 15-anyos pa lamang na halos kalahati ng edad ng suspek na noon ay 29-anyos. Hinimok umano ng suspek ang biktimang menor-de-edad na sumama sa kanya sa bahay ng kapatid nitong lalaki sa Candelaria, Quezon at doon ay isinagawa ang dalawang beses na panggagahasa sa nasabi ring taon. Ayon kay Col. Marlon Santos, hepe ng Criminal Investigation and Detection Group-4A, matapos ang mahigit isang dekadang pagtatago ng suspek ay nailagay na siya sa kulu­ngan at mabibigyan na ng hustisya ang biktima.","Nalambat na ng awtoridad ang isang rape suspect na tinaguriang “Number 1 Most Wanted Person” ng Calabarzon region sa isinagawang pagsalakay sa pinagtataguan nito sa Candelaria, Quezon.","June 18, 2022  12:00am",https://www.philstar.com/pilipino-star-ngayon/probinsiya/2022/06/18/2189245/no-1-most-wanted-sa-rape-sa-calabarzon-timbog-sa-quezon
"Rider todas, 3 sugatan sa salpukan","Isang rider ang nasawi habang tatlo ang sugatan nang magkabanggaan ang minama­nehong motorsiklo at ka­salubong na owner-type jeep sa Antipolo City ka­hapon ng madaling araw. Hindi na umabot ng buhay sa Cabading Hos­­pital ang biktimang nakilalang si Alfredo Jose, dahil sa matinding pinsalang tinamo sa kanyang ulo at katawan, ha­bang sugatan naman ang backrider na nakilala lang na si Rommel, at nilalapatan ng lunas sa Amang Rodriguez Hospital. Nasugatan din ang driver ng nakabanggaan nitong owner type jeep na si Bobby Flores at ang pasahero na ina nito na si Susanita Flores, na nilapatan ng lunas sa Antipolo District Hospital. Batay sa ulat ng Antipolo City Police, ala-1:00 ng madaling araw nang maganap ang aksi­dente sa Marcos Highway, malapit sa Galaxy Gasoline Station, Sitio Puting Bato, Brgy. Inarawan, Antipolo City. Nauna rito, minama­neho ni Flores ang owner type jeep kasama ang ina at binabaybay ang kahabaan ng Marcos Highway, patungo sa Cogeo Gate 2, upang magdeliber ng gulay sa kanilang mga kostumer. Pagsapit sa naturang­ lugar ay nakasalubong at nakabanggaan ang mo­torsiklong minama­neho ni Jose, patungo na­man sa Boso-boso at sa lakas ng salpukan ay pawang nasugatan ang apat na katao at isinugod sa mag­kakahiwalay na pa­ga­mutan ngunit binawian ng buhay si Jose. Matapos malapatan ng lunas, si Flores ay dinala ito sa Antipolo City Police Station para sampahan ng kaukulang kaso.",Isang rider ang nasawi habang tatlo ang sugatan nang magkabanggaan ang minama­nehong motorsiklo at ka­salubong na owner-type jeep sa Antipolo City ka­hapon ng madaling araw.,"June 17, 2022  12:00am",https://www.philstar.com/pilipino-star-ngayon/probinsiya/2022/06/17/2188899/rider-todas-3-sugatan-sa-salpukan
Trike driver timbog sa P374K shabu,"Arestado ang isang 50- anyos na tricycle dri­ver matapos mahulihan ng P374,000 ng umano’y shabu sa isinagawang drug buy-bust operation sa Block 11 ng Barangay Camp Tinio ng lungsod na ito, kamakalawa ng hapon. Kinilala ni P/Lt. Col. Carl Omar Fiel, hepe ng Cabanatuan City Police, ang naarestong suspek na si Vladimir Garcia, alyas “Vladi”, may-asawa ng nasabing lugar. Ayon sa ulat, ala-1:20 ng hapon noong Miyer­kules ay nagsagawa ng buy-bust operation ang mga otoridad laban sa suspek at isang police poseur-buyer ang  bumili sa suspek ng 2-pirasong sachet ng shabu kapalit ng isang P500 bill at 5-piraso ng P500 ‘boodle money’. Pagkatanggap ng sus­­­pek sa bayad ay hu­­mudyat ang poseur buyer at dito sumulpot ang mga ope­ratiba at inaresto ang suspek. Nang kapkapan ang suspek ay nakuha sa po­sesyon nito ang 15 pang plastic sachet ng hinihinalang shabu na aabot sa 55-gramo ang timbang at nagkakaha­laga ng P374,000 ang halaga.","Arestado ang isang 50- anyos na tricycle dri­ver matapos mahulihan ng P374,000 ng umano’y shabu sa isinagawang drug buy-bust operation sa Block 11 ng Barangay Camp Tinio ng lungsod na ito, kamakalawa ng hapon.","June 17, 2022  12:00am",https://www.philstar.com/pilipino-star-ngayon/probinsiya/2022/06/17/2188898/trike-driver-timbog-sa-p374k-shabu
Kagawad itinumba sa harap ng misis,"Bulagta sa ibabaw ng kanyang minamanehong tricycle ang isang barangay kagawad matapos pagbabarilin sa harap ng kanyang misis sa Brgy. Gabao ng bayang ito kahapon ng umaga. Napuruhan ng bala sa iba’t ibang bahagi ng katawan at nasawi noon din ang biktimang si Shyrma Jacob Medel, 38, residente at incumbent barangay kagawad ng Brgy. Bulawan, Irosin. Tinutugis na ng mga pulis ang hindi nakilalang suspek na tumakas patungo sa hindi malamang direksyon. Sa ulat, alas-8:30 ng umaga ay minamaneho ng biktima ang kanyang tricycle kasama ang kan­yang misis at binabagtas ang barangay road patu­ngo sa Maharlika National Highway nang biglang sumulpot ang hindi nakilalang suspek na armado ng hindi mala­mang kalibre ng baril. Sa hindi malamang dahilan ay walang kaabug-abog na pinagbabaril ng suspek ang biktima.",Bulagta sa ibabaw ng kanyang minamanehong tricycle ang isang barangay kagawad matapos pagbabarilin sa harap ng kanyang misis sa Brgy. Gabao ng bayang ito kahapon ng umaga.,"June 17, 2022  12:00am",https://www.philstar.com/pilipino-star-ngayon/probinsiya/2022/06/17/2188903/kagawad-itinumba-sa-harap-ng-misis
"Nurse nahulog sa zipline, patay!","Kalunus-lunos na kamatayan ang sinapit ng isang lalaking nurse matapos mahulog sa zipline sa Tabuk City, Kalinga noong Linggo ng hapon. Nasalo ng safety net pero napunit. Kinilala ang biktima na si Paul Gaayon, residente ng Purok 5, Bulanao Centro, Tabuk City. Siya ay idinekla­rang dead-on-arrival sa Kalinga Provincial Hospital (KPH). Sa naantalang ulat ng Tabuk City Police, sinabi ng kapatid ng biktima sa pulisya na si Gaayon ay nakatapos pa umano ng kanyang unang subok at naabot niya ang end point ng cable nang ligtas. Gayunman, naging masaklap ang sumunod na nangyari nang sa ika­lawang sakay ng biktima ay dumulas umano ang kamay nito sa pagkakahawak sa zipline holder. Dahil dito, nahulog ang biktima pero nasalo naman ng nakakabit na safety net subalit dahil sa kabigatan ng kanyang timbang ay napunit ang net at diretsong lumagapak siya lupa. Agad na sinaklolohan ang biktima ng mga kasamahan at staff ng zipline saka isinugod sa Kalinga Provincial Hospital su­balit idineklara na siyang dead-on-arrival. Ipinaliwanag naman ng may-ari ng private zipline facility na sumailalim muna sa orientation para sa safety measures ng kanyang mga staff ang biktima at mga kasamahan nito bago ang kanilang pagsakay. Nagsasagawa pa ng imbestigasyon ang pulisya kaugnay sa insidente.",,"June 15, 2022  12:00am",https://www.philstar.com/pilipino-star-ngayon/probinsiya/2022/06/15/2188407/nurse-nahulog-sa-zipline-patay
Lalaki tinodas ng kapitbahay na nasilawan ng flashlight,"Pinatay­ sa saksak ng isang lasing na lalaki ang kanyang kapitbahay matapos masilawan ng flashlight ng una,kamakalawa ng gabi sa lungsod na ito. Ang nasawi ay kinilalang si Salvador Lamoste, 33-anyos habang naka-hospital arrest naman ang suspek na kinilalang si Tammy Abayon, 35-anyos, at kapwa residente sa Sitio Bunyag, Purok Kalu­bihan, Barangay Magsaysay, Escalante City. Sa imbestigasyon ni P/Staff Sergeant Jerry Kim Ughayon, ng Escalante City Police Station, bago naganap ang krimen, alas-7:00 ng gabi sa labas ng bahay ng biktima ay narinig ni Lamoste na malakas ang kahol ng kanyang aso kaya lumabas ito ng bahay at sinilip kung may tao gamit ang flashlight. Naitutok nito ang flashlight kay Abayon na ikinagalit ng huli hanggang sa pinagsasaksak sa iba’t ibang parte ng katawan. Kahit na may tama si Lamoste ay kumuha pa ito ng itak sa kanilang kusina at tinaga si Abayon na tinamaan sa katawan. Nag-agawan ng patalim ang dalawa hanggang sa tumakbo si Abayon habang dinala sa ospital si Lamoste, subalit sa daan pa lamang ay nalagutan na ito ng hininga. Nabatid na dati na nang may alitan sina Lamoste at Abayon.Inihahanda na ang kasong isasampa laban sa huli.","Pinatay­ sa saksak ng isang lasing na lalaki ang kanyang kapitbahay matapos masilawan ng flashlight ng una,kamakalawa ng gabi sa lungsod na ito.","June 17, 2022  12:00am",https://www.philstar.com/pilipino-star-ngayon/probinsiya/2022/06/17/2188889/lalaki-tinodas-ng-kapitbahay-na-nasilawan-ng-flashlight
"P68 milyong halaga ng shabu, nasabat sa Cebu","Umaabot sa P68 milyong halaga ng shabu ang nakumpiska ng joint operation ng Philippine National Police Police Regional Office (PNP-PRO) 7 at Philip­pine Drug Enforcement Agency (PDEA) noong Martes sa Brgy. Sambang, Cebu City. Ito ang inihayag ni PNP Officer-in-Charge Police Lieutenant General Vicente Danao Jr., kasabay ng kanyang pagbati sa matagumpay na operasyon. Nadakip sa operasyon ang dalawang high value individuals na sina Cornelio Baron, 39; at Jacquelin Gustilo Baron, 49. Sinabi ni Danao na under surveillance na ang dalawa hanggang sa magkaroon ng kumpirmasyon at isagawa ang operation. Ayon kay Danao, kapag nagtutulungan ang iba’t ibang ahensya ng gobyerno ay mas napapalawak ang intelligence network na nagreresulta sa pagtukoy at paghuli ng mga malalaking isda.","Umaabot sa P68 milyong halaga ng shabu ang nakumpiska ng joint operation ng Philippine National Police Police Regional Office (PNP-PRO) 7 at Philip­pine Drug Enforcement Agency (PDEA) noong Martes sa Brgy. Sambang, Cebu City.","June 17, 2022  12:00am",https://www.philstar.com/pilipino-star-ngayon/probinsiya/2022/06/17/2188895/p68-milyong-halaga-ng-shabu-nasabat-sa-cebu
"Mt. Bulusan muling pumutok, 14 brgy. apektado","Muling nakaranas ng pagputok ang Bulkang Bulusan sa Sorsogon nitong Linggo ng madaling araw sanhi upang maapektuhan ang 14 barangay habang umabot na rin ang ibinugang makapal na abo sa lalawigan ng Albay. Ayon sa Philippine Ins­titute of Volcanology and Seismology (Phivolcs), ang phreatic eruption ay naganap dakong alas-3:37 ng madaling araw at tumagal ng 18 minuto subalit hindi nakuha ang taas at laki ng ibinugang abo dahil sa kapal ng ulap sa paligid ng bulkan. Sinabi ni Phivolcs Director at Science Undersecretary Renato Solidum Jr. na dahil sa panibagong pagputok, mananatili pa rin ang Alert Level 1 status sa bulkan. Ani Solidum, ang bulkan ay naglabas din ng plume na umabot ng hanggang isang kilometro ang taas. Dakong alas-9:00 ng umaga naman nang si­mulan na ng National Di­saster Risk Reduction and Management Council (NDRRMC) ang paglilikas sa mga residente na nakatira mula sa ilang barangay ng Juban na apektado ng pag-aalburoto ng nasabing bulkan. Ayon sa Provincial Disaster Risk Reduction Management Council (PDRRMC) sa pangu­nguna ni Sorsogon Gov. Francis “Chiz” Escudero, sa inisyal na pagtaya ay 14 na barangay mula sa mga bayan ng Juban, Casiguran at Magallanes ang naapektuhan ng bu­magsak na makapal na abo. Agad na nagpatupad ng mabilisang evacua­tion­­ ang gobernador kaya daan-daang mga resi­dente ang muling hinakot at dinala sa Juban evacua­tion center­ at gymnasium. “Medyo scattered po ngayon ang bagsak ng ashfall, hindi lang concentrated sa isang barangay. As of now, buong munisipyo po may traces of ashfall. Pero may mga selected barangays na heavily affected,” paha­yag naman ni Juban, Sorsogon Municipal Di­saster Risk Reduction Management Office (MD­RRMO) Public Information Officer Arian Aguallo Aguallo. Pagtiyak ni Aguallo, wala pang naiulat na anu­mang adverse events sa pagputok ng Mt. Bulusan. Agaran namang binomba ng tubig ng mga naka-stand by na fire trucks mula sa Bureau of Fire Protection (BFP) ang mga kalsada para maialis ang bumagsak na makapal na abo sa mga apektadong lugar. Posible umanong mas malakas ang panga­lawang pagsabog kaha­pon dahil umabot ang ibi­nugang abo sa ilang barangay at bayan sa lalawigan ng Albay. Ayon sa residenteng si Jhune Vingo Dexisne ng Tirada News Online at taga-Brgy. Banquerohan sa Legazpi City, Albay, dakong alas-9 ng umaga kahapon ay napansin nila ang bumabagsak na abo sa kanilang paligid na sa kanilang pagtaya ay nanggaling sa Sorsogon dahil sa muling pagputok ng Mt. Bulusan. Nauna rito, nagsa­gawa ng preemptive eva­cuation sa may 105 na pamilya o 305 indibidu­wal noong Biyernes mula sa Brgy. Puting Sapa sa Juban makaraang magbabala ang Phivolcs na muling sasabog ang bulkan dahil sa pagtaas ng mga inoobserbahang parameters nito.",,"June 13, 2022  12:00am",https://www.philstar.com/pilipino-star-ngayon/probinsiya/2022/06/13/2187920/mt-bulusan-muling-pumutok-14-brgy-apektado
2 kidnaper utas sa shootout sa Rizal  ,"Patay ang dalawang hinihinalang kidnaper ng isang negosyante at estudyante sa Maynila matapos makaengkuwentro ang mga tauhan ng PNP-Anti-Kidnapping Group sa isinagawang operasyon sa Pililia, Rizal kahapon ng madaling araw. Kinilala ang mga suspek na sina Rolly Reyes Castillo at Jerameel A. Ventura. Sa report, dinukot ng apat na lalaki na sakay ng motorsiklo at Honda CRV na may plakang 170 ang dalawang biktima noong Hunyo 3 sa San Rafael Village sa Tondo, Manila. Unang hiningi ng mga suspek ang halagang P100 milyon hanggang sa magkasundo sa halaga. Nagkasundong magkita ang pamilya ng biktima at mga suspek sa Turbina, Calamba, Laguna hanggang malipat sa Pakil, Laguna at kinuha ang ransom money. Pinalaya naman ang mga biktima sa iMall Famy sa Laguna. Agad namang nagsagawa ng hot pursuit ­operation ang mga pulis na umabot sa Pililia, Rizal at naganap ang engkuwentro na nagresulta sa pagkamatay ng mga suspek. Tinamaan naman sa tiyan si Pat Joshua Lingayo, nagpapagaling na ito sa isang ospital sa Pasig City. Narekober sa crime scene ng SOCO team ng Rizal Police Provincial Office ang isang Honda CRV, caliber 45 pistol, caliber 9mm Taurus pistol, Ingram machine pistol, mga bala, identification cards, dalawang posas, dalawang cellular phones, at mga gamot. Pinaghahanap pa ng PNP-AKG ang iba pang suspek.","Patay ang dalawang hinihinalang kidnaper ng isang negosyante at estudyante sa Maynila matapos makaengkuwentro ang mga tauhan ng PNP-Anti-Kidnapping Group sa isinagawang operasyon sa Pililia, Rizal kahapon ng madaling araw.","June 15, 2022  12:00am",https://www.philstar.com/pilipino-star-ngayon/probinsiya/2022/06/15/2188404/2-kidnaper-utas-sa-shootout-sa-rizal-
"15 barangay sa Quezon, walang tubig!","Nagkakaisang isinisigaw ngayon ng mga residente ng 15 barangay sa lungsod na ito at sa iba pang lugar sa Quezon na ibalik na ng Prime Water-Quezon Metropolitan Water District ang maayos na daloy ng tubig na may isang linggo nang walang suplay matapos magkaroon ng malaking butas ang tubo sa Barangay Lalo sa Tayabas City dahil sa pag­huhukay na isinasagawa ng isang Telecommunication Company (TELCO ). Kabilang sa mga naapektuhang lugar ang mga barangay ng Gulang-Gulang, Cotta, Barangay 4, Barangay 6, Ibabang Dupay, Marketview, University Site, Mayao Crossing, Dalahican, Talao-Talao, Lucena City Proper, Pagbilao Upper Part, Lovely Meadows, Carmenville, Tongko at Wakas. Ayon sa pamunuan ng Prime Water-QMWD, maraming kubiko ng tubig ang nasayang dahil sa paghuhukay ng Converge Communication na paglalagyan nila ng linya na nag-umpisa noong kalagitnaan ng buwan ng Mayo. Nagkaroon na umano ng inisyal na pag-uusap ang dalawang kumpanya upang hindi na lumala ang sitwasyon at patuloy na makaabala sa mga naapektuhang residente. Nagsagawa na ng water rationing ang Prime Water-QMWD sa kanilang mga kostumer na nawalan ng tubig, kasabay ng paghingi ng pang-unawa sa mga apektadong residente. Gayunman ay hindi pa rin umano sumasapat ang inisyatibang ito ng water company kung kaya ang karamihan sa kanilang kustomer ay napipilitan na lamang na bumili ng mineral water na nagkakahalaga ng P30-40 bawat container na ginagamit nilang inumin bukod pa sa panligo.",Nagkakaisang isinisigaw ngayon ng mga residente ng 15 barangay sa lungsod na ito at sa iba pang lugar sa Quezon na ibalik na ng Prime Water-Quezon Metropolitan Water District ang maayos na daloy ng tubig na may isang linggo nang walang suplay matapos magkaroon ng malaking butas ang tubo sa Barangay Lalo sa Tayabas City dahil sa pag­huhukay na isinasagawa ng isang Telecommunication Company (TELCO ).,"June 15, 2022  12:00am",https://www.philstar.com/pilipino-star-ngayon/probinsiya/2022/06/15/2188396/15-barangay-sa-quezon-walang-tubig
"‘Paglabas ng notice sa land beneficiaries ng Hacienda Tinang, posibleng maantala’","Posibleng maantala ang paglalabas ng notice sa qualified beneficia­ries ng Hacienda Tinang sa Tarlac, sa ilalim ng Comprehensive Agra­rian Reform Program (CARP) dahil sa kasong inihain laban sa mga magsasaka. Tinutukoy ni Agrarian Reform Undersecretary David Erro ang insidente kung saan 83 katao, kabilang ang13 magsasaka ang sinampahan ng kasong malicious mischief at illegal assembly ng state pro­secutors, kaugnay ng kanilang isinagawang “ceremonial cultivation” ng lupain ng Hacienda Tinang upang gunitain ang anibersaryo ng pagkakapasa ng CARP law noong Hunyo 10. Ayon kay Erro, dapat sana ay ilalabas ang notice ngayong linggong ito ngunit hindi natuloy dahil sa naturang insidente. Aniya, inisyuhan ng collective Certificate of Land Ownership Award (CLOA) ang may 236 Tinang farmers noong 1995 pa ngunit hindi pa sila nabibigyan ng individual titles hanggang sa ngayon. Kailangan pa aniyang tukuyin ang mga ispesipikong lote para sa bawat isa sa kanila. Dagdag nito, noong makipagpulong siya sa mga naturang magsasaka ay binalaan na niya ang mga ito na ang naturang cultivation activity bago ang pag-iisyu ng notice sa qualified beneficiaries ay mayroong mga legal na konsekwensya. Sinabi pa ni Erro na ang DAR ay may natukoy na inisyal na 93 kuwalipikadong farmer-beneficiaries na affiliated sa grupo na nanguna sa cultivation activity sa hasyenda. “Hindi ko masabi kung puwede ba o hindi magbungkal. Sabi ko premature iyang entry niyo diyan, baka magkaproblema tayo, pag-aralan niyong mabuti. Kasi baka there are legal repercussions with your actions,” aniya. Sinabi naman aniya ng mga ito na ang bubungkaling lupa sa hasyenda ay maliit lamang at walang mga pananim. Gayunman, sa field report ng DAR, lumilitaw na ang binungkal na lupa ay nasa apat na hektarya at may tanim na mga tubo.","Posibleng maantala ang paglalabas ng notice sa qualified beneficia­ries ng Hacienda Tinang sa Tarlac, sa ilalim ng Comprehensive Agra­rian Reform Program (CARP) dahil sa kasong inihain laban sa mga magsasaka.","June 15, 2022  12:00am",https://www.philstar.com/pilipino-star-ngayon/probinsiya/2022/06/15/2188397/paglabas-ng-notice-sa-land-beneficiaries-ng-hacienda-tinang-posibleng-maantala
"Candon City sa Ilocos Sur, niyanig ng magnitude","5.3 na lindol Niyanig ng magnitude 5.3 na lindol ang Candon City sa Ilocos Sur kahapon. Ayon sa Philippine Ins­titute of Volcanology and Seismology (Phivolcs), tectonic ang origin ng lindol na naitala dakong alas-2:08 ng hapon. May lalim itong 10 kilo­metro at ang epicenter nito ay natukoy may 53 kilometro sa southwest ng Candon City. Naramdaman din ang Intensity 1 na lindol sa Baguio City at Itogon, Benguet, Instrumental In­tensity III sa Vigan City, Ilocos Sur; Intensity II sa Sinait, Ilocos Sur; San Antonio, Zambales; Bolinao at Dagupan City, Pangasinan; at Intensity 1 sa Infanta, Pangasinan; Pasuquin at Laoag City, Ilocos Norte. Anang Phivolcs, wala silang inaasahang pinsalang nalikha ang lindol, ngunit asahan na anila ang pagkakaroon ng mga aftershocks.",5.3 na lindol Niyanig ng magnitude 5.3 na lindol ang Candon City sa Ilocos Sur kahapon.,"June 17, 2022  12:00am",https://www.philstar.com/pilipino-star-ngayon/probinsiya/2022/06/17/2188892/candon-city-sa-ilocos-sur-niyanig-ng-magnitude
"Binatang may topak nag-amok, dedo sa parak","Patay ang 42-anyos na binatang may mental disorder na nag-amok matapos mabaril ng rumespondeng pulis na kanyang inatake sa Brgy. Sta. Clara ng nasabing bayan kamakalawa ng tanghali. Kinilala ang napatay na si Ricardo Agno, residente ng Brgy. Sto Tomas habang ang rumes­pondeng pulis ay si P/Cpl. Charles Jerome De Jesus, nakatalaga sa Sta. Maria Police station. Sa report ni Sta Maria Police chief P/Lt. Col Voltaire Rivera, naganap ang insidente dakong alas-12:10 ng tanghali sa nasabing barangay. Ayon sa report, tumawag sa kanila ang Ex-O (executive officer) ng Brgy. Sta Clara at inireport ang pag-aamok ng isang lalaki na armado ng bolo sa isang subdibisyon sa kanilang lugar. Nang makita ng suspek ang dumaraang dalawang lalaki ay agad nitong intake at walang habas na pinagtataga. Gayunman, mabilis na nakakuha ng silya at lamesa na kanilang isinangga at pinagtaguan hanggang sa makatakbo palayo sa lugar kaya nakaligtas sa tiyak na kapahamakan. Nang dumating sa lugar ang rumespondeng pulis ay pinilit nilang pakalmahin at pigilan ang suspek subalit walang kaabug-abog na inatake nito ng taga si De Jesus kaya napilitan siyang barilin.. Agad na isinugod ang duguang binata sa Rogaciano Mercado Memorial Hospital para sa paunang lunas subalit patay na nang idating doon. Base pa rin sa report ng pulisya at ayon na rin kay Germando, kapatid ng napaslang,  may mental disorder ang huli at kasalukuyang ginagamot sa kanyang sakit. Nakuha sa lugar ang bolo na ginamit ng nag- amok at basyo ng caliber 9mm mula naman sa natu­rang pulis.","Patay ang 42-anyos na binatang may mental disorder na nag-amok matapos mabaril ng rumespondeng pulis na kanyang inatake sa Brgy. Sta. Clara ng nasabing bayan kamakalawa ng tanghali. Kinilala ang napatay na si Ricardo Agno, residente ng Brgy. Sto Tomas habang ang rumes­pondeng pulis ay si P/Cpl. Charles Jerome De Jesus, nakatalaga sa Sta. Maria Police station.","June 15, 2022  12:00am",https://www.philstar.com/pilipino-star-ngayon/probinsiya/2022/06/15/2188395/binatang-may-topak-nag-amok-dedo-sa-parak
"Sunog sumiklab sa Cebu City: 1 patay, 774 pamilya nawalan ng tirahan","Isang lalaki ang patay habang daan-daang bahay ang natupok at 774 pamilya ang nawalan ng tirahan nang sumiklab ang malaking sunog sa Barangay Punta Princesa, Cebu City kamakalawa. Kinilala ni Chief Ins­pector Ethel Margaha ng Bureau of Fire Protection (BFP)-Cebu ang nasa­wing biktima na si Ebert Feniza. Isa sa mga rumes­pondeng bumbero na si Fire Officer Kent Anthony Gargao, 25-anyos ang nasugatan matapos magtamo ng first degree burns sa insidente. Lumilitaw na nagsi­mula ang apoy sa bahay ng isang Jocelyn Daniel hanggang sa mabilis na kumalat ang apoy sa nasa 566 na kabahayan sa lugar. Ayon sa City Fire Office, ang sunog ay su­miklab dakong alas-5:58 ng hapon. Nahirapan din ang mga pamatay sunog na pasukin ang lugar dahil sa masisikip na daanan kaya dakong alas-9:29 na ng gabi nang ideklarang “under control” ito. Hindi pa batid ng mga arson investigators ang sanhi ng sunog na uma­bot sa ikaapat na alarma. Sa inisyal na pagtaya ng awtoridad, mahigit P16.5-milyon ang halaga ng mga aria-arian na napinsala sa sunog kung saan may 774 pamilya o 2,528 na indibiduwal ang nawalan ng tirahan. Pansamantalang tu­mutuloy sa barangay gym ang libu-libong residente na naapektuhan sa sunog.","Isang lalaki ang patay habang daan-daang bahay ang natupok at 774 pamilya ang nawalan ng tirahan nang sumiklab ang malaking sunog sa Barangay Punta Princesa, Cebu City kamakalawa.","June 13, 2022  12:00am",https://www.philstar.com/pilipino-star-ngayon/probinsiya/2022/06/13/2187919/sunog-sumiklab-sa-cebu-city-1-patay-774-pamilya-nawalan-ng-tirahan
"Kotse sumalpok, nagliyab: 1 tepok, driver sugatan!","Patay ang isang lalaki habang sugatan ang kasamang driver matapos sumalpok sa concrete barrier ang kanilang sinasakyang kotse saka biglang nag-dive sa palayan at nasunog sa Echague, Isabela kamakalawa ng hapon. Dead-on-spot ang pasahero na si Wilson Ballad habang dinala sa ospital ang sugatang driver na si Rogelio Ayudan, 43; kapwa laborer at residente ng Barangay Buneg, Echague, Isabela. Sa inisyal na ulat ng Bureau of Fire Protection Echague, binabagtas ng kotse ang bahagi ng national highway sa Barangay Castillo nang mag-overtake ito sa sinusundang sasakyan. Dahil dito, nawalan ng kontrol si Ayudan sa manibela at tuluy-tuloy silang bumangga sa kongkretong harang sa daan hanggang sa dumiretso sa palayan kung saan ay tumaob at saka nagliyab. Wasak na wasak ang sasakyan at pinalalagay ng pulisya na dahil sa lakas ng impact ng pagkaka­salpok ang dahilan ng pagliyab.","Patay ang isang lalaki habang sugatan ang kasamang driver matapos sumalpok sa concrete barrier ang kanilang sinasakyang kotse saka biglang nag-dive sa palayan at nasunog sa Echague, Isabela kamakalawa ng hapon.","June 13, 2022  12:00am",https://www.philstar.com/pilipino-star-ngayon/probinsiya/2022/06/13/2187914/kotse-sumalpok-nagliyab-1-tepok-driver-sugatan
"Sa marahas na dispersal sa hacienda sa Tarlac: 83 katao kinasuhan, operasyon lehitimo – PNP","Sinampahan na ng kaso ang 83 sa mahigit 90 magsasaka at land reform advocates na ina­resto noong Huwebes sa naganap na dispersal ng mga pulis sa Hacienda Tinang sa Concepcion, Tarlac. Sa report ni P/Lt. Col. Reynold Macabitas, hepe ng Concepcion Municipal Police Station (MPS), sinira ng mga inarestong magsasaka ang mga tanim na tubo sa nasabing lugar na pag-aari ng Agriculture Cooperative. Una rito, nanawagan ang Kabataan Partylist at iba pang miyembro ng Makabayan Koa­lis­yon na palayain ang mga magsasagawa na tinaguriang “Tinang 90 plus” dahil sa sinasabing marahas na dispersal ng mga pulis. Sa kabila nito, iginiit­ ni Macabitas na lehitimo ang kanilang naging­ aksyon matapos mag­responde ang kaniyang mga tauhan sa reklamo ng may-ari ng taniman. Aniya, tinangka pang manlaban ng mga magsasaka na nagpoprotesta na pilit na hinaharangan ang mga pulis na nagtungo sa Hacienda Tinang sa Brgy. Tinang ng nasabing bayan. “Yung ginawa namin­ is a purely police operation lang, may nagsumbong sa atin na may destruction ng property­ sa isang barangay, nag­responde lang ang pulis natin dun sa area,” paliwanag ni Macabitas. Binigyang diin ni Macabitas na taliwas sa alegasyon ng mga lider ng  magsasaka ay walang anumang pang-aabuso sa karapatang pantao ang nangyari. Nabatid na 83 sa ma­­higit 90 na inaresto ay sinampahan na ng kasong­ illegal assembly kung saan P36,000 ang piyansa kada isa at malicious mischief na may tig P3,000 na piyansa. Nauna rito, 12 sa mga magsasaka ay pinalaya na kabilang ang limang dayuhan, tatlong artists habang ang iba ay mga menor-de-edad dahil sa kawalan ng probable cause. Ang mga dayuhan ay sumama lang umano sa research team hinggil sa mga agrarian reform beneficiaries at walang kinalaman sa insidente na pawang kararating lamang sa Pilipinas.  — Doris Franche","Sinampahan na ng kaso ang 83 sa mahigit 90 magsasaka at land reform advocates na ina­resto noong Huwebes sa naganap na dispersal ng mga pulis sa Hacienda Tinang sa Concepcion, Tarlac.","June 13, 2022  12:00am",https://www.philstar.com/pilipino-star-ngayon/probinsiya/2022/06/13/2187918/sa-marahas-na-dispersal-sa-hacienda-sa-tarlac-83-katao-kinasuhan-operasyon-lehitimo-pnp
RORO vessel tumagilid: 4 sasakyan lumubog sa dagat,"Nalubog sa dagat ang tatlong dump truck at isang van matapos tumagilid ang isang RORO (Roll On, Roll Off) vessel na pinagsakyan sa mga ito habang 23 katao ang nasagip sa Real Port sa Brgy. Ungos, Real, Quezon Biyernes ng hapon. Ayon sa Real Police, naka daong ang LCT Balesin cargo vessel habang nagkakarga ng mga rolling cargoes nang hindi makalkula ng crew ang balanseng bigat ng mga cargo na naging sanhi ng pagtagilid nito. Apat na sasakyan ang tuluyang dumausdos at nahulog sa dagat. Nakalangoy naman patungo sa ligtas na lugar ang 9 na crew at 14 na pasahero ng barko kabilang ang apat na driver ng lumubog na mga cargo truck. Wala namang nasaktan sa nangyaring insidente. Ang naturang roro, na pag-aari ng Alphaland Balesin Island Club Incorporated, ay patungo sana sa Polilio Island nang maganap ang aksidente. Sinubukan pa umano ni Captain Ely Gajarion na dalhin sa malalim na parte ng tubig ang roro para mabalanse pero tuluyan na itong tumagilid. Iniimbestigahan na ng Philippine Coastguard ang insidente. Matatandaan noong May 23, isang fast craft na M/V Mercraft 2 ang nasunog habang papalapit sa Real Port na ikinasawi ng 9 na pasahero.",,"June 12, 2022  12:00am",https://www.philstar.com/pilipino-star-ngayon/probinsiya/2022/06/12/2187791/roro-vessel-tumagilid-4-sasakyan-lumubog-sa-dagat
Armadong grupo umatake sa Albay: 2 todas,"Patay ang dalawang magsasaka nang pagbabarilin ng miyembro ng isang criminal group kamakalawa ng umaga sa Libon, Albay. Batay sa ulat ni Police Major Ma. Luisa Calubaquib, tagapagsalita ng  Bicol PNP, kapwa dead on the spot ang mga  biktimang sina Antonio Losabia at Martin Maraño, kapwa ng Barangay Libtong, Libon, ­Albay nang ratratin ng mga suspek dakong alas-9:30 ng umaga. Papauwi na ang mga  biktima galing umano sa bukid nang pagsapit nila sa Zone 4 ng nasabing barangay ay pinagbabaril ng mga suspek na pinaniniwalaang mga miyembro ng Concepcion Criminal Gang. Mabilis na tumakas ang mga suspek matapos ang krimen. Inutos na ni Police Major Arthur Tagtag Jr, hepe ng Libon Municipal Police Station (MPS), ang follow up operation laban sa mga suspek. Kinondena rin ni Tagtag ang sistema ng pagpatay ng grupo na umano’y hindi makatao dahil walang pinipiling biktima. Binatikos naman ng ilang natatakot na residente ang kahinaan ng Libon Police at Albay Police Provincial Office sa mahinang aksyon sa sunud-sunod na kaso ng pamamaslang sa kanilang bayan na kinasasangkutan ng armadong mga grupo.—  Jorge Hallare","Patay ang dalawang magsasaka nang pagbabarilin ng miyembro ng isang criminal group kamakalawa ng umaga sa Libon, Albay.","June 15, 2022  12:00am",https://www.philstar.com/pilipino-star-ngayon/probinsiya/2022/06/15/2188401/armadong-grupo-umatake-sa-albay-2-todas
Sa banta ng pagputok pa ng Mt. Bulusan,"Dala ng matinding takot, patuloy na dumarami ang bilang ng mga residente na lumilikas kasabay ng pag-alburoto ng Mt. Bulusan at sa bantang pagputok pa nito ng malakas sa Sorsogon. Ayon kay Radeen  Dimaano, Sorsogon Provincial Disaster Risk Reduction Management Office (PDRRMO) chief, hanggang alas-2 ng hapon kahapon, nasa  475 residente mula sa Juban at Bulusan  ang nadala na sa mga evacuation centers. Ang mga evacuees ay lubhang sinalanta ng ashfall simula ng pumutok ang bulkan Bulusan Volcano noong Hunyo 5 at Hunyo 12. Nabatid pa kay Dimaano na madadagdagan pa ng bilang ng mga evacuees dahil maraming residente ang handang lumikas dahil sa inaasahang mas malakas na pagsabog sa mga susunod na araw. Mahigpit ang kanilang koordinasyon sa Philippine Institute of Volcano­logy (Phivolcs) personnel sa  Sorsogon kung saan sa pinakahuling bulletin,  106  volcanic quakes ang nakita ng ahensiya. Dagdag pa ng Phi-­­ ­­vo­lcs-Sorsogon, ang pabagu-bagong parameters ng bulkan ay indikasyon ng abnormal na galaw nito. Samantala, umaabot na sa P1.6 milyong halaga ng humanitarian assistance partikular ang mga relief goods ang naipamahagi ng Department of Social Welfare and Deve­lopment (DSWD) sa mga pamilyang naapektuhan ng pagsabog ng Bulusan volcano sa Sorsogon. Ayon sa DSWD, hanggang nitong Hunyo 13 ng hapon, kabilang sa ayuda na naipamahagi ay ang P504 halaga ng mga relief goods mula sa kanilang lokal na tanggapan, P22,000 na galing naman sa Local Government Units (LGUs) at ang na­lalabi pa ay mula naman sa mga Non-Government Organizations (NGOs). Karamihan umano sa ibinigay na tulong ay mga food packs at hygiene kits na lubhang kailangan ng mga naapektuhang pamilya. Sa tala, nasa 10,707 pamilya o 44,669 indibi­dual mula sa 30 barangay sa mga munisipalidad ng Irosin at Juban ang naapektuhan ng pagsa­bog ng Mt. Bulusan. Ayon sa DSWD, nasa 25,000 family food packs ang available na sa DSWD Field Office sa Bicol Region para makatulong sa resources ng mga apektadong lokalidad. Samantala, pinananatili naman ng DSWD ang P600 milyong standby fund at nasa P557,000 halaga Ng food packs ang inihanda na rin sa mga istratehikong lokasyon para sa disaster operations.",,"June 15, 2022  12:00am",https://www.philstar.com/pilipino-star-ngayon/probinsiya/2022/06/15/2188398/sa-banta-ng-pagputok-pa-ng-mt-bulusan
Factory ng luxury bags natupok sa Bataan,"Nilamon ng naglala­gablab na apoy ang isang pagawaan ng mga luxury bags na nasa loob ng Freeport Area of Bataan (FAB) kamakalawa ng gabi sa bayang ito. Ayon sa ulat, pasado alas-8 ng gabi nang magsimula umano ang sunog sa DLX Factory na gumagawa ng mga luxury bags, sa ikatlong palapag ng gusali kung saan naroon ang production area nito. Maagap namang rumesponde ang FAB Fire Department at mga kagawad ng Bureau of Fire Protection (BFP) mula sa iba’t ibang bayan sa natu­rang lugar. Inaalam pa ng mga otoridad ang halaga ng pinsala sa naganap na sunog maging ang sanhi nito. Tumagal ng dalawang oras ang sunog bago maideklarang fire out  ng mga pamatay sunog. Wala namang naiulat na nasaktan sa insidente.",Nilamon ng naglala­gablab na apoy ang isang pagawaan ng mga luxury bags na nasa loob ng Freeport Area of Bataan (FAB) kamakalawa ng gabi sa bayang ito.,"June 13, 2022  12:00am",https://www.philstar.com/pilipino-star-ngayon/probinsiya/2022/06/13/2187915/factory-ng-luxury-bags-natupok-sa-bataan
4 opisyal ng NPA nasukol ng militar,"Umani ng tagumpay ang anti-insurgency cam­paign ng pamahalaan kasunod ng pagkakahuli ng tropa ng militar sa apat na matataas na opisyal ng New People’s Army (NPA) terrorists kabilang ang isang mag-asawa sa isi­nagawang operasyon sa kanilang pinagtataguan sa Maragusan, Davao de Oro noong Biyernes. Sa report ng 10th Infantry Division ng Philippine Army, sinabi ni Captain Mark Anthony Tito, hepe ng Public Affairs Office, kinilala ang mga sumuko sa mga alyas na “Ka Dan-dan”, dating secretary ng Guerilla Front 2; alyas “Ka Jeg”, mister ni Ka Dan-dan sa partido komunista, dating commanding officer ng naturang NPA Guerilla Unit na nalansag na ng mga kawal ng pamahalaan. Ang dalawang iba pa ay sina alyas “Ka Kevin/Jelong”, dating Squad Leader at alyas “Ka Denden”, Squad Supply officer ng Sub-Regional Guerilla Unit . Sinabi ng mga nagsisukong rebelde na ina­bandona na sila ng ka­n­ilang pinakamataas na pinuno na si Eric Jun Ca­silao alyas “Wally/Elian”, secretary ng NPA Southern Mindanao Committee. Ang apat na NPA officials, ayon kay Tito ay napalibutan ng tropa ng mga sundalo kaya imbes na lumaban ay itinaas na nila ang kanilang mga kamay na tanda ng kanilang pagsuko sa militar. Pinapurihan din ni Major General Nolasco Mempin, commander ng 10th ID ang desisyon ng mag-asawang NPA at mga dating top leaders ng nabuwag na Guerilla Front (GF) 2 na sumuko sa batas sa halip na lumaban at makipagba­rilan pa sa security forces.","Umani ng tagumpay ang anti-insurgency cam­paign ng pamahalaan kasunod ng pagkakahuli ng tropa ng militar sa apat na matataas na opisyal ng New People’s Army (NPA) terrorists kabilang ang isang mag-asawa sa isi­nagawang operasyon sa kanilang pinagtataguan sa Maragusan, Davao de Oro noong Biyernes.","June 13, 2022  12:00am",https://www.philstar.com/pilipino-star-ngayon/probinsiya/2022/06/13/2187916/4-opisyal-ng-npa-nasukol-ng-militar
2 sekyu tiklo sa ‘carnapping’,"Nagsilbing susi ang CCTV footages upang maaresto ang dalawang bantay salakay na security guard na tumangay sa sasakyan ng isa nilang kustomer sa isang motor company sa Calamba City, Laguna, ayon sa ulat ng pulisya kahapon. Kinilala ang mga suspect na sina Limmuel Tayco at Noriel Cena; pawang security guard ng Dearborn Motorc Co. Inc. Ford, Calamba City. Bandang alas-7 ng umaga nitong Hunyo 10 nang dumulog sa pulisya ang biktimang si  Aldrin Isurita, registered owner ng Ford Ranger Raptor pickup (DAN 9064) kasama ang branch manager ng nasabing motor company na si Glenn Magpantay upang ireport ang insidente. Sa report ng Calamba City Police, bandang alas-11:14 ng gabi nitong Hunyo 9, nakatanggap ng tawag sa telepono ang nagrereklamong may-ari ng behikulo mula sa Service Advisor ng Dearborn Motors Co Inc. Ford Calamba Branch na ibineberipika kung kinuha na nito ang kaniyang sasakyan sa kanilang sangay. Gayunman, nilinaw ng may-ari na hindi pa niya kinukuha ang behikulo na kaniyang ipinare-repair sa nasabing motor company. Dahil nadiskubreng nawawala ang behikulo, nagtungo sa kanilang sangay si Magpantay na agad sinuri ang CCTV footage na nakalagay at dito’y natuklasang nagpabaya sa tungkulin ang nakatala­gang guwardiya na bantayang mabuti ang premises. Samantala, ang isa pang guwardiya ang nakitang kumuha ng Fort Ranger 2.OL Raptor pickup na ang isa pang susi ay naiwan ng may-ari na nakakabit sa loob ng behikulo.","Nagsilbing susi ang CCTV footages upang maaresto ang dalawang bantay salakay na security guard na tumangay sa sasakyan ng isa nilang kustomer sa isang motor company sa Calamba City, Laguna, ayon sa ulat ng pulisya kahapon.","June 12, 2022  12:00am",https://www.philstar.com/pilipino-star-ngayon/probinsiya/2022/06/12/2187787/2-sekyu-tiklo-sa-carnapping
"Notoryus na ‘tulak’, 17-anyos huli sa P3.4 milyong shabu","Kalaboso ang isang 39-anyos na notoryus na tulak ng droga at isang minor na kanyang sinasanay na magtulak matapos na kapwa maaresto at makuhanan ng P3.4-milyong halaga ng shabu sa inilatag na buy-bust operation ng mga ahente ng Philippine Drug Enforcement Agency (PDEA) sa Purok-1, Brgy. Inamnan Grande ng bayang ito, kamakalawa ng hapon. Kinilala ang suspek na si Yurie Balisoro Pavia, binata, residente ng naturang barangay, itinuturing na high value individual at dati nang nakulong dahil sa droga. Damay rin sa kaso ang isang binatilyo na pinangalanan lamang na “Boboy”, 17-anyos na tini-training umano ng pangunahing suspek sa pagtutulak. Sa ulat, dakong ala-1:30 ng hapon sa tulong ng mga kasapi ng Guinobatan Police inilatag ng PDEA-Catanduanes at PDEA-Albay sa pangunguna ni Agent Van Dyke Fidelson at sa superbisyon ni regional director Atty. Gil Pabilona ang buy-bust laban sa mga suspek. Hindi na nakapalag ang mga suspek matapos dakmain ng mga nakatagong operatiba makaraang i-abot sa posuer buyer ang biniling apat na sachet ng shabu. Nang tingnan ang dalang bag ni Pavia ay nakuha pa ang dalawang bungkos na plastic bag na may lamang shabu na tumitimbang ng 500 gramo at nagkakahalaga ng 3.4 milyong piso. Maliban dito, apat na sachet ng shabu, boodle money na ginamit sa buy-bust at mga drug paraphernalia ang nabawi sa mga suspek.","Kalaboso ang isang 39-anyos na notoryus na tulak ng droga at isang minor na kanyang sinasanay na magtulak matapos na kapwa maaresto at makuhanan ng P3.4-milyong halaga ng shabu sa inilatag na buy-bust operation ng mga ahente ng Philippine Drug Enforcement Agency (PDEA) sa Purok-1, Brgy. Inamnan Grande ng bayang ito, kamakalawa ng hapon.","June 12, 2022  12:00am",https://www.philstar.com/pilipino-star-ngayon/probinsiya/2022/06/12/2187790/notoryus-na-tulak-17-anyos-huli-sa-p34-milyong-shabu
Policewoman ni-rape ng hepe sa Davao Oriental,"Ares­tado ang isang police major na tubong Baguio City, matapos ireklamo ng panggagahasa ng kanyang tauhan na patrolwoman sa loob ng kanilang quarters sa Davao Oriental, kamakalawa. Nahaharap sa kasong rape ang suspek na nakilalang si Police Major Warren Damogo Dilem, 35, residente ng Camp 7, Baguio City at kasalukuyang nakatalaga bilang OIC-Force commander ng 2nd Davao Oriental Provincial Mobile Force Company (DOPMFC) sa Batasan, Barangay Bagumbayan, Lupon, Davao Oriental. Ayon sa Davao Orien­tal Police Provincial Office (PPO), ang insidente ay naganap nitong Hunyo 10, 2022 sa loob mismo ng quarters ng 2nd DOPMFC. Sa police blotter ng Lupon Municipal Police Station, ang nasabing babaeng pulis, dalawa pang kasama at si Dilem ay nagtungo sa barracks ng 48th Infantry Battalion Philippine Army (IBPA) para dumalo sa party dakong alas-8:00 ng gabi noong Hunyo 9, 2022. Nagkaroon ng inuman sa loob ng barracks at nakainom ang biktima ng isang bote ng beer habang ang mga kasamahan ay nakarami ng inom ng alak. Matapos ang kasiya­han, ang biktima, 2 kasama at si Dilem ay bumalik na sa kanilang quarters sa Brgy. Bagumbayan. Gayunman, dakong alas-2:30 ng madaling araw nitong Hunyo 10, nagtungo ang biktima sa CR (comfort room) para umihi pero nang bumalik sa kuwarto ay agad siyang sinundan ni Dilem at tinabihan pa sa kanyang higaan. Dahi dito, umalma umano ang biktima sa ginagawa ng kanyang hepe at sinabing bumalik na siya sa sarili niyang kuwarto pero imbes na makinig ang opisyal ay patuloy niyang kinulit ang policewoman at humiling pa ng yakap sa una. Bunsod nito, umalis na lamang ang biktima sa kanyang kuwarto at isinumbong nito sa isa sa kanyang superior ang ginawa ni Dilem. Ilang minuto ang nakalipas ay umalis na umano si Dilem sa kuwarto ng biktima. Gayunman, bandang alas-3:00 ng madaling araw (Hunyo 10), matutulog na sana ang biktima sa kanyang kuwarto nang biglang kumatok sa pintuan nito si Dilem. Nang buksan ng lady cop ang pinto ay agad nitong sinabihan ang opisyal na bumalik sa kanyang kuwarto pero itinulak umano siya papasok at ni-lock ang pinto hanggang dito na isinagawa ang panggagahasa. Matapos ang sexual attack, natulog pa umano ang suspek sa mismong higaan ng biktima kaya nang makakuha ng pagkakataon ang huli ay mabilis na nagtungo sa ibang kuwarto ng mga kasamahang pulis. Noong una, natakot ang biktima na magsumbong dahil sa impluwensya ng opisyal pero bandang alas-9:40 ng gabi ng nasabi ring araw ay inireport nito ang insidente sanhi upang arestuhin ng Lupon Police ang nasabing opisyal. Ang biktima ay inasistehan ng Womens and Childrens Police Desk (WCPD) sa paghahanda ng kanyang affidavit at complaint laban sa suspek dahil sa paglabag R.A. 8353.",,"June 12, 2022  12:00am",https://www.philstar.com/pilipino-star-ngayon/probinsiya/2022/06/12/2187786/policewoman-ni-rape-ng-hepe-sa-davao-oriental
"Indian trader nangholdap, todas sa shootout","Patay ang isang Indian national matapos kumasa sa isang nagrespondeng pulis, habang hinoholdap umano ang kapwa negos­yanteng kalahi sa Bamban, Tarlac kamakalawa ng hapon. Kinilala ang nasa­wing suspect na si Prince Deep Singh na isa ring negosyante. Sa report sa PNP Command Center, dakong alas-12:25 ng hapon habang dumaraan si Police Cpl. Reynante Baga, miyembro ng Bamban Police Station sa Brgy. Anupul, Bamban nang masaksihan nito ang panghoholdap ng dalawang armadong Indian sa kalahi nilang negosyante ng 5-6. Sinabi ni Baga sa mga imbestigador na lumapit siya sa mga suspect at nagpakilalang pulis. Gayunman, sa halip na sumuko ay inumangan siya ng baril ng suspect habang mabilis na tumalilis ang kasama nito na isa ring Indian national. Dahil sa banta ng panganib, napilitan si Baga na bunutin ang kaniyang armas at bago pa siya nabaril ng suspek ay inunahan na niya ito na duguang bumulagta sa insidente. Sa pahayag ng biktimang si Baljiit Singh, hinoldap siya ng mga kasamahan niyang negosyante ng P80,000 matapos siyang tutukan ng baril sanhi ng kanilang komosyon at nagkataong naispatan naman sila ng nasabing pulis kaya agad na rumesponde. “Our police investigators are doing case follow-up to identify and arrest the other suspect,” pahayag ni PNP Officer-in-Charge P/ Lt. Gen. Vicente Danao Jr. Inihayag pa ni Danao na hindi ito ang pagkakataon na may mga Indian nationals na hiniholdap ang kanilang mga kalahing negosyante na nagnenegosyo sa Pilipinas.","Patay ang isang Indian national matapos kumasa sa isang nagrespondeng pulis, habang hinoholdap umano ang kapwa negos­yanteng kalahi sa Bamban, Tarlac kamakalawa ng hapon.","June 12, 2022  12:00am",https://www.philstar.com/pilipino-star-ngayon/probinsiya/2022/06/12/2187788/indian-trader-nangholdap-todas-sa-shootout
"SUV nag-dive sa ilog, konsehal patay  ","Isang municipal councilor ang nasawi matapos mahulog sa tulay at diretso sa ilog ang kanyang minamanehong SUV sa bayan ng Kasibu ng lalawigang ito, kahapon ng madaling araw.  Kinilala ng Kasibu Police ang biktima na si Alfredo “Samo” Tucpi II, 49, miyembro ng Sangguniang Bayan (SB) sa bayan ng Kasibiu at residente ng Brgy. Poblacion sa nabanggit na bayan. Sa inisyal na imbestigasyon, pauwi na sana ang biktima sa kanilang tahanan nang aksidenteng mahulog ang kanyang minamanehong To­yota Fortuner (UNQ 901) sa isang tulay sa bahagi ng Brgy. Bua dakong alas-12:30 ng madaling araw. Pagkahulog ng SUV, bumaliktad pa ito pag­lapag sa ilog na naging dahilan para mapuno ng tubig ang loob nito. Rumesponde ang mga rescuers at nang maiahon ang biktima ay agad isinugod sa Kasibu Municipal Hospital suba­lit idineklara na siyang dead-on-arrival ni Dr. Jerameel Bahni. Si Tucpi ay muling nagwagi para sana sa kanyang ikatlo at huling termino bilang municipal councilor sa katatapos na May 9, 2022 elections.","Isang municipal councilor ang nasawi matapos mahulog sa tulay at diretso sa ilog ang kanyang minamanehong SUV sa bayan ng Kasibu ng lalawigang ito, kahapon ng madaling araw.","June 11, 2022  12:00am",https://www.philstar.com/pilipino-star-ngayon/probinsiya/2022/06/11/2187634/suv-nag-dive-sa-ilog-konsehal-patay-
"Mt. Bulusan nagtala ng 178 pagyanig, nagbuga ng 613 toneladang asupre","Patuloy ang pag-aalburoto ng Mt. Bulusan sa Sorsogon matapos na magtala ang bulkan ng 178 volcanic earthquake sa nakalipas na 24 oras. Ayon sa Philippine Institute of Volcanology and Seismology (Phivolcs), may 613 tonelada naman ng asupre ang ibinuga ng bulkan. Nakapagtala rin ang bulkan ng 150 metro ng taas ng plume. Bunsod nito, muling nagbabala kahapon ang Phivolcs sa publiko na huwag lalapit sa bulkan dahil sa patuloy ang “hydrothermal activity” nito na maaaring magdulot ng panibagong phreatic eruption. Una nang ipinag-utos ng Sorsogon LGU na magpatupad ng pre-emptive evacuation sa bayan ng Juban dahil sa panganib na dulot ng bulkan.",Patuloy ang pag-aalburoto ng Mt. Bulusan sa Sorsogon matapos na magtala ang bulkan ng 178 volcanic earthquake sa nakalipas na 24 oras.,"June 12, 2022  12:00am",https://www.philstar.com/pilipino-star-ngayon/probinsiya/2022/06/12/2187789/mt-bulusan-nagtala-ng-178-pagyanig-nagbuga-ng-613-toneladang-asupre
"Malakas pang pagsabog sa Mt. Bulusan, posible - Phivolcs","BULUSAN, Sorsogon - Malaki pa rin ang posibilidad na mu­ling magkakaroon ng malakas na pagputok sa susunod na mga araw ang Mt. Bulusan matapos makitaan ng patuloy na pagtaas sa mga inoobserbahang parameters nito sa nakalipas na 24-oras. Ayon sa tala ng Phi­lippine Volcanology and Seismology (Phivolcs) hanggang alas-5 ng umaga kahapon ay uma­bot sa kabuuang 149 na pagyanig o volcanic earthquakes. Umabot naman sa 824 tonelada ang asupre o sulfur dio­xide na ibinuga. Naitala rin ang 100-metrong taas ng plumes o kulay puting singaw ng mainit na gas na lumalabas mula sa bunganga ng bulkan habang nagpapatuloy na inflated o namamaga ang katawan ng bundok. Kamakalawa ay pi­nauwi na ang lahat ng mga evacuees mula sa apektadong mga barangay sa kani-kanilang bahay. Maging si Mayor Alfredo Cielo Jr., ng ba­yan ng Irosin ay nag-utos na ring buksan muli ang lahat ng kanilang tourist destinations ngunit binalaan ang lahat na ma­ging alerto at mag-ingat. Kaugnay nito, muling binalaan ng Phivolcs ang lahat ng residente at bisita na iwasang pumasok sa ideneklarang apat na kilometrong permanent danger zone at 2-kilometrong extended danger area. Nananatili sa Alert Level 1 ang status ng bulkan kaya pinapayuhan ang publiko na mag-ingat at huwag pupunta sa mga idineklarang danger zone. -  Angie Dela Cruz","BULUSAN, Sorsogon - Malaki pa rin ang posibilidad na mu­ling magkakaroon ng malakas na pagputok sa susunod na mga araw ang Mt. Bulusan matapos makitaan ng patuloy na pagtaas sa mga inoobserbahang parameters nito sa nakalipas na 24-oras.","June 11, 2022  12:00am",https://www.philstar.com/pilipino-star-ngayon/probinsiya/2022/06/11/2187635/malakas-pang-pagsabog-sa-mt-bulusan-posible-phivolcs
"Napagod sa pag-aalaga, naburyong: Ina nilunod ang 1-anyos na anak saka ibinaon!","Dahil sa umano’y pagkapagod sa pag-aalaga, nilunod hanggang sa mamatay saka ibinaon sa tabing ilog ang isang 1-anyos na batang lalaki ng kanyang sariling ina sa Sitio Central, Barangay Sta. Maria Dao ng bayang ito, ayon sa pulisya kahapon. Ayon sa ulat, kamakalawa ng hapon lamang natagpuan ng mga awtoridad ang kalansay ng biktimang si Jomar Monterey habang patuloy na tinutugis at kinasuhan na ng parricide ang suspek na ina na si Lynlyn Monterey, 25. Base sa imbestigasyon, naganap ang pamamaslang ng suspek sa kanyang sariling paslit na anak noong May 29, 2022. Ayon sa isa pang anak na paslit ng suspek na si Myra (‘di-tunay na pangalan), nasaksihan niya ang ginawang pananakit ng kanyang nanay sa kanyang nakababatang kapatid. Kuwento ni Myra, habang nilulunod ng kanyang ina ang kanyang nakababatang kapatid sa ilog ay nagsasalita pa ito ng nahihirapan na siya sa pag-aalaga kaya papatayin na lamang ang bata. Nang wala na uma­nong buhay ang biktima ay inilibing ito ng suspek sa tabing ilog saka tumakas. Umabot ng halos tatlong linggo na inilihim ni Myra ang ginawa ng kaniyang ina sa kapatid hanggang sa naikuwento na nito kamakalawa sa kanyang lola ang nangyaring krimen.","Dahil sa umano’y pagkapagod sa pag-aalaga, nilunod hanggang sa mamatay saka ibinaon sa tabing ilog ang isang 1-anyos na batang lalaki ng kanyang sariling ina sa Sitio Central, Barangay Sta. Maria Dao ng bayang ito, ayon sa pulisya kahapon.","June 12, 2022  12:00am",https://www.philstar.com/pilipino-star-ngayon/probinsiya/2022/06/12/2187785/napagod-sa-pag-aalaga-naburyong-ina-nilunod-ang-1-anyos-na-anak-saka-ibinaon
"Election officer sa Zambo del Norte, itinumba!","Patay ang isang babaeng election officer matapos tambangan at pagbabarilin ng riding-in tandem habang nagmamaneho ng kanyang sasakyan kamakalawa sa Piñan, Zamboanga del Norte. Dead-on-the-spot ang biktima na kinilalang si Engr. Maricel Peral­ta, 45-anyos, election officer ng Mutia, Zamboanga del Norte habang ligtas naman ang kasama nitong assistant election officer na si Marites Inding, 52 anyos. Batay sa inisyal na pagsisiyasat, dakong alas-8:30 ng gabi nitong Huwebes habang pauwi na sa Brgy. Polo, Dapitan City, sakay ng kanyang kotse si Peralta kasama si Inding nang bigla silang pinagbabaril ng dalawang suspek na lulan ng motorsiklo pagsapit nila sa may tulay sa Barangay Lapu-Lapu, Piñan. Tinarget ng mga suspek na paulanan ng bala sa may driver’s seat ng itim na Toyota Vios kung saan nakaupo si Peralta.  Narekober sa pinangyarihan ng krimen ang ilang basyo ng bala ng caliber 9mm. Kinondena ng Commission on Elections (Comelec) ang naturang krimen at humihingi ng hustisya para sa biktima. “The Comelec condemns the brutal slaying of Engineer Maricel Peralta, election officer of Mutia, Zamboanga del Norte,” ani acting Comelec chairperson Socorro Inting sa isang statement. “We are already in communication with the PNP and we assure the public -- and Maricel’s loved ones -- that the Comelec will not rest until justice is served. We will release updates as they become available,” dagdag ng opisyal. - Danilo Garcia","Patay ang isang babaeng election officer matapos tambangan at pagbabarilin ng riding-in tandem habang nagmamaneho ng kanyang sasakyan kamakalawa sa Piñan, Zamboanga del Norte.","June 11, 2022  12:00am",https://www.philstar.com/pilipino-star-ngayon/probinsiya/2022/06/11/2187636/election-officer-sa-zambo-del-norte-itinumba
"Guro nandakma ng Grade 6 stude, kinasuhan","Isang guro na nandakma umano ng dibdib ng isang babaeng Grade 6 student ang pormal nang kinasuhan kamakalawa ng umaga sa Bulacan Prosecutor’s Office. Ang magulang ng 13-anyos na dalagita na itinago sa pangalang “Glenda” ay naghain ng sexual harassment laban sa class adviser at guro nito na nakilalang si John Paul Gabriel, 23, ng Brgy. Poblacion, San Miguel,  sa Biak na Bato Elementary School sa Brgy. Biak na Bato ng nasabing bayan. Unang naganap ang pandadakma sa dibdib ng dalagita noong Mayo 17 ng alas- 7:00 ng umaga sa loob mismo ng eskuwelahan at nasundan pa umano ito ng panghihipo sa kanyang hita. Nabatid na naulit ang pandadakma ng gigil na gigil na guro sa dibdib ni Glenda nito lamang Hunyo 1, 2022 ganap na alas-10:00 ng umaga. Dahil sa takot, hindi agad nasabi ng dalagita sa mga magulang ang pangyayari, sa halip naikwento nito sa kanyang pinsan, na siyang nagparating sa kanyang tiyahin. Bunsod nito, agad kumilos ang mga magulang ng biktima at agad nagsampa ng kasong paglabag sa R.A. 7877, sexual harassment in relation to R.A. 7610 (child abuse).",Isang guro na nandakma umano ng dibdib ng isang babaeng Grade 6 student ang pormal nang kinasuhan kamakalawa ng umaga sa Bulacan Prosecutor’s Office.,"June 11, 2022  12:00am",https://www.philstar.com/pilipino-star-ngayon/probinsiya/2022/06/11/2187633/guro-nandakma-ng-grade-6-stude-kinasuhan
"‘Tulak’ na wanted sa pagpatay, naaresto sa Quezon","Nagwakas ang halos tatlong buwang pagtatago sa batas ng isang miyembro ng drug syndicate at sinasabing pumaslang sa kanyang kapitbahay matapos malambat sa isinagawang buy- bust operation kamakalawa ng gabi sa Sitio Mabato, Barangay Ayusan 1 sa bayang ito. Kinilala ng pulisya ang nadakip na si Roniel Nuñez, alias “Pungay, 39,  may asawa at miyembro ng  Arnel Saez Drug Group na kumikilos ang operasyon sa bayang ito. Si alias Pungay ang pangunahing suspek umano sa pamamaril at pagpatay sa isang Michael Dela Cruz noong Marso 22, 2022. Base sa ulat, alas-9:00 ng gabi nang isagawa ng mga operatiba ng Municipal Drug Enforcement Unit sa pamumuno ni P/Lt. Ramil Malipol ang operasyon laban sa suspek.  Nakumpiska sa suspek ang apat na plastic sachet na may lamang 6.21 gramong shabu at nagkakahalaga ng P126,684.00, at isang P1,000 buy-bust money.  Nabatid na nagtago ang suspek matapos na mapaslang ang kapitbahay niyang si De la Cruz dahil lamang sa simpleng pagtatalo habang sila ay kapwa lasing sa alak. Bukod sa kasong paglabag sa R.A. 9165, nahaharap din ang suspek sa kasong murder at ngayo’y nakapiit na sa municipal jail.","Nagwakas ang halos tatlong buwang pagtatago sa batas ng isang miyembro ng drug syndicate at sinasabing pumaslang sa kanyang kapitbahay matapos malambat sa isinagawang buy- bust operation kamakalawa ng gabi sa Sitio Mabato, Barangay Ayusan 1 sa bayang ito.","June 11, 2022  12:00am",https://www.philstar.com/pilipino-star-ngayon/probinsiya/2022/06/11/2187630/tulak-na-wanted-sa-pagpatay-naaresto-sa-quezon
"‘Tanggapan ni ex-Gov. Chavit Singson, nabiktima kambal plaka’ ginamit sa tangkang pagdukot sa dalagang service crew","Plaka ng isang sasakyan na ginagamit mula sa tanggapan ni dating Ilocos Sur Governor at ngayo’y Narvacan Mayor Luis” Chavit” Singson ang ginaya ng sindikato at ginamit umano sa tangkang pagdukot sa isang 19-anyos na dalagang service crew sa Bacoor City noong madaling araw ng Mayo 23, 2022, na nag-viral sa social media. Ito ang ibinunyag ng Cavite Police Provincial Police Office (PPO) sa isinagawang weekly press conference sa pamamagitan ng Zoom sa Camp Pantaleon Garcia, Imus City, Cavite kahapon ng umaga. Ayon kay Police Corporal Jessie Villanueva ng Bacoor City Police, ang plakang WRO 542 na ginamit sa tangkang pagdukot sa biktimang si Jamaica Espiritu alyas “Jamie”, service crew ng isang kilalang fast food chain, ng Brgy. Bayanan, Bacoor City, Cavite ay nakapangalan sa “Blend Commercial” sa Aurora Boulevard, Cubao Quezon City at sa isang Isuzu Wagon. Ayon pa kay Villanueva, ang natukoy na plaka ay isa sa mga plaka ng sasakyan na ginagamit sa tanggapan ni Singson. Gayunman, nilinaw niya na ito ay isang “kambal plaka”. Sinabi rin ni Villanueva na hindi rin alam sa tanggapan ni Singson na nagamit na “kambal plaka” ang plaka ng isa nilang sasakyan. Matatandaan na nakuhanan ng Closed Circuit Television (CCTV) sa barangay na nakakasakop sa lugar ang plaka ng sasakyan na ginamit ng tatlong suspek, bagama’t hindi muna ito ibinunyag habang nakikipag-ugnayan pa ang pulisya sa tanggapan ng Land Transportation Office (LTO). Dakong alas-2:46 ng madaling araw noong Mayo 23, 2022 ay naglalakad papauwi ang biktima sa Brgy. Bayanan subalit pagsapit sa harapan ng Aglipay church nang huminto sa kanyang harapan ang isang kulay pula na Toyota Wigo. Nakuhanan ito ng CCTV ng katapat na bahay na ini-upload sa Facebook na agad nag-viral sa social media. Patuloy pa rin ang isinasagawang imbestigasyon ng pulisya maging ang posibleng may kaugnayan ang nasabing insidente sa pagdukot naman sa isang babae sa Las Piñas City.","Plaka ng isang sasakyan na ginagamit mula sa tanggapan ni dating Ilocos Sur Governor at ngayo’y Narvacan Mayor Luis” Chavit” Singson ang ginaya ng sindikato at ginamit umano sa tangkang pagdukot sa isang 19-anyos na dalagang service crew sa Bacoor City noong madaling araw ng Mayo 23, 2022, na nag-viral sa social media.","June 11, 2022  12:00am",https://www.philstar.com/pilipino-star-ngayon/probinsiya/2022/06/11/2187632/tanggapan-ni-ex-gov-chavit-singson-nabiktima-kambal-plaka-ginamit-sa-tangkang-pagdukot-sa-dalagang-service-crew
"Face mask ‘di na mandatory sa Cebu, partikular kapag nasa labas","Hindi na mandatory ang pagsusuot ng face mask sa Cebu province partikular kung nasa labas. Base sa Executive Order ni Gov. Gwendolyn Garcia kailangan na lang ang face mask sa closed o sa airconditioned places. Optional na lang ito sa mga well-ventiliated at open spaces na lugar. Pero magiging obligado ito sa lahat ng lugar kung mayroong sintomas ng COVID. Samantala, sinabi naman ni Health Secretary Francisco Duque na bahagi pa rin ng minimum healty standard ang pagsusuot ng face mask. Malaki umano ang nagawa nito para malabanan ang banta ng COVID kasabay nang pagsasabing nandyan pa rin ang virus kaya hindi dapat maging kampante at patuloy na mag-ingat. Ipinadala rin ng DOH na nananatiling mandatory ang face mask sa ilalim ng panuntunan na ipinatutupad ng Inter-Agency Task Force (IATF).",Hindi na mandatory ang pagsusuot ng face mask sa Cebu province partikular kung nasa labas.,"June 10, 2022  12:00am",https://www.philstar.com/pilipino-star-ngayon/probinsiya/2022/06/10/2187397/face-mask-di-na-mandatory-sa-cebu-partikular-kapag-nasa-labas
"Delivery rider, sinalvage","Isang delivery rider ang natagpuang patay sa gilid ng kalsada sa Purok-1, Brgy.Solong ng ba­yang ito kamakalawa ng hapon. Kinilala ang biktima na si Omar Nulla Alemanian, 28, may-asawa at residente ng Purok-5, Brgy.Maopi, Daraga ay nagtamo ng mga tama ng bala sa iba’t ibang bahagi ng katawan. Ayon sa ulat, alas-3:00 ng hapon nang ma­kita ng ilang residente ang biktima na nakagapos ang dalawang kamay at nakapiring ang mga mata na nakabulagta sa tabi ng kalsada. Posibleng pinahirapan muna umano ang biktima at doon na mismo binaril ng mga suspek dahil sa narekober na pitong basyo ng bala mula sa kalibre 45 at kalibre 9mm na baril sa lugar. Sa ulat ng pulisya, nagpaalam ang biktima sa asawa na lalabas at mag­dedeliber sa ilang barangay sa bayan ng Daraga, pero hindi na ito nakauwi hanggang matagpuang patay habang nawawala ang gamit na motorsiklo.","Isang delivery rider ang natagpuang patay sa gilid ng kalsada sa Purok-1, Brgy.Solong ng ba­yang ito kamakalawa ng hapon.","June 10, 2022  12:00am",https://www.philstar.com/pilipino-star-ngayon/probinsiya/2022/06/10/2187396/delivery-rider-sinalvage
"2 pa timbog sa illegal logging, ex-DENR forest ranger, nakatakas","Dalawang katao ang naaktuhang namumutol ng punong kahoy sa bahagi ng Barangay Nagcuartelan sa bayan ng Aritao sa lalawigang ito kamaka­lawa. Kinilala ng Aritao-PNP ang mga inares­tong suspek na sina Ismael Tibunsay, alyas Boyet, 55, chainsaw operator, residente ng Purok Pariir, Barangay Comon sa nasabing bayan; Joel Ramos alyas Tukkol, 39, helper at residente naman ng Purok Bagbag, Barangay Poblacion. Batay sa ulat, alas-2:15 ng hapon nang maaktuhan ng mga ­operatiba ng pulisya sina Tibunsay at Ramos sa aktong namumutol ng mga kahoy kaya’t agad na sila ay dinakip. Nakatakas naman si Ferdinand Alvaro, 62, dating kawani ng DENR at residente ng Barangay Banganan . Nabawi ng mga awtoridad mula sa mga suspek ang nasa 655.58 board feet na mga kahoy na tinata­yang nasa P26,223.20 ang halaga at ang chainsaw na ginamit. Bagama’t hindi nahuli si Alvaro ay kasama pa rin siya sa mga sasampahan ng kasong paglabag sa RA 9175 o Chainsaw Act at PD 705 o Illegal logging Act.",Dalawang katao ang naaktuhang namumutol ng punong kahoy sa bahagi ng Barangay Nagcuartelan sa bayan ng Aritao sa lalawigang ito kamaka­lawa.,"June 10, 2022  12:00am",https://www.philstar.com/pilipino-star-ngayon/probinsiya/2022/06/10/2187393/2-pa-timbog-sa-illegal-logging-ex-denr-forest-ranger-nakatakas
"Kinukumpuning van sinalpok, mekaniko tepok","Isang mekaniko ang nasawi matapos araruhin ng AUV ang kinukumpuni niyang van habang siya ay nasa ilalim, naganap sa tabi ng kalsada ng Brgy. Binogawan sa lalawigang ito,kamakailan. Ang biktima na idineklarang dead-on-arrival sa ospital ay nakilalang si Benjie Tul-o, 40, ng Barangay Binugawan sa Kasibu, Nueva Vizcaya. Nasa kustodiya na ng Kasibu-PNP ang suspek at driver ng AUV na kinilalang si Martin Cablinan. Sa ulat ng Kasibu Police Station, nasa ilalim ang biktima at kinukumpuni ang van sa tabing kalsada sa nasabing barangay nang biglang sumulpot ang AUV na minamaneho ni Cablinan at nasalpok ang van na kung saan ay nakaladkad si Tul-o ng 3 metro. Agad naman dinala sa ospital ang biktima subalit sa daan pa lamang ay nalagutan na ito ng hininga. Inamin ng suspek na nakaidlip siya kaya nabangga nito ang van. Nahaharap sa kasong reckless imprudence resulting in homicide and damage to property si Cablinan.","Isang mekaniko ang nasawi matapos araruhin ng AUV ang kinukumpuni niyang van habang siya ay nasa ilalim, naganap sa tabi ng kalsada ng Brgy. Binogawan sa lalawigang ito,kamakailan.","June 10, 2022  12:00am",https://www.philstar.com/pilipino-star-ngayon/probinsiya/2022/06/10/2187394/kinukumpuning-van-sinalpok-mekaniko-tepok
7 kawani ng ‘perya’ dinakip sa Cagayan,"Dinakip ng mga awtoridad ang pitong empleyado umano ng “Peryahan sa Bayan” dahil sa iligal na operasyon ng nasabing sugal sa bahagi ng Calamagui, Amulung sa lalawigang ito kamakalawa. Kinilala ng Amulung Police ang mga nadakip na sina Juan Reynon Jr.; Annabel Suldann; Arthur Siazon Jr.; Erwin Viel Gregorio; Angela Saldivar ; Beny Castue­ras, at Juliet Cauilan, pawang mga residente sa nasabing bayan. Ayon sa ulat na nakarating sa tanggapan ng Police Regional Office 2 (PRO2), unang nakatanggap ang Amulung Police ng impormasyon mula sa tipster kaugnay sa iligal na operasyon ng mga suspek na nagresulta sa kanilang pagkakadakip. Nakumpiska sa pag-iingat ng mga suspek ang nasa P7,674 cash, pitong papelitos na may nakasulat na mga numero, 157 blangko na papelitos, apat na ballpen, anim na calculator, at dalawang marker. Matagal na umanong idineklarang illegal ang operasyon ng Peryahan ng Bayan, at maging STL sa buong lalawigan ng Cagayan su­balit patuloy naman na nakikipagpatintero sa mga awtoridad ang mga operators at iba pang nagpapatakbo nito.","Dinakip ng mga awtoridad ang pitong empleyado umano ng “Peryahan sa Bayan” dahil sa iligal na operasyon ng nasabing sugal sa bahagi ng Calamagui, Amulung sa lalawigang ito kamakalawa.","June 11, 2022  12:00am",https://www.philstar.com/pilipino-star-ngayon/probinsiya/2022/06/11/2187631/7-kawani-ng-perya-dinakip-sa-cagayan
4 timbog sa higit P50 milyong shabu sa Cavite,"Nalambat ng pulisya ang 4 katao na pawang mga bigtime drug pusher sa isinagawang dalawang drug ­operation sa lungsod na ito,kamakalawa. Batay sa ulat mula kay P/Lieutenant Colonel Sherwin Boy A. Maglana, chief of police ng lungsod na ito na ang unang operasyon ay ikinasa,alas-3:00 ng hapon sa Brgy. H2 at nadakma ang dalawang suspek na sina Sandro Llanos Toledo,alias Ando, 35; at Cecille Pilar Pakingan, 40, kapwa residente ng Excess Lot, Armstrong Village, Brgy. Salawag, Dasmariñas City. Narekober sa da­lawa ang mahigit 200 gramo ng pinaniniwalaang shabu na nagkakahalaga ng P1,360,000.00 at drug paraphernalias. Dakong alas-4:30 ng hapon ay ikinasa naman ang ikalawang operasyon sa Barangay Datu Esmael na ikinaaresto ni Said A. Ungpe, 39; at Ali D. Masinger, 22. Narekober sa kanila ang 7 kilo ng shabu na aabot sa halagang P47,600,000.00 at mga drug paraphernalias. Ayon sa pulisya, ang apat na suspek ay magkakakilala at iisa lang ang pinagkukuhanan nila ng shabu.","Nalambat ng pulisya ang 4 katao na pawang mga bigtime drug pusher sa isinagawang dalawang drug ­operation sa lungsod na ito,kamakalawa.","June 10, 2022  12:00am",https://www.philstar.com/pilipino-star-ngayon/probinsiya/2022/06/10/2187398/4-timbog-sa-higit-p50-milyong-shabu-sa-cavite
"NLEEX phase 2, ipapasubasta ng DPWH","Nagtatawag na ang Department of Public Works and Highways (DPWH) ng mga interesado at kwalipikadong kumpanya na magiging konsesyonaryo ng Phase 2 ng North Luzon East Expressway (NLEEX) na nagkakahalaga ng P44 bilyon. Ayon kay DPWH Undersecretary for Unified Project Management Office Operations at Build Build Build Chief Implementer Emil Sadain, ang mapipili ay bibigyan ng konsesyon upang isakatuparan ang proyekto sa susunod na limang taon sa pamamagitan ng Built-Operate-Transfer. Mayroon itong apat na segment na lalatagan ng kalsadang may tig-dalawang linya ang magkabilang direksiyon. Kinabibilangan ito ng Segment 1 na mula sa Bigte sa Norzagaray hanggang sa Biak-na-Bato Road sa San Miguel na may habang 30.91 kilometro. Tatahak ito sa mga bayan ng Angat, San Rafael at San Ildefonso kung saan magkakaroon ng mga entry at exit interchanges. Ang Segment 2 ay mula sa Biak-na-Bato Road sa San Miguel hanggang sa Fort Magsaysay Road sa Nueva Ecija na may habang 30.56 kilometro. Ang Segment 3 at 4 ay tatahak sa mga lungsod ng Cabanatuan at Palayan kung saan ikakabit ito sa Central Luzon Link Expressway. Kaugnay nito, ang Phase 1 ng NLEEX na 19 kilometro ay gagawin ng konsesyonar­yong Ausphil Tollways Corporation na pinagkalooban ng konsesyon ng pamahalaan noon pang 2007 na nagkakahalaga ng ­ P7.8 bilyon.",Nagtatawag na ang Department of Public Works and Highways (DPWH) ng mga interesado at kwalipikadong kumpanya na magiging konsesyonaryo ng Phase 2 ng North Luzon East Expressway (NLEEX) na nagkakahalaga ng P44 bilyon.,"June 10, 2022  12:00am",https://www.philstar.com/pilipino-star-ngayon/probinsiya/2022/06/10/2187389/nleex-phase-2-ipapasubasta-ng-dpwh
Magpapabakuna ng 2nd dose may libreng grocery,"May nakalaang tatlong kilong bigas at mga de lata para sa mga residente dito na magpapabakuna ng kanilang 2nd dose. Habang bibigyan naman ng dalawang kilong bigas at mga de lata ang magpapaturok ng paunang dose at booster shot. Sa pamamagitan ng Municipal Social Welfare and Development Office (MSWDO), ang mga insentibong ipinagkakaloob ng pamahalaang bayan ay upang maengganyo ang kanilang mga residente na magpabakuna sa ilalim ng programang “Bigas Para sa Bakunado.” Sa mensaheng inanunsyo sa social media, sinabi ni Mayor FIlipina Grace America na umaasa silang makaka­tulong ang ­programang ito upang mahikayat ang kanilang mga kababayan na kabilang sa eligible population na magpabakuna kontra Covid-19 nang sa gayon ay magkaroon ng karagdagang proteksyon. Bukod dito, target din ng lokal na pamahalaan na luwagan ang mga restriksyon sa kanilang bayan sa pamamagitan ng pagpapataas ng kanilang vaccination rate.",May nakalaang tatlong kilong bigas at mga de lata para sa mga residente dito na magpapabakuna ng kanilang 2nd dose.,"June 10, 2022  12:00am",https://www.philstar.com/pilipino-star-ngayon/probinsiya/2022/06/10/2187395/magpapabakuna-ng-2nd-dose-may-libreng-grocery
3 patay sa ‘gas poisoning’ sa Quezon!,"Tatlong construction worker ang patay dahil sa “gas poisoning” matapos ma-suffocate habang naghuhukay sa ginagawang tulay sa Sitio Sampiro, Barangay Patabog sa bayang ito, kamakalawa. Kinilala ng pulisya ang mga biktima na sina Jesus Loresto, 19 anyos; ang pinsan nitong si Macmac Largo, 18; kapwa residente ng Labo, Camarines Norte at Sandy Azuelo, 27, ng Paracale, Camarines Norte. Base sa isinagawang imbestigasyon ni P/SMS Allan Ayeng, bandang alas-3:00 ng hapon ay hinuhukay ng mga biktima ang lupang pagta­tayuan ng malaking haligi ng ginagawang tulay. Nang nasa lalim na 7.5 metro na umano ang mga biktima ay nakalanghap sila ng masangsang na amoy na naging dahilan upang mawalan agad sila ng malay. Mabilis namang iniahon ng mga kasamahan buhat sa hukay ang tatlong biktima at dinala sa Dr. Reynoso Clinic subalit sa daan pa lamang ay nalagutan na sila ng hininga. Ayon sa pulisya, na­tural gas poisoning ang dahilan ng pagkamatay ng mga biktima makaraang ma-suffocate sa ilalim ng hukay. Sa kabila nito, patuloy pa rin ang isinasagawang imbestigasyon ng pulisya upang malaman kung anong kemikal ang nalanghap ng mga biktima na naging sanhi ng kanilang kamatayan.   - Ed Amoroso",,"June 9, 2022  12:00am",https://www.philstar.com/pilipino-star-ngayon/probinsiya/2022/06/09/2187097/3-patay-sa-gas-poisoning-sa-quezon
"Mga ilegal na sugalan at peryahansa Antipolo City, binaklas","Nagsanib-pwersang pinagbabaklas ng mga tauhan ng Office of Public Safety and Security at Disaster Risk Reduction and Management Office ng Antipolo City, Rizal ang mga nagsulputang iligal na peryahan at sugalan sa kahabaan ng Marcos Highway sa Antipolo City. Ayon kay Antipolo Mayor Andeng Ynares, bukod sa walang permit ang pagpapatayo ng perya at sugalan sa kalsada ay halos abot na rin nito ang mga kawad ng mga kuryente kaya’t binaklas ang mga ito. Maliban dito, inalis din ang mga rides tulad ng ferris wheel na hindi pasok sa safety standard na pwedeng pagmulan ng aksidente. Paliwanag ng LGU, pinaluwag nila ang mga kalsada para maging mas maginhawa para sa mga motorista. Nagbabala naman ang LGU sa mga operator ng lahat ng mga iligal na peryahan na kusa nang magbaklas ng kanilang pasilidad at huwag nang hintayin na ang mga otoridad ang magsagawa ng pagbabaklas.","Nagsanib-pwersang pinagbabaklas ng mga tauhan ng Office of Public Safety and Security at Disaster Risk Reduction and Management Office ng Antipolo City, Rizal ang mga nagsulputang iligal na peryahan at sugalan sa kahabaan ng Marcos Highway sa Antipolo City.","June 10, 2022  12:00am",https://www.philstar.com/pilipino-star-ngayon/probinsiya/2022/06/10/2187392/mga-ilegal-na-sugalan-peryahansa-antipolo-city-binaklas
Call center agent nasagip sa tangkang pagtalon sa gusali,"Isang call center agent, na tangkang tapusin ang buhay sa pamamagitan nang pagtalon mula sa isang gusali ay matagumpay na nasagip ng mga miyembro ng Bureau of Fire and Protection (BFP) sa Brgy. Mandalagan, ng lungsod na ito. Makalipas ang 30 minutong negosasyon ay nasagip ng mga miyembro ng Negros Occidental BFP Special Rescue Force (SRF) Alpha Team ng Angel -01 Rescue Truck sa pangunguna ni SFO1 Arnel Chavez nang matagumpay na sunggaban ang call center agent, na nakatayo sa gilid ng ika-5 palapag ng Concentrix Building na matatagpuan sa  Lacson St.,ng nasabing barangay. Nabatid na ang nasabing call center agent ay napaulat na may problema sa kanyang love life na naging dahilan upang tapusin ang sarili sa pamamagitan ng pagtalon sa nasabing gusali kung saan siya nagtatrabaho. Matapos na masagip ay dinala ng BFP personnel, Chamber volunteers, Mountain Tiger sa Police Station 3, ang hindi pinangalanang call center agent upang mabigyan ng payo.","Isang call center agent, na tangkang tapusin ang buhay sa pamamagitan nang pagtalon mula sa isang gusali ay matagumpay na nasagip ng mga miyembro ng Bureau of Fire and Protection (BFP) sa Brgy. Mandalagan, ng lungsod na ito.","June 10, 2022  12:00am",https://www.philstar.com/pilipino-star-ngayon/probinsiya/2022/06/10/2187388/call-center-agent-nasagip-sa-tangkang-pagtalon-sa-gusali
"Kuya pinugutan ni utol, ulo itinapon sa ilog","Karumal-dumal na kamata­yan ang sinapit ng isang kuya sa kamay ng kanyang mismong kapatid matapos siyang pugutan ng ulo sa Barangay Poitan, Banaue, Ifugao, ayon sa naantalang ulat ng pulisya. Kinilala ng Banaue Police ang biktima na si Jimmy Kinguingan, 58, isang obrero habang ang suspek ay ang kanyang nakababatang kapatid na si Sylvestre, kapwa residente ng Tanungon, Bocos sa bayan ng Banaue. Ayon sa report, habang nagtratrabaho ang biktima sa isang irrigation/water control project sa Sitio Ipeheng, Barangay Poitan nang puntahan siya ng suspek kung saan dito umano nagkaroon sila ng pagtatalo. Sa kainitan ng kanilang pagtatalo, kinuha ng suspek ang kanyang itak at agad na sinibak sa leeg ang kanyang kuya at itinapon pa umano ang pugot na ulo nito sa ilog. Napag-alaman ng pulisya na mayroong matagal nang hidwaan ang magkapatid hanggang sa dumating sa punto na nawalan na ng kontrol sa sarili ang suspek. Nitong May 7, agad na inilibing ang katawan ng biktima habang patuloy na pinaghahanap ang kanyang nawawalng ulo na inanod ng agos ng ilog. Pinaghahanap na rin ng mga awtoridad ang suspek na mabilis tumakas matapos ang ginawang krimen.","Karumal-dumal na kamata­yan ang sinapit ng isang kuya sa kamay ng kanyang mismong kapatid matapos siyang pugutan ng ulo sa Barangay Poitan, Banaue, Ifugao, ayon sa naantalang ulat ng pulisya.","June 9, 2022  12:00am",https://www.philstar.com/pilipino-star-ngayon/probinsiya/2022/06/09/2187092/kuya-pinugutan-ni-utol-ulo-itinapon-sa-ilog
Jeep hulog sa bangin: 2 estudyante dedo,"Da­lawang estudyante ang patay habang isa pa ang sugatan matapos mahulog ang sinasakyan nilang jeepney sa bangin sa Lower Tomay, Bahong, La Trinidad, Benguet noong Miyerkules ng umaga. Kinilala ang mga nasawi na sina Rolly Quintino, 24; at Cedric Wasit, 25, habang sugatan ang isa pang pasahero na si Alzimer Anton Menes bunsod ng mga tinamong mga sugat sa iba’t ibang bahagi ng katawan; pawang residente ng Barangay Palew, Tublay, Benguet. Ayon sa ulat ng Traffic Investigation and Ma­nagement Enforcement Section ng the La Trinidad Police, nanggaling ang tatlong biktima sa La Trinidad at bumabagtas pauwi sa Barangay Palew, Tublay nang pagdating nila sa bisinidad ng Lower Tomay ay nawalan ng kontrol sa manibela si Wasit na siyang nagsisilbing driver ng nasabing jeep. Sa bilis ng pangyayari, bumangga ang jeep sa riprap wall at tumama ang jeep sa gilid ng kalsada at tuluy-tuloy na nahulog sa may 10-metrong lalim na bangin. Mabilsi na sumaklolo ang mga awtoridad at residente sa lugar at nang maiahon ang mga biktima ay agad na isinugod sa Benguet General Hospital (BeGH) subalit idinekla­rang dead-on-arrival sina Quintino at Wasit. Matapos malapatan ng lunas, idineklara na nang nasa “stable” condition na si Menes.","Da­lawang estudyante ang patay habang isa pa ang sugatan matapos mahulog ang sinasakyan nilang jeepney sa bangin sa Lower Tomay, Bahong, La Trinidad, Benguet noong Miyerkules ng umaga.","June 9, 2022  12:00am",https://www.philstar.com/pilipino-star-ngayon/probinsiya/2022/06/09/2187093/jeep-hulog-sa-bangin-2-estudyante-dedo
Rookie cop na ‘tulak’ timbog sa buy-bust,"Kalaboso ang isang “rookie cop” o bagitong pulis nang arestuhin ng kanyang mga kabaro sa isinagawang drug buy-bust operation kamakalawa sa Zamboanga Sibugay, Zamboanga City. Kinilala ang nadakip na si Pat. Carl Anthony Burgas Tabo-Tabo, 26, residente ng Ipil, Zamboanga Sibugay, at temporaryong nakatalaga sa Zamboanga City Police Office (ZCPO)-Station 11. Ayon kay Brig. Gen. Franco Simborio, Police Regional Office-Zamboanga Peninsula (PRO-9) director, dakong alas-11:30 ng gabi nang madakip ang suspek sa Barangay San Jose Gusu. Sinabi naman ni Maj. Francis Briones, hepe ng ZCPO-Station 11, si Tabo-Tabo ay isinailalim sa surveillance matapos madiskubre na sangkot sa illegal na droga bago pa man pumasok sa PNP. Nakuha sa suspek ang 5-gramo ng hinihinalang shabu na aabot sa halagang P34,000, motorsiklo, 13 pirasong pekeng tig-P1,000 boodle money na may isang tunay na P1,000 marked money, at iba pa nitong kagamitan. Nakakulong ngayon si Tabo-Tabo sa naturang himpilan at nahaharap sa kasong administratibo at paglabag sa Comprehensive Dangerous Drugs Act of 2002.","Kalaboso ang isang “rookie cop” o bagitong pulis nang arestuhin ng kanyang mga kabaro sa isinagawang drug buy-bust operation kamakalawa sa Zamboanga Sibugay, Zamboanga City.","June 9, 2022  12:00am",https://www.philstar.com/pilipino-star-ngayon/probinsiya/2022/06/09/2187085/rookie-cop-na-tulak-timbog-sa-buy-bust
"1 patay, 1 sugatan sa pagpuslit ng kontrabando","Isa ang patay habang isa sugatan nang maka- engkuwentro ng mga pulis ang dalawang lalaki na magpupuslit ng kontrabando, kamakalawa ng hapon sa Pigcawayan, Cotabato. Kinilala ang nasa­wing suspek na si Bhan ­Ma­ngcog Ali, 40, habang na­sugatan ang kasamang si Ali Tahir Musa, 53, kapwa residente sa Brgy. Poblacion, Pagalungan, Maguindanao. Batay sa pagsisiyasat, nangyari ang engkwentro sa pagitan ng Pigcawayan Municipal Police Station at mga suspek na nagtangka umanong magpuslit ng mga kontrabando sa P.Palma area, alas-5:45 ng hapon, sa bahagi ng Upper Baguer, Pigcawayan, Cotabato. Nagsagawa ng police operation ang mga otoridad matapos makatanggap ng impormas­yon hinggil sa pagdaan ng isang sasakyan na mayroong kargang kontrabando sa bahagi ng Upper Baguer. Pinahinto ng mga pulis ang sasakyan ng mga suspek,subalit hindi huminto ang mga ito bagkus ay pinagbabaril ang mga pulis sa  checkpoint. Dito na gumanti ng putok ang mga pulis at tinamaan ang dalawang suspek na kung saan ay dead-on-arrival sa ospital si Ali habang sugatan si Musa. Narekober ang 9 na kahon ng Fort at Modern cigarettes na nagkakahalaga ng P135,000, isang unit ng Colt Cal. 45 kasama ang magazine na mayroong 6 na piraso ng live ammunitions, 2 maliliit na pakete na hinihinalang shabu, isang  Toyota Avanza, isang fire cartridge case ng .45 Caliber Pistol, at P11,000.","Isa ang patay habang isa sugatan nang maka- engkuwentro ng mga pulis ang dalawang lalaki na magpupuslit ng kontrabando, kamakalawa ng hapon sa Pigcawayan, Cotabato.","June 10, 2022  12:00am",https://www.philstar.com/pilipino-star-ngayon/probinsiya/2022/06/10/2187390/1-patay-1-sugatan-sa-pagpuslit-ng-kontrabando
Cavite drug ops: 2 HVT nasakote,"Nalambat ng pulisya ang dalawang lalaki na kapwa nasa high value target (HVT) list ng pulisya sa isinagawang drug bust operation kahapon ng madaling araw sa Brgy. Inocencio sa lungsod ng Trece Martires. Kinilala ng pulisya ang mga suspek na sina Eduardo Barela alias “Kuya” at John Eric Velasquez, kapwa nasa hustong gulang at residente ng Brgy. Inocencio Trece Martires City. Sa ulat ni P/Cpl. Wilfredo Villanueva Jr, may hawak ng kaso, alas-12:05 ng madaling araw nang masabat ang dalawang suspek sa inilatag na buy-bust laban sa kanila ng pinagsanib na puwersa ng Provincial Drug Enforcement Unit (PDEU)-Cavite Provincial Police Office, Station-DEU, Trece Martires City Police at Philippine Drug Enforcement Agency (PDEA). Narekober sa mga suspek ang 9 plastic sachet na naglalaman ng 20 gramong shabu at may halagang P138,000.00, 9 na piraso ng naka-ziplock na transparent plastic na naglalaman ng mga  ma­rijuana na may timbang na 335 gramo at may ha­lagang P40,200.00, buy-bust money, isang bagpack at  coin purse.",Nalambat ng pulisya ang dalawang lalaki na kapwa nasa high value target (HVT) list ng pulisya sa isinagawang drug bust operation kahapon ng madaling araw sa Brgy. Inocencio sa lungsod ng Trece Martires.,"June 9, 2022  12:00am",https://www.philstar.com/pilipino-star-ngayon/probinsiya/2022/06/09/2187088/cavite-drug-ops-2-hvt-nasakote
"5 BIFF sa Sultan Kudarat, sumuko","Limang miyembro ng bandidong BIFF-Karialan faction ang sumuko nitong Martes sa mga awtoridad sa Sultan Kudarat. Pinamahalaan ng 1st Mechanized Infantry (Maaasahan) Brigade at 1st Mechanized Infantry (Lakan) Battalion ang ginawang pagsuko ng limang bandido kasama ang kanilang mga high-powered firearms. Iprinisinta ni Lt. Col. Cresencio Sanchez Jr., commanding officer ng 1Mech Bn ang limang surrenderees kay Brig. Gen. Pedro Balisi Jr., commander ng 1Mech Bde sa presensya nina Paglat Municipal Mayor Adbulkarim Langkuno, Atty. Cyrus Tore?a, provincial administrator ng Maguindanao at Roger Dionisio, Agila-Haven focal person, sa isang seremonya na ginanap sa headquarters ng 1Mech Bde sa Barangay Kalandagan, Tacurong City. Ang mga isinukong armas ng lima ay isang US 57MM recoilless rifle, isang M16 rifle, isang Cal.50 barrett at isang RPG  na may mga bala. Sinabi naman ni Brig. Gen. Pedro Balisi, Jr., commander mg 1Mech Bde, naniniwala silang mas marami pang BIFF members ang nagnanais na magbalik-loob sa pamahalaan bunsod na rin ng pinaigting na kampanya laban sa terorismo. Batay sa record ng JTF Central, 126 na dating mi­yembro ng BIFF Ka­rialan at Bungos faction ang sumuko na at nagpasyang mamuhay ng tahimik sa tulong ng pamahalaan. Pinuri naman ni ­Ac­ting Division Commander Brig. Gen. Eduardo Gubat ang JTFC troops at ma­ging ang local government unit sa pagtulong na magbalik-loob sa pamahalaan at sa kanilang pamilya ang mga dating extremist.",Limang miyembro ng bandidong BIFF-Karialan faction ang sumuko nitong Martes sa mga awtoridad sa Sultan Kudarat.,"June 9, 2022  12:00am",https://www.philstar.com/pilipino-star-ngayon/probinsiya/2022/06/09/2187084/5-biff-sa-sultan-kudarat-sumuko
"Suspek sa rape-slay ng coed, nalambat","Naresto ng pulisya ang suspek sa karumal-dumal na pagpatay at panggagahasa sa isang 22-anyos na graduating student sa BS accountancy sa isang pribadong kolehiyo matapos maaresto ng mga pulis malapit sa ilog ng Purok-7, Brgy. Hindi ng bayang ito kahapon ng tanghali. Kasong rape with homicide ang isasampang kaso sa suspek na kinilalang si Ariel Borcelis Marbella, 24-anyos, binata at residente ng naturang lugar na una nang nakulong noong 2019 dahil sa kasong pagnanakaw. Si Marbella mismo ang itinuro ng isang testigo na nakitang duguan ang kulay yellow na t-shirt habang tumatakbo palayo sa lugar kung saan nakita ang bangkay ng biktimang si Rhea Bejerano Boneo, pasado alas-12 ng madaling araw noong Linggo. Ang biktima ay nadiskubre na duguan dahil sa laslas ang leeg nito at may mga sugat sa ulo at iba pang bahagi ng katawan habang punit-punit ang suot na damit at walang suot pang-ibaba. Ayon kay Major Irvin Bellen, hepe ng Bacacay Police Station, tatlong araw nilang sinuyod ang masukal na lugar na pinagtataguan ng suspek at sa tulong na rin ng mga residente ay nahuli nila dakong alas-12:15 ng tanghali. Sa imbestigasyon, posibleng hindi na nakarating ng bayan si Boneo na magka-cash out sana sa G-Cash ng perang padala ng kanyang kuya dahil lumabas na hindi na nakuha pa ng biktima ang pera. Inabangan umano ng suspek ang biktima sa kanyang daraanan at hinila patungo sa damuhang bahagi malapit lang sa chapel ng barangay at posibleng doon ginawa ang panghahalay at pagpatay.","Naresto ng pulisya ang suspek sa karumal-dumal na pagpatay at panggagahasa sa isang 22-anyos na graduating student sa BS accountancy sa isang pribadong kolehiyo matapos maaresto ng mga pulis malapit sa ilog ng Purok-7, Brgy. Hindi ng bayang ito kahapon ng tanghali.","June 9, 2022  12:00am",https://www.philstar.com/pilipino-star-ngayon/probinsiya/2022/06/09/2187090/suspek-sa-rape-slay-ng-coed-nalambat
"Dating 3-term kapitan, pinabulagta ng tandem","Nasawi ang dating 3-term barangay chairman na ngayo’y isang incumbent barangay kagawad makaraang pagbabarilin ng dalawang hindi nakilalang lalaki na sakay ng isang motorsiklo sa kahabaan ng Sampaguita St., Barangay Magsaysay Sur, dito, kamakalawa ng gabi. Kinilala ng pulisya ang biktima na si Brgy. Councilor Ronald “Onak” Castillo, 52-anyos, may-asawa ng Anthurium St., Brgy. Magsaysay Sur. Siya ay idineklarang dead-on-arrival sa Wesleyan University Hospital. Ayon sa ulat, alas-7:50 ng gabi noong Lunes, habang nakatayo umano ang biktima sa tapat ng basketball covered court at barangay hall at may kausap umano itong dalawang lalaking ka-barangay nang hindi nagtagal ay may humintong naka-motorsiklong dalawang lalaki. Mabilis umanong bumunot ng baril ang mga suspek at apat na putok umano ng short firearm ang umalingawngaw sa lugar kung saan agad na bumulagta  ang biktima. Wala umanong nagawa ang dalawang nagulantang at natakot na ka-barangay ng biktima nang tutukan na umano sila ng baril ng isa sa mga suspek habang pinagbabaril ang biktima na nagsilbing kapitan sa nabanggit na barangay mula 2007 hanggang 2018. Hinihinalang mga professional hired killers umano ang dalawang suspek na kapwa umano naka-suot ng puting t-shirt at sakay ng hindi naplakahang motorsiklo, na tumakas patungo umano sa hilagang direksyon. Dalawang anggulo ang tinitingnang motibo ngayon ng pulisya kaugnay sa pagkapaslang sa biktima. Una ay ang pulitika at ikalawa, ang pagsasabong umano nito.","Nasawi ang dating 3-term barangay chairman na ngayo’y isang incumbent barangay kagawad makaraang pagbabarilin ng dalawang hindi nakilalang lalaki na sakay ng isang motorsiklo sa kahabaan ng Sampaguita St., Barangay Magsaysay Sur, dito, kamakalawa ng gabi.","June 8, 2022  12:00am",https://www.philstar.com/pilipino-star-ngayon/probinsiya/2022/06/08/2186811/dating-3-term-kapitan-pinabulagta-ng-tandem
"2 nangotong ng aplikante ng BFP, arestado","Dalawang hinihinalang “fixers” na naniningil ng bayad para sa mga aplikante na gustong pumasok sa Bureau of Fire Protection (BFP) ang dinakip ng mga awtoridad sa isang entrapment operation sa lungsod na ito kamakalawa. Kinilala ng Tuguegarao City Police ang dalawang nadakip na suspek na sina Isabelo Ruiz, 61, residente ng Centro 1, Tuguegarao City, at Anafe Sumacbay, 45, online seller, na residente naman ng Bassig Street, Ugac Norte sa lungsod din na ito. Batay sa report ng Tuguegarao Police, nadakip ang dalawang suspek matapos ikasa ang isang entrapment operation sa loob ng Pampagueña’s Cake and Bread Shop sa Rizal Street sa Barangay Centro 7. Lumalabas na inalukan ng mga suspek ang biktimang si alyas Albert at isa pang kasama nito at nangako na tutulu­ngan umano silang makapasok sa BFP, subalit kinakailangan na magbayad ang mga ito ng halagang P50,000 para siguradong makapasok sila bilang bumbero. Unang hiniling ng mga suspek ang ha­lagang P25,000 para ibigay umano sa mga koneksyon nila sa loob ng BFP na magpopro­seso sa kanilang mga dokumento, hanggang sa bumaba sa P10,000 na nabigo namang maibigay ng mga biktima dahil sa kawalan ng pera. Gayunman,  nagpadala agad ang mga biktima sa pamamagitan ng GCash ng mga suspek ng P1,550 para ibili ng umano ng alak ng mga suspek at ireregalo sa isang opisyal ng BFP. Nabigyan naman ng pagkakataon ang biktima na makausap si Fire Officer Chief Aries Atal ng BFP Isabela at dito ibinahagi ang pa­ngongotong sa kanila ng mga suspek. Dahil dito, agad na inilatag ang isang entrapment operation ng pulisya na nagresulta sa pagkakadakip ng dalawang suspek matapos tanggapin ang P10,000 boodle money. Nasa pangangalaga ngayon ng Tuguegarao Police ang nahuling mga fixers na nahaharap sa kaukulang kaso.",Dalawang hinihinalang “fixers” na naniningil ng bayad para sa mga aplikante na gustong pumasok sa Bureau of Fire Protection (BFP) ang dinakip ng mga awtoridad sa isang entrapment operation sa lungsod na ito kamakalawa.,"June 8, 2022  12:00am",https://www.philstar.com/pilipino-star-ngayon/probinsiya/2022/06/08/2186806/2-nangotong-ng-aplikante-ng-bfp-arestado
"3 sasakyan nagkarambola: 1 patay, 7 sugatan","Patay agad ang angkas ng isang motorsiklo habang pitong iba pa ang nasugatan makaraang magkarambola ang tatlong sasakyan sa Candelaria-San Juan Batangas bypass road na sakop ng Barangay Sta. Ca­talina Sur, sa bayang ito, kamakalawa ng mada­ling araw. Ang biktima na nagtamo ng grabeng pinsala sa ulo at katawan ay nakilala lamang sa alias na “Gio” samantalang ginagamot sa Candelaria District Hospital dahil sa mga tinamong sugat sa katawan sina Jaylord Cabe, 44, Raniel Luno, 19, Arianne Joy Maguila,17; kapatid na si Ara Jane, 15; Aljhon Ilao, 17; Emily Sabate, 36, at Angelica Aculina, 30; pawang residente ng Barangay Sta. Ca­talina Sur. Ayon sa ulat ng pulisya, bandang ala-1:00 ng madaling araw habang minamaneho ni Cabe ang isang Rusi motorcycle at nakaangkas si Gio nang banggain sila sa hulihang bahagi ng sumusunod na Toyota Hi-Ace van na minamaneho ni Daniel Barba, 45, ng Quezon City. Dahil sa lakas ng pagkakabangga, tumilapon ang motorsiklo at mga biktima na agad na ikinamatay ni Cabe, samantalang inararo pa ng van ang isang tricycle na kinalululanan naman ni Luno at ng kanyang lima pang pasahero na naging dahilan ng kanilang pagkakasugat. Nasa kustodya na ng pulisya ang driver ng van at nahaharap sa patung-patong na asunto.","Patay agad ang angkas ng isang motorsiklo habang pitong iba pa ang nasugatan makaraang magkarambola ang tatlong sasakyan sa Candelaria-San Juan Batangas bypass road na sakop ng Barangay Sta. Ca­talina Sur, sa bayang ito, kamakalawa ng mada­ling araw.","June 8, 2022  12:00am",https://www.philstar.com/pilipino-star-ngayon/probinsiya/2022/06/08/2186808/3-sasakyan-nagkarambola-1-patay-7-sugatan
"Mag-utol, 1 pa, dinakma sa buy bust","Tatlo katao kabilang ang isang magkapatid na lalaki  ang dinakma ng mga awtoridad sa isinagawang drug buy-bust operation sa Barangay 3, San Mateo ng lalawigang ito, kamakalawa. Kinilala ng San Mateo Police ang nadakip na mga suspek na sina Vincent Lachica, 23; Amante Fausto, 57, at kapatid niyang si Arnel Fausto, 58, pawang residente ng nabanggit na lugar. Nabawi ng mga awtoridad mula sa mga suspek ang 7-pakete ng hinihinalang shabu, buy-bust money, dalawang unit ng cellphone at mga drug paraphernalia. Kahapon ay tuluyan nang sinampahan ang mga suspek ng kasong paglabag sa Republic Act 9165 o Comprehensive Dangerous Drugs Act of 2002.","Tatlo katao kabilang ang isang magkapatid na lalaki  ang dinakma ng mga awtoridad sa isinagawang drug buy-bust operation sa Barangay 3, San Mateo ng lalawigang ito, kamakalawa.","June 8, 2022  12:00am",https://www.philstar.com/pilipino-star-ngayon/probinsiya/2022/06/08/2186805/mag-utol-1-pa-dinakma-sa-buy-bust
Kaso ng dengue sa Cagayan Valley halos 900% ang itinaas — DOH,"Mas mataas ng halos siyam na beses ang bilang ng dengue infections sa rehiyon ng Cagayan Valley sa unang kalahati ng 2022 kumpara noong nakaraang taon, ayon sa Department o Health (DOH) sa Region 2. Mahigpit na binabantayan ng DOH ang tumataas na dengue cases sa ilang probinsya lalo na't lumagpas na ito sa ""epidemic threshold"" sa Cagayan, Isabela at Nueva Vizcaya. Nangyayari itong panahon ng tag-ulan. ""From January to June 4 ngayon, ang kaso ng Region 2 ay umabot na ng 2,014, which is 897% higher than the previous year, which is only 202,"" wika ni DOH Region 2 medical officer Romulo Turingan, Miyerkules, sa panayam ng CNN Philippines. ""For now, the hospitals are still okay. We have plenty of beds ready for dengue cases."" Sa tuwing lumalampas sa epidemic threshold, labis-labis na ang bilang ng kaso ng sakit kumpara sa average na dami noong nakaraang taon, ayon kay Health Undersecretary Maria Rosario Vergeire sa hiwalay na briefing nitong Martes. Aabot na sa walong dengue-related deaths ang naitatala sa Region 2 mula Enero hanggang Mayo, dagdag pa ni Vergeire. Kahapon lang nang iulat ng DOH-Western Visayas na tumaas ng 357% ang kaso ng dengue sa Negros Occidental sa unang limang buwan ng 2022 kumpara noong 2021. Mula ika-21 hanggang ika-28 lang ng Mayo, nakapagtala agad ng 105 bagong dengue cases sa lugar dahilan para umabot ito sa 800 sa naturang probinsya. Nagpapatupad ngayon ""4S"" strategy ang kagawaran para labanan ang lalong pagkalat ng nakamamatay na sakit:  search and destroy breeding place ,  secure self-protection, seek early consultation  at  support fogging/spraying  sa mga hotspot areas.","Mas mataas ng halos siyam na beses ang bilang ng dengue infections sa rehiyon ng Cagayan Valley sa unang kalahati ng 2022 kumpara noong nakaraang taon, ayon sa Department o Health (DOH) sa Region 2.","June 8, 2022  4:20pm",https://www.philstar.com/pilipino-star-ngayon/probinsiya/2022/06/08/2186965/kaso-ng-dengue-sa-cagayan-valley-halos-900-ang-itinaas-doh
"Rider sumemplang, nagulangan ng truck, dedo","Dead-on-the spot ang 60-anyos na rider matapos sumemplang at magulungan ng truck sa kahabaan ng national highway ng Purok-4, Brgy. Rawis ng lungsod na ito kamakalawa ng gabi. Matinding pinsala at sugat sa katawan ang agad ikinasawi ng biktimang si Romeo Abion Medallion, may-asawa at residente ng Brgy. Bitano ng nasabing lungsod. Sa ulat, dakong alas-6 ng gabi, magkasunod na binabagtas ng Yamaha motorcycle (6690-IW) ng biktima at ng fuel tank truck (NBH-9943) na minamaneho naman ni Michael Romeo Abinion, 42-anyos ng Purok-2, Brgy. Tamaoyan nang subukan ng una na mag-overtake sa huli. Gayunman, nahagip ng motorsiklo ang barikada ng ginaga­wang bahagi ng kalsada kung kaya’t tumilapon ang naturang rider. Tuluy-tuloy siyang pumailalim sa truck at sa kamalasan ay nagulungan pa ng unahang gulong ng trak. Agad sumuko sa mga rumespondeng pulis ang driver ng nakasagasang trak na nahaharap sa kasong reckless imprudence resulting in homicide.","Dead-on-the spot ang 60-anyos na rider matapos sumemplang at magulungan ng truck sa kahabaan ng national highway ng Purok-4, Brgy. Rawis ng lungsod na ito kamakalawa ng gabi.","June 7, 2022  12:00am",https://www.philstar.com/pilipino-star-ngayon/probinsiya/2022/06/07/2186571/rider-sumemplang-nagulangan-ng-truck-dedo
Negosyante itinumba ng berdugo sa Cagayan,"Patay ang isang negosyante na nakatatanggap ng pagbabanta sa buhay matapos barilin nang ma­lapitan ng hindi pa nakikilalang berdugo sa bayan ng Amulung sa lalawigang ito kamakalawa. Kinilala ng Amulung Police ang nasawing biktima na si  Ronald Quintos, residente ng Zone 1, Barangay Catarauan sa nabanggit na bayan. Ayon sa report, nagkunwaring bibili umano ng gasolina ang suspek at habang kausap niya ang biktima ay agad na bumunot ng baril at pinaputukan nang malapitan si Quintos na tinamaan sa kanyang kilikili pasado alas-6:00 ng umaga. Ayon sa isang nakasaksi, hindi niya umano namukhaan ang suspek dahil bukod sa nakatalikod ay nakasuot din ito ng helmet at mabilis na tumakas sakay ng isang itim na motorsiklo. Agad na lumabas ang misis ng biktima nang marinig ang putok subalit hindi na rin niya nakita ang suspek. Mabilis na naisugod sa pinakamalapit na pagamutan ang biktima subalit idineklara nang dead-on-arrival ng sumu­ring doktor. Ayon sa misis, matagal na umanong may banta sa buhay ang kanyang mister  na ipina-blotter pa nila sa himpilan ng pulisya. Sa ngayon, land dispute o alitan sa lupa ang nakikitang motibo sa pagpatay sa negosyante. May mga “persons of interest” na rin ang awtoridad sa nasabing krimen.",Patay ang isang negosyante na nakatatanggap ng pagbabanta sa buhay matapos barilin nang ma­lapitan ng hindi pa nakikilalang berdugo sa bayan ng Amulung sa lalawigang ito kamakalawa.,"June 9, 2022  12:00am",https://www.philstar.com/pilipino-star-ngayon/probinsiya/2022/06/09/2187081/negosyante-itinumba-ng-berdugo-sa-cagayan
"Branch manager ng drug store, hinoldap: Higit P4 milyon natangay","Natangayan ng mahigit sa P.4-milyong cash ang isang branch manager ng kilalang drug store makaraang holdapin ng apat na armadong lalaki sa kahabaan ng Rizal-Bongabon Highway sa Barangay San Gregorio ng bayang ito, Lunes ng gabi. Kinilala ng Rizal Police ang biktima na si Lojiemar Bautista, 36-anyos, binata, manager ng Mercury Drug-Bongabon branch at residente ng Barangay San Josef Norte, Cabanatuan City. Ayon sa pulisya, bandang alas-6 ng gabi, sakay ang biktima ng kanyang sariling motorsiklo patungo sa kanilang Rizal branch sa Barangay Poblacion, nang mag-overtake sa kanya  ang apat na suspek habang may nakaturong mga baril sa biktima. Dahil dito, napilitan umanong ihinto ni Bautista ang motorsiklo at dito na sapilitan umanong kinuha ng mga suspek  ang bag na dala nito na naglalamang P415,066 cash na ire-remit umano ng kanilang branch sa Rizal branch. Bukod dito, kinuha rin umano ng mga suspek ang Android phone ng biktima at ang susi ng motorsiklo nito bago nagsitakas patungo sa direksyong kanluran o sa lungsod ng San Jose.","Natangayan ng mahigit sa P.4-milyong cash ang isang branch manager ng kilalang drug store makaraang holdapin ng apat na armadong lalaki sa kahabaan ng Rizal-Bongabon Highway sa Barangay San Gregorio ng bayang ito, Lunes ng gabi.","June 8, 2022  12:00am",https://www.philstar.com/pilipino-star-ngayon/probinsiya/2022/06/08/2186809/branch-manager-ng-drug-store-hinoldap-higit-p4-milyon-natangay
Madugong drug ops sa Cebu: Pulis at suspek utas!,"Isang pulis ang namatay  habang sugatan ang kasamang  police asset nang mauwi sa engkwentro ang gina­wang anti-drug operation ng mga awtoridad kamakalawa sa Consolacion, Cebu. Kinilala ang namatay na si Staff Sergeant Careby Clyde Alinsug, 32, miyembro ng Municipal Drug Enforcement Unit (MDEU) Consolacion habang sugatan ang police asset na si Gibson Tibon. Nagsagawa ng follow-up operation ang Consolacion Police Station, Cebu Police Provincial Office at Mandaue City Police Office, dakong alas-7 ng umaga sa Sitio Tarcom, Barangay Lahug, Cebu City. Target ng mga awtoridad ang suspek na si Reynaldo Ydil alias “Tata” o “Tatski” na kila­lang ‘tulak’ sa lugar. Subalit sa halip na sumuko, pinaputukan ng suspek ang mga awtoridad  kung saan timaan si Alinsug at ang police asset. Dito na gumanti ng putok ang mga pulis na ikinamatay din ng suspek. Nanlaban  ang suspek at tinamaan ito sa katawan na nagresulta ng agaran nitong kamatayan.","Isang pulis ang namatay  habang sugatan ang kasamang  police asset nang mauwi sa engkwentro ang gina­wang anti-drug operation ng mga awtoridad kamakalawa sa Consolacion, Cebu.","June 7, 2022  12:00am",https://www.philstar.com/pilipino-star-ngayon/probinsiya/2022/06/07/2186573/madugong-drug-ops-sa-cebu-pulis-suspek-utas
Opisyal ng ISIS-East Asia 'napatay ng militar' sa Maguindanao,"Napatay ng Joint Task Force Central ng Western Mindanao Command ang diumano'y tagapagsalita ng teroristang Islamic State of Iraq and Syria-East Asia (ISIS-EA) sa isang joint operation sa Maguindanao. Ito'y ayon sa ulat na in-authenticate ni Maj. Andrew Linao, officer-in-charge ng Westmincom public information office, na nangyari raw nitong Lunes ng hapon. ""Joint elements of the 601st Infantry Brigade, 40th Infantry Battalion, and the intelligence units conducted a special operation at Crossing Salbo, Barangay Poblacion, Datu Saudi Ampatuan, Maguindanao,"" ayon sa pahayag na ipinadala sa media ngayong Martes. ""The operation resulted in the death of Abdulfatah Omar Alimuden, a.k.a. Abu Huzaifah."" Maliban sa pagiging tagapagsalita ng ISES-EA, sinasabing siya rin ang namamahala sa financial transactions ng Daulah Islamiyah-Philippines sa ISIS Central. Pinarangalan ni Western Mindanao Command chief, Lt. Gen. Alfredo Rosario Jr. ang mga tropang nakapuksa kay Abu Huzaifah para sa accomplishment na ito at inudyok silang ipagpatuloy ang nasimulan. Dati nang naibabalitang may presensya ng ISIS sa Pilipinas, gaya na lang noong Marawi Seige na siyang ikinamatay nang pagkarami-rami.  — James Relativo",Napatay ng Joint Task Force Central ng Western Mindanao Command ang diumano'y tagapagsalita ng teroristang Islamic State of Iraq and Syria-East Asia (ISIS-EA) sa isang joint operation sa Maguindanao.,"June 7, 2022  9:46am",https://www.philstar.com/pilipino-star-ngayon/probinsiya/2022/06/07/2186665/opisyal-ng-isis-east-asia-napatay-ng-militar-sa-maguindanao
"Mt. Bulusan, tuloy ang pag-aalburoto: 29 volcanic quakes naitala — Phivolcs","Tuluy-tuloy pa rin ang pag-aalburoto ng Mt. Bulusan sa Sorsogon matapos makapagtala ito ng 29 volcanic earthquakes sa nakalipas na 24 oras. Ayon sa Philippine Institute of Volcanology and Seismology (Phivolcs), nakapagtala rin sila ng isang phreatic explosion sa Mt. Bulusan na may 17 minuto ang haba at isang phrea­tic na pagputok na may 17 minuto ang haba at nagkaroon din ng ma­lakas na pagsingaw na may 150 metrong taas na napadpad sa hilagang-kanluran. Ayon sa Phivolcs, nitong nakalipas na linggo ay namamaga ang bulkan at nakataas pa rin ito sa Alert Level 1 status. Dulot nito, mahigpit na ipinagbabawal ng Phivolcs ang pagpasok ng sinuman sa apat na kilometrong (4 km) radius Permanent Danger Zone o PDZ at pagpasok nang walang pag-iingat sa 2 kilometrong Extended Danger Zone o EDZ sa gawing timog-silangan.  Pinagbabawal din ng Phivolcs ang pag­lipad ng anumang eroplano o aircraft malapit sa tuktok ng bulkan dahil sa inaasahang big­laang pagputok ng steam o phreatic explosions.",Tuluy-tuloy pa rin ang pag-aalburoto ng Mt. Bulusan sa Sorsogon matapos makapagtala ito ng 29 volcanic earthquakes sa nakalipas na 24 oras.,"June 7, 2022  12:00am",https://www.philstar.com/pilipino-star-ngayon/probinsiya/2022/06/07/2186572/mt-bulusan-tuloy-ang-pag-aalburoto-29-volcanic-quakes-naitala-phivolcs
Nagtangkang magpuslit ng P.8 milyong shabu: 3 drug suspect nasabat sa checkpoint sa Davao,"Tatlong drug suspect ang naharang ng mga awtoridad kasabay ng pagkakasabat ng may mahigit P.8 milyon halaga ng shabu sa boarder checkpoint papasok ng Davao City kamakalawa ng madaling araw. Nakilala ang mga suspek na sina Ferbandoz Socrates De Gorio, 41, residente ng Ma-a; Harsil B. Yanson, 42, at Joel Dalucanog, 49; kapwa residente ng Saloroha, Talomo, Davao City. Sa report ng Task Force Davao, nahuli sa Sirawan checkpoint, Toril District ang tatlong suspek na nagtangkang magpasok ng nasabing ilegal na droga dakong alas-1:15 kamakalawa ng madaling araw. Lulan ang tatlong suspect ng van papasok ng Davao City at nang inspeksyunin ng mga awtoridad ay nakuha sa kanila ang dalawang malalaking sachet ng shabu na may timbang na 50.4 gramo at tinatayang nagkakahalaga ng P806,400. Agad namang dinala sa Toril Police Station ang mga suspek at ang nakumpiskang ebidensya para sa tamang disposition at pagsasampa ng kaso.",Tatlong drug suspect ang naharang ng mga awtoridad kasabay ng pagkakasabat ng may mahigit P.8 milyon halaga ng shabu sa boarder checkpoint papasok ng Davao City kamakalawa ng madaling araw.,"June 6, 2022  12:00am",https://www.philstar.com/pilipino-star-ngayon/probinsiya/2022/06/06/2186399/nagtangkang-magpuslit-ng-p8-milyong-shabu-3-drug-suspect-nasabat-sa-checkpoint-sa-davao
"Lolo, inutas ng kapitbahay habang natutulog","Nasawi ang lolo matapos pagsasaksakin ng kanyang kapit-bahay sa bahagi ng Purok 7D, Barangay District 1, Cauayan City sa lungsod na ito makakalawa. Kinilala ng Cauayan City Police ang nasawi na si Magellan Durao, 60, isang laborer at residente ng nabanggit na lugar. Nakilala naman ang suspek na si Frederick Paccarangan alyas “Pendong:, 31, at kapitbahay ng napaslang na biktima. Ayon sa report, natutulog ang biktima, matapos makipag-inuman sa kanyang kamag-anak, nang katukin ng suspek ang pintuan ng kanilang bahay dakong alas-10:23 ng gabi. Agad umanong itinulak ng suspek ang biktima at pinagsasaksak bago ito mabilis na umalis. Sa salaysay sa pulisya ng isang 14-anyos na menor-de-edad, na apo ng biktima, muling bumalik  ang suspek na may dalang gas at sinilaban ang kwarto ng bahay. Dito na umano lumabas sa pinagtataguan ang bata, na nasa kabilang kuwarto, at humingi ng saklolo sa mga kapitbahay na nagtulung-tulong naman para agad maapula ang apoy. Isinugod pa sa pagamutan ang biktima subalit idineklara ito dead on arrival. Agad naman na nadakip ng Cauayan City Police ang suspek matapos makuhanan ng palihim na video ng apo ng biktima ang ginagawang pagkatay ng una sa kanyang lolo. Sinisiyasat pa ng pulisya ang motibo sa krimen.","Nasawi ang lolo matapos pagsasaksakin ng kanyang kapit-bahay sa bahagi ng Purok 7D, Barangay District 1, Cauayan City sa lungsod na ito makakalawa.","June 8, 2022  12:00am",https://www.philstar.com/pilipino-star-ngayon/probinsiya/2022/06/08/2186807/lolo-inutas-ng-kapitbahay-habang-natutulog
Manager ng pawnshop sa Aklan kinatay!,"Kalunus-lunos ang sinapit na kamatayan ng isang manager ng pawnshop nang matagpuang tadtad ng saksak sa iba’t ibang bahagi ng katawan kamakalawa ng umaga sa Kalibo, Aklan. Sa ulat ng Kalibo Police, dakong alas-9 ng umaga nang madiskubre ang bangkay ni Bonna Ambay, 23, manager ng RD Pawnshop sa Mabini St.,Barangay Poblacion, Kalibo Aklan. Natagpuan ng mga awtoridad ang isang pares ng itim na tsinelas, posas, tuwalya, coin purse, hand bag at kutsilyo sa pinangyarihan ng krimen. Itinuturing namang persons of interest ang security guard na nagngangalang Mark Archie Torrefiel, 31, ng Batan, Aklan.  Si Torrefiel ang huling guwardiya na naka-duty sa nasabing establisimyento. Sinabi ng isang opisyal ng pawnshop sa pulisya na buo ang vault ng tindahan at walang nawawala. Tinungo ng mga pulis ang bahay ni Torrefiel subalit wala na siya maging ang kanyang misis. Nakuha ng mga pulis ang service firearm ni Torrefiel sa isang puno malapit sa bahay nito. Hindi pa matukoy ng pulisya ang motibo sa pamamaslang.","Kalunus-lunos ang sinapit na kamatayan ng isang manager ng pawnshop nang matagpuang tadtad ng saksak sa iba’t ibang bahagi ng katawan kamakalawa ng umaga sa Kalibo, Aklan.","June 8, 2022  12:00am",https://www.philstar.com/pilipino-star-ngayon/probinsiya/2022/06/08/2186813/manager-ng-pawnshop-sa-aklan-kinatay
Higit P20 milyon napinsala sa pagsabog ng Mt. Bulusan,"Tinatayang umaabot sa mahigit P20-milyon ang halaga ng agrikultura ang napinsala sa pagsa­bog ng Bulkang Bulusan sa Sorsogon nitong Linggo. Ayon  sa Office of Civil Defense-Bicol (OCD-5), ang P20.2 mil­yong halaga ay may sukat na 2,683.40 ektarya ng lupang pang-agrikultura. Sinabi ni Jessar Adornado, OCD-5 assistant regional director, naitala ang mga pinsala sa tatlong munisipalidad ng Sorsogon partikular sa Casiguran, Juban, at Irosin. “DA-5 is closely monitoring and coordinating with the provincial disaster risk reduction management of Sorsogon and other affected municipalities. They also reported that the regional dairy production and technology center in Sorsogon City was initially designated as a primary livestock evacuation center,” ani Adornado. Dagdag pa ni Adornado,  kasalukuyang nasa “blue alert” ang  OCD-5 at ang Regional Disaster Risk Reduction and Management Council para sa pagde-deploy ng mga kinakailangang assets. Nasa 2,784 pamilya o 13,920 indibiduwal naman ang apektado ng ashfall at masangsang na amoy mula sa phreatic eruption ng Mt. Bulusan sa mga munisipalidad ng Juban at Irosin, habang 75 pamilya o 278 na indibidwal ang lumikas at kasalukuyang nanunuluyan sa Tughan eva­cuation center sa bayan ng Juban. Samantala, ikinabahala naman ng National Disaster Risk Reduction and Management Council (NDRRMC) ang supply ng tubig sa Juban, Sorsogon na kontaminado na ng abo dahil sa pagsabog ng Bulkang Bulusan. Ayon kay NDRRMC Spokesman Mark Timbal, nagkaroon ng problema sa patubig sa komunidad na spring water ang pinagkukunan dahil exposed ito at nahaluan ng abo. Sinabi ni Timbal na nag-deploy na ang lokal na pamahalaan ng water tankers upang magbigay ng suplay ng tubig sa mga apektadong komunidad. Namahagi rin ang isang pribadong sektor  at  Philippine Red Cross ng bottled water. Sa kabila nito, ma­nageable pa rin sa level ng LGU ang sitwasyon kaya hindi pa kailangan ang pagdedeklara ng state of calamity.",Tinatayang umaabot sa mahigit P20-milyon ang halaga ng agrikultura ang napinsala sa pagsa­bog ng Bulkang Bulusan sa Sorsogon nitong Linggo.,"June 8, 2022  12:00am",https://www.philstar.com/pilipino-star-ngayon/probinsiya/2022/06/08/2186816/higit-p20-milyon-napinsala-sa-pagsabog-ng-mt-bulusan
"Trak ng munisipyo rumagasa: 9-anyos at dalagita, patay","Kapwa dead-on-arrival ang 9- anyos na batang lalaki at 16-anyos na dalagita matapos mabangga ng rumaragasang pick-up truck na pagmamay-ari ng lokal na pamahalaan ng Ca­tanduanes sa kahabaan ng national highway ng Brgy. Bislig ng bayang ito, kamakalawa ng tanghali. Itinago na lamang ng pulisya sa mga pangalang “Alvin” at “Anna” ang mga biktima sa pakiusap umano ng kanilang pamilya, kapwa residente ng naturang barangay. Sumuko naman sa mga rumespondeng pulis ang nakasagasang driver na si Marlon Zafe, 32, ng Brgy. Gogon Centro, Virac, Catanduanes. Ayon sa ulat, dakong alas-12:30 ng tanghali mula sa bayan ng Pandan patungong Virac mabilis na binabagtas ng Toyota Hilux (A7 B765) ang kahabaan ng highway nang mawalan ng kontrol sa manibela ang driver na si Zafe kaya mabilis na kumabila ng linya at binangga ang nagbibisikletang batang si Alvin. Sa kamalasan, inararo rin ng naturang truck, may 10 metro ang distansya, ang dalagitang si Anna na naglalakad lamang sa tabi ng kalsada. Sinubukan pang isugod sa JMA District Hospital ng mga tauhan ng MDRRMO-San Andres ang dalawang biktima pero kapwa hindi na uma­bot nang buhay.","Kapwa dead-on-arrival ang 9- anyos na batang lalaki at 16-anyos na dalagita matapos mabangga ng rumaragasang pick-up truck na pagmamay-ari ng lokal na pamahalaan ng Ca­tanduanes sa kahabaan ng national highway ng Brgy. Bislig ng bayang ito, kamakalawa ng tanghali.","June 7, 2022  12:00am",https://www.philstar.com/pilipino-star-ngayon/probinsiya/2022/06/07/2186569/trak-ng-munisipyo-rumagasa-9-anyos-dalagita-patay
"Machine operator nabagsakan ng yero, lasog","Dead-on-the-spot ang 22-anyos na operator ng roll forming machine matapos na askidenteng mabagsakan ng rolyo ng yero sa isang factory sa Sto. Tomas City noong Sabado ng hapon. Kinilala ang nasawi sa aksidente na si John Lloyd Maano, taga-Poblacion, San Pascual, Batangas. Sa inisyal na imbestigasyon, dakong alas-2:30 ng hapon, habang nagtatrabaho ang biktima sa nasabing establisimyento bilang machine operator kasama ang mga katrabaho niya at tinutulak nila ang trolley na may kargang isang rolyo ng color roof nang aksidente umanong nakalas ang trolley mula sa railings. Sa kamalasan, bumagsak ang rolyo ng color roof sa ulo ng biktima na naging sanhi ng kanyang agarang kamatayan. Wala pang pahayag ang pamunuan ng nasabing establisimyento sa insidente.",Dead-on-the-spot ang 22-anyos na operator ng roll forming machine matapos na askidenteng mabagsakan ng rolyo ng yero sa isang factory sa Sto. Tomas City noong Sabado ng hapon.,"June 6, 2022  12:00am",https://www.philstar.com/pilipino-star-ngayon/probinsiya/2022/06/06/2186396/machine-operator-nabagsakan-ng-yero-lasog
Wage hike sa 14 rehiyon ipatutupad ngayong Hunyo — DOLE,"Inanunsyo ng Department of Labor and Employment (DOLE) na 14 mula sa 17 rehiyon sa bansa ang inaasahang tatanggap na ng “wage increase” bago magtapos ang termino ni Pangulong Rodrigo Duterte. Ayon kay Labor Secretary Silvestre Bello kahapon, ang wage orders na inisyu ng 14 Regional Tripartite Wages and Productivity (RTWPBs) ay epek­tibo na ngayong Hunyo. Sinabi ni Bello na ang inaprubahan ang dagdag-sahod ng RTWPBs na nasa P30-P110 na magbebenepisyo sa milyun-milyong manggagawa sa buong bansa. Pinuri niya ang RTWPBs sa aksyong ginawa para sa mga wage petitions. Aniya, unang tatanggap ng salary adjustment ay ang mga manggagawa mula sa National Capital Region (NCR) alinsunod sa inaprub na wage hike order na P33 na magsisimula sa Hunyo 14. Ang minimum wage rate sa NCR ay magiging P570 na para sa mga manggagawa sa non-agriculture sector at P533 sa agriculture sector.   Sa Cordillera Administrative Region (CAR), P50-P60 ang pay hikes simula sa Hunyo 14 kaya magi­ging P380 ang minimum wage dito at tataas pa ng hanggang P400 sa Enero 1, 2023. Ang kasambahay ay magiging P4,500 na rin ang suweldo sa buong rehiyon. Sa Ilocos Region, ang bagong minimum wage rate ay mula P372 hanggang P400. Ang P60-P90 pay hike ay ipatutupad sa dalawa hanggang tatlong tranches, simula bukas, Hunyo 6. Ang minimum wage sa domestic workers ay umakyat din sa P5,000.    Sa Hunyo 8, ang bagong minimum wage na P400-P420 ay ipatutupad sa Cagayan Valley at ang kasambahay dito ay may P1,000 wage hike kaya magiging P5,000 na ang kanilang buwang suweldo. Sa Central Luzon, ina­prub ang P40-wage hike sa mga workers na ibibigay sa dalawang tranches sa magkakaibang sektor. Dito, ang new minimum wage ay magiging P414-P460 sa rehiyon habang sa Aurora province ay P344-P409.    Sa Calabarzon, ang new minimum wage ay P390-P470 sa non-agriculture sector; P350-P429 sa agriculture sector; at P350 sa retail and service establishments na may hindi hihigit sa 10 empleyado. Tatanggap din ng P35 pay hike ang MIMAROPA workers simula Hunyo 10 kaya magiging P329 na ang bagong minimum wage sa mga negosyo o establisimyento na may mababa sa 10 workers at P355 sa may 10 o higit pang manggagawa. Ang monthly wage rate ng domestic workers ay magi­ging P4,500. Sa Bicol, ang bagong suweldo ay P365 sa lahat ng sector matapos ma-aprub ang P55-pay hike na ibibigay sa 2 tranches simula Hunyo 18 at sa Disyembre 1. Ang Kasambahay ay tatanggap ng P1,000-P1,500 wage hike kaya magiging P4,000 na ang buwanang sahod.  Tatanggap naman ng bagong suweldo na P410-P450 ang mga manggagawa ng private sector sa Western Visayas habang ang monthly pay ng domestic workers ay magiging P4,500 simula kahapon. Sa Central Visa­yas, ang bagong mini­mum wage ay P382-P435, P500 pay hike sa Kasambahay kaya magiging P5,500 ang kanilang buwanang suweldo sa chartered cities at first class municipalities habang P4,500 sa mga mumicipalities na epektibo na sa Hunyo 14.       Sa Northern Mindanao, ang minimum wage ay magiging 378-P405 na ibibigay sa 2-tranches. Unang tranche ay P25 na epektibo sa Hunyo 18 habang and 2nd tranche na P15-P22 ay sa Disyembre 16. Ang mga kasambahay ay tatanggap ng P4,500 sa cities at first class municiplaities habang P3,500 sa mga munisipalidad.  Samantala sa Davao Region, nasa P47 ang pay hike na ibibigay sa 2-3 tranches simula sa Hunyo 19. Magiging P438 ang arawang suweldo sa agriculture sector, P443 sa non-agriculture at P443 sa retail/service establishments na may hindi hihigit sa 10 empleyado. Magiging P4,500 ang suweldo ng Davao region.  Sa SOCCSKSARGEN, P32-wage increase ang ipatutupad sa 2 tranches, sa Hunyo 9 at sa Sept. 1. Papatak ang minimum wage rate sa rehiyon ng P368 para sa non-agriculture sector at P347 sa agriculture/service/retail establishments.  Sa Caraga, epektibo ang daily minimum wage rate na P350 sa Butuan City ngayong araw at sa Agusan del Norte, Agusan del Sur, at Surigao del Sur; habang ang umento sa Dinagat Islands at Surigao del Norte, kabilang ang Siargao Islands ay ibibigay sa 2-tranches, isa sa Hunyo 6 at ika-2 sa Septyembre 1.",Inanunsyo ng Department of Labor and Employment (DOLE) na 14 mula sa 17 rehiyon sa bansa ang inaasahang tatanggap na ng “wage increase” bago magtapos ang termino ni Pangulong Rodrigo Duterte.,"June 6, 2022  12:00am",https://www.philstar.com/pilipino-star-ngayon/probinsiya/2022/06/06/2186401/wage-hike-sa-14-rehiyon-ipatutupad-ngayong-hunyo-dole
Tanod patay sa outing sa Taal Lake,"Nauwi sa trahedya ang masaya sanang outing ng mga barangay workers matapos na masawi ang kanilang kasamang barangay tanod nang malunod habang lumalangoy sa may Taal Lake sakop ng lungsod ng Lipa noong Sabado ng umaga. Kinilala ang biktimang si Edwino Manzanaris, 47-anyos, ng Barangay Marauoy, Lipa City.  Sa inisyal na imbestigasyon, bandang alas-10 ng umaga nang magtungo ang biktima at kanyang mga kasamahan sa barangay sa lawa ng Sitio Tagbakin, Barangay Halang para mag-swimming.  Sumakay ang biktima at kanyang dalawang kasama sa balsa bago nagtungo sa lawa. Sa puntong iyon ay tumalon sa lawa ang biktima para lumangoy pero hindi na lumutang pa kaya’t agad na humingi ng saklolo ang kanyang mga kasama.  Bandang alas-11 na ng umaga nang matagpuang walang malay ang biktima sa may salabay sa ilalim ng lawa.  Agad na iniahon ang biktima sa lawa pero wala na siyang buhay kaya’t nagdesisyon na ang pamil­yang dalhin ang kanyang labi sa San Fernando Funeral Homes sa Lipa.",Nauwi sa trahedya ang masaya sanang outing ng mga barangay workers matapos na masawi ang kanilang kasamang barangay tanod nang malunod habang lumalangoy sa may Taal Lake sakop ng lungsod ng Lipa noong Sabado ng umaga.,"June 6, 2022  12:00am",https://www.philstar.com/pilipino-star-ngayon/probinsiya/2022/06/06/2186397/tanod-patay-sa-outing-sa-taal-lake
"2 Indian hinoldap na, binaril pa sa Rizal","Dalawang Indian national ang sugatan nang holdapin at barilin ng isang armadong lalaki sa Taytay, Rizal kamakalawa. Kasalukuyan nang nilalapatan ng lunas sa ‘di natukoy na pagamutan ang mga biktimang nakilala lang na sina Hardeep Singh at Jai­deep Singh-Gill dahil sa tinamong mga tama ng bala sa kanilang katawan. Samantala, nakatakas ang suspek na inilarawan lamang na may taas na 5’4” at nakasuot ng pulang t-shirt.  Bigo ang mga testigo na makilala ang salarin dahil sa suot nitong itim na helmet. Batay sa ulat ng Taytay Municipal Police, alas-10:10 ng umaga, kasalukuyan umanong naniningil ng pautang ang mga biktima sa Burma St., Blk 23, Purok 8, Floodway B, Bagong Pag-Asa, Brgy. Santa Ana nang lapitan sila ng salarin, tutukan ng baril at holdapin. Hindi pa nasiyahan, binaril pa ng suspek ang mga biktima bago mabilis na tumakas tangay ang kanilang pera. Kaagad namang naisugod sa pinakamalapit na pagamutan ang mga biktima upang malunasan.","Dalawang Indian national ang sugatan nang holdapin at barilin ng isang armadong lalaki sa Taytay, Rizal kamakalawa.","June 5, 2022  12:00am",https://www.philstar.com/pilipino-star-ngayon/probinsiya/2022/06/05/2186191/2-indian-hinoldap-na-binaril-pa-sa-rizal
"‘Most wanted’ ng Tondo, timbog sa Cavite","Nalambat ng pulisya ang isang 22-an­yos na “most wanted person” ng Tondo sa Maynila sa ikinasang pagsalakay ng mga awtoridad kamakalawa ng hapon sa Cavite City. Kinilala ang naarestong suspek na si Randy Sunga Dela Cruz, 22- anyos, residente ng 734 Lecheros Street, Brgy. 61 Zone 5, Tondo, Manila. Sa imbestigasyon ng pulisya, nakipag-coordinate sa Cavite City Police ang Manila Police District matapos makatanggap ng impormasyan na namataan sa Lupang Banal, Brgy. 6, Cavite City ang suspek. Bitbit ng arresting team ang kopya ng warrant of arrest na inisyu ni Judge Jacqueline Martin-Balictar, presiding judge ng Regional Trial Court-Branch 9, sa Manila City para sa kasong 2-counts ng theft nang isagawa ang pagsalakay sa pinagtataguan ng suspek. Sa pangunguna ni Police Major Edward G. Samonte at ng Cavite City Police, hindi na nakapalag ang suspek nang masorpresa sa paglusob ng mga operatiba sa Brgy. 6 ng naturang lungsod.",Nalambat ng pulisya ang isang 22-an­yos na “most wanted person” ng Tondo sa Maynila sa ikinasang pagsalakay ng mga awtoridad kamakalawa ng hapon sa Cavite City.,"June 6, 2022  12:00am",https://www.philstar.com/pilipino-star-ngayon/probinsiya/2022/06/06/2186398/most-wanted-ng-tondo-timbog-sa-cavite
Barong-barong nasunog: 2-anyos natusta,"Kalunus-lunos ang sinapit ng isang 2-anyos na batang lalaki matapos matusta nang lamunin ng apoy ang kanilang bahay kamakalawa ng hapon sa Brgy. Sabang, Dasmariñas City. Sunog na sunog ang buong katawan ng paslit na biktima nang matagpuan ng mga bumbero na nakilalang si John Lloyd Gonzales. Sa nakalap na ulat mula kay P/Staff Sgt. Gilbert Santos ng Dasmariñas Police, dakong alas-4 ng hapon nang magsimulang sumiklab ang apoy sa maliit na bahay ng pamilya ng biktima na nakatirik sa gilid ng Presaris High School sa Brgy. Sabang. Sa salaysay ni  Hannah Mae Ponce, 18-an­yos, natutulog umano silang tatlong magkakapatid kasama ang biktima at ang isa pang 3-anyos na kapatid nang bigla siyang naalimpungatan nang makaamoy ng usok. Laking gulat niya nang makitang naglalagablab na ang apoy sa loob ng kanilang barong-barong. Sa pagkataranta ni Ponce, ang katabing kapatid lamang niya na 3-anyos ang nabuhat nito palabas ng bahay. Saka lamang umano nito naalala na naiwan ang biktima sa loob. Babalikan pa umano sana niya ito subalit malaki na ang apoy at halos tupok na ang nasabing barong-barong. Inaalam pa ni Fire Officer 3 Joevic Manalo, officer-in-charge ng Bureau of Fire sa Dasmariñas ang pinagmulan at sanhi ng sunog na tumagal din ng may mahigit sa isang oras bago tuluyang naa­pula.","Kalunus-lunos ang sinapit ng isang 2-anyos na batang lalaki matapos matusta nang lamunin ng apoy ang kanilang bahay kamakalawa ng hapon sa Brgy. Sabang, Dasmariñas City.","June 7, 2022  12:00am",https://www.philstar.com/pilipino-star-ngayon/probinsiya/2022/06/07/2186565/barong-barong-nasunog-2-anyos-natusta
Drug den sa Bulacan ni-raid: 5 arestado,"Limang katao ang nasakote nang maaktuhang gumagamit ng shabu nang salakayin ng mga awtoridad ang isang bahay na hinihinalang drug den sa Barangay Mercado ng bayang ito, kamakalawa ng madaling araw. Ayon sa ulat kay Col. Charlie Cabradilla, acting Bulacan provincial director, kinilala ang mga naaresto na sina John Emmanuel Dela Cruz, Romualdo De Leon, Eduar­do Baltazar, Randy Espiritu at Manuel Dela Cruz; kapwa ma­ngingisda at residente ng nasabing barangay. Sa ulat ni P/Maj. Neil Cruzado, acting chief of police ng Hagonoy, may natanggap na impormas­yon ang mga awtoridad na nagbebenta ng shabu ang mga suspek na si Dela Cruz kaya agad nilang sinalakay ang bahay na ginagawang drug den sa naturang barangay dakong alas-2 ng madaling araw. Nakabili kay Dela Cruz ang isang operatiba na nagpanggap na buyer ng shabu sa halagang P500 sa mismong bahay nito. Nang magkaabutan na, dito na lumutang at sumalakay ang iba pang pulis hanggang sa masakote ang lima. Nasamsam sa lugar ang 2-plastic sachet ng shabu na naglalaman ng 26.1 gramo at may halagang P177,4480; mga paraphernalia at buy-bust money.","Limang katao ang nasakote nang maaktuhang gumagamit ng shabu nang salakayin ng mga awtoridad ang isang bahay na hinihinalang drug den sa Barangay Mercado ng bayang ito, kamakalawa ng madaling araw.","June 5, 2022  12:00am",https://www.philstar.com/pilipino-star-ngayon/probinsiya/2022/06/05/2186185/drug-den-sa-bulacan-ni-raid-5-arestado
110 nalambat sa police ops sa Bataan,"Umabot sa 110 indibidwal na pawang sangkot sa iba’t ibang krimen ang naaresto kaugnay sa isang linggong pagpapatupad ng pulisya sa kanilang Simulta­neous Anti-Criminality Law Enforcement Operation (SACLEO) sa lalawigang ito. Sa ulat ni Bataan Police Director Col. Romell Velasco kay Central Luzon Police director Brig. Gen. Matthew Baccay, 26 sa naturang bilang ay pawang drug suspect na nadakip sa mga serye ng ikinasang buy-bust operation ng pulisya sa mga bayan ng Abucay, Bagac, Dinalupihan, Hermosa, Orani, Orion, Pilar, Samal at Balanga City. Habang 13 naman sa mga nadakip ay mga “Most Wanted Persons” na sangkot sa iba’t ibang kaso ng krimen sa natu­rang lugar. Sampung katao naman ang naaresto sa paglabag sa anti-Illegal logging law, habang 18 ang nadakip sa anti-illegal gambling operations. Dalawang loose fire­­arms o hindi mga lisensiyadong mga baril ang nakumpiska sa Dinalupihan at Hermosa at tatlong baril din ang boluntaryong isinurender ng mga may-ari nito sa pagpapatupad ng “Oplan Katok” ng PNP sa Bagac at Samal.",Umabot sa 110 indibidwal na pawang sangkot sa iba’t ibang krimen ang naaresto kaugnay sa isang linggong pagpapatupad ng pulisya sa kanilang Simulta­neous Anti-Criminality Law Enforcement Operation (SACLEO) sa lalawigang ito.,"June 5, 2022  12:00am",https://www.philstar.com/pilipino-star-ngayon/probinsiya/2022/06/05/2186187/110-nalambat-sa-police-ops-sa-bataan
2 plantasyon ni-raid sa Benguet: P1.2 milyong marijuana winasak,"Nasa P1.2 milyon na halaga ng marijuana plants ang nakumpiska at sinira ng mga awtoridad kasunod ng isi­nagawang pagsalakay sa dalawang plantasyon nito sa Kibungan, Benguet kamakalawa. Ang nasabing operasyon ng mga awtoridad ay isinagawa sa magkahiwalay na lugar sa Sitio Todag, Tacadang sa bayan ng Kibungan. Unang nadiskubre ng mga awtoridad ang nasa 320 na marijuana seedlings na nakatanim sa 30 square meters na lote na tinatayang nasa P12,800 ang halaga habang nasa 10 kilo na tuyong dahon ng marijuana na nagkakahalaga ng P1.2 milyon ang nakuha pa sa hiwalay na lugar. Nabigo naman na madakip ang mga nagtanim o nagmamay-ari sa mga marijuana matapos walang maabutan ang mga awtoridad sa nasabing liblib na lugar. Ang pagkadiskubre sa mga taniman ng marijuana ay mula na rin sa tulong ng ilang residente sa lugar.","Nasa P1.2 milyon na halaga ng marijuana plants ang nakumpiska at sinira ng mga awtoridad kasunod ng isi­nagawang pagsalakay sa dalawang plantasyon nito sa Kibungan, Benguet kamakalawa.","June 5, 2022  12:00am",https://www.philstar.com/pilipino-star-ngayon/probinsiya/2022/06/05/2186192/2-plantasyon-ni-raid-sa-benguet-p12-milyong-marijuana-winasak
Calamansi farmer pinatay sa loob ng bahay,"Patay ang isang magsasaka ng kalamansian makaraang barilin sa ulo ng hindi pa nakikilalang salarin sa Barangay Las Piñas ng bayang ito noong Biyernes ng hapon. Ayon sa Peñaranda Police, namatay agad ang biktima na si Noel Legaspi Padilla, 56-an­yos, may-asawa ng nasabing barangay dahil sa tinamong tama ng punglo sa ulo. Nabatid sa pulisya na itinawag sa kanilang istasyon ang insidente bandang alas-2:30 ng hapon o 30-minuto makaraang matagpuan ang nakabulagtang biktima ng kanyang pinsan na si Alfredo Padilla Manahan, 53, isa ring magsasaka ng nasabing barangay. Nabatid na may sad­ya umano si Manahan sa nakatatanda nitong pinsan kaya pinuntahan sa bahay nito sa loob ng calamansi farm nang hindi sinasadyang ma­diskubre ang bangkay ng huli. Inaalam pa ng pulis­ya ang motibo sa krimen at posibleng may kagagawan nito.",Patay ang isang magsasaka ng kalamansian makaraang barilin sa ulo ng hindi pa nakikilalang salarin sa Barangay Las Piñas ng bayang ito noong Biyernes ng hapon.,"June 5, 2022  12:00am",https://www.philstar.com/pilipino-star-ngayon/probinsiya/2022/06/05/2186190/calamansi-farmer-pinatay-sa-loob-ng-bahay
"3-anyos na-trap sa sunog sa Cebu, patay","Tatlong taong gulang na batang lalaki ang nasawi makaraang makulong ng apoy sa loob ng nasusunog nilang tahanan sa Alonguinsan, Cebu nitong Biyernes ng gabi. Kinilala ang biktima na si Isaac Pantin na halos hindi na makilala sa matinding sunog na tinamo sa katawan. Nagawa namang ma­kaligtas ng 8-anyos nitong kapatid na tinago sa pangalang Boy at 11-anyos nilang tiyuhin mula sa nasusunog nilang tahanan pero naiwan sa loob si Isaac at na-trap sa naglalagablab na apoy. Ang 11-anyos na bata ay kapatid ng ina nina Isaac na si Niña Marie Pantin, 28 taong gulang. Base sa report ng Cebu Fire Marshal, bandang alas-alas-8:27 ng gabi nang magsimulang tupukin ng apoy ang ta­hanan ng mga biktima sa Upper Poblacion, Alonguisan. Sa imbestigasyon, ang tatlong bata ay naiwan dahil manganganak na si Niña Pantin, ina ng magkapatid na Isaac at Boy matapos humilab ang tiyan nito at isinugod sa Birthing Center sa kanilang lugar. Nabatid na inutusan si Boy na mag-init ng tubig nang sumakit ang tiyan ng ina, ilang minuto bago isinugod sa isang Birthing Center sa kanilang lugar. Ipinalalagay ng mga arson investigators na posibleng naiwang nakabukas ang gas stove na siyang pinagmulan ng sunog. Naapula naman ang apoy matapos na magresponde ang mga bumbero bandang alas-9:30 ng gabi o mahigit isang oras matapos na sumiklab ang sunog.","Tatlong taong gulang na batang lalaki ang nasawi makaraang makulong ng apoy sa loob ng nasusunog nilang tahanan sa Alonguinsan, Cebu nitong Biyernes ng gabi.","June 5, 2022  12:00am",https://www.philstar.com/pilipino-star-ngayon/probinsiya/2022/06/05/2186189/3-anyos-na-trap-sa-sunog-sa-cebu-patay
"10 fratmen sangkot sa hazing sa estudyante, timbog","Sampung miyembro ng fraternity na responsable umano sa pagkamatay ng isang bagong recruit na senior high school dahil sa hazing ang naaresto matapos ang ikinasang serye ng pagsalakay ng mga awtoridad sa kanilang mga pinagtataguan sa Laguna, iniulat ng pulisya kahapon. Ayon kay P/Col. Cecilio Ison Jr., director ng Laguna Provincial Police Office, nasakote ang mga suspect na sina Leo Sandro Duco, 20; Paulo Lacaocao, 23; Kevin Perez, 23; Jerwin Caraig, 25; Osama Sotomayor, 20 sa follow-up operations ng pulisya Brgy. San Juan, Kalayaan. Sumunod namang nasakote sa nasabi ring barangay ang iba pang suspek na sina Johndel Ponce, 26, telecoms site engineer; Art Jay Nadal, 19; Wilson Maes­trado, 31; Kris Jairo Cabiscuelas, 25, at Kirby Ga­lero, 23. Ang mga dinakip ay pawang kasapi sa Tau Gamma Phi Fraternity na itinurong sangkot sa pagkamatay noong Marso 20, 2022 sa Brgy. San Juan ng biktimang si Reymarc Rabutazo, 18-anyos, isang senior high school student ng Purok 1 C, Brgy. Longos, Kalayaan. Ang biktima ay nasawi dahil sa rami ng tinamong pamamaga ng katawan at pamumuo ng dugo matapos mahampas ng matigas na bagay sa sinasabing initiation rites ng fraternity. Ang mga suspek ay inaresto sa bisa ng warrant of arrest na inisyu ng Regional Trial Court (RTC) Branch 28 sa Sta Cruz, Laguna kaugnay ng paglabag sa Anti-Hazing Act of 2018 o ang Republic Act (RA) 11053. Matatandaan na ang iba pang mga kasamahan sa fraternity ng mga suspect na sina Simeon Rabin Mercado Jr, Chairman; Richard Dimaranan Jr, Vice-Chairman–Internal at  Vernon Rabutazo (master wielder of the whip –external) na pawang mga opisyal ng Tau Gamma Phi Fraternity–Kalayaan Council ay una nang kinasuhan ng paglabag sa Anti-hazing Act noong Mayo 4, 2022.","Sampung miyembro ng fraternity na responsable umano sa pagkamatay ng isang bagong recruit na senior high school dahil sa hazing ang naaresto matapos ang ikinasang serye ng pagsalakay ng mga awtoridad sa kanilang mga pinagtataguan sa Laguna, iniulat ng pulisya kahapon.","June 5, 2022  12:00am",https://www.philstar.com/pilipino-star-ngayon/probinsiya/2022/06/05/2186188/10-fratmen-sangkot-sa-hazing-sa-estudyante-timbog
2 tiklo sa pagtatanim ng P.4 milyong marijuana,"Dinakip ng mga awtoridad ang dalawang katao habang nasamsam naman ang mahigit sa P400,000.00 na malalaking puno ng marijuana sa Barangay Babuyan Claro Island, Calayan sa lalawigang ito kamakalawa. Kinilala ni P/Capt Isa­belita Gano, Information Officer ng Cagayan Police Provincial Office (CPPO) ang mga nadakip na dalawang suspek na sina Erizald Rosales at Rodrigo Linsangan Jr., kapwa residente sa nasabing lugar. Napag-alaman na unang nakatanggap ng report ang Calayan PNP kaugnay sa paggamit ng dalawang suspek ng droga kabilang na ang mga malalaking puno ng marijuana na nakatanim sa likurang bahagi ng bahay ni Rosales. Dahil dito, agad nag­latag ng operasyon ang pulisya matapos makumpirma ang nasabing report na nagresulta naman sa pagkadakip ng dalawang mga suspek. Nakuha ng mga awtoridad ang 15 malala­king puno na nakatanim na marijuana na mahigit sa 3 kilo ang timbang. Agad isinailalim sa Inquest Proceedings ang mga nadakip na suspek dahil sa paglabag sa Art. II sec 16 at 11 ng Republic Act 9165.","Dinakip ng mga awtoridad ang dalawang katao habang nasamsam naman ang mahigit sa P400,000.00 na malalaking puno ng marijuana sa Barangay Babuyan Claro Island, Calayan sa lalawigang ito kamakalawa.","June 4, 2022  12:00am",https://www.philstar.com/pilipino-star-ngayon/probinsiya/2022/06/04/2186009/2-tiklo-sa-pagtatanim-ng-p4-milyong-marijuana
6 big-time ‘tulak huli sa P2.4 milyong drug ops,"Umaabot sa P2.4-milyong halaga ng sha­bu ang nasamsam matapos masakote ang anim na pinaghihinalaang big-time drug pushers sa buy-bust operation sa Bacolod City, Negros Occidental kamakalawa. Sa report na tinanggap ni PNP Officer-in-Charge P/Lt. Gen. Vicente Danao Jr., unang nabitag ang mga  suspect na sina Jason Oximer Javelosa alyas “May”, 30-anyos; John Vergel Rejas Orquia alyas “Toki”, 22, at John Matthew Orquia Tolbo alyas “JunJun”, 25. Ang tatlo nahuli sa buy-bust operation na inilunsad ng Station Drug Enforcement Team at Intelligence operatives ng Bacolod City Police dakong ala-1:05 ng madaling araw sa Rosario Heights Subdivision, Brgy. Mansili­ngan, Bacolod City. Nakumpiska mula sa mga suspect ang 14 sachet ng shabu na tumitimbang ng 300 gramo na nagkakaha­laga ng P2.1 milyon at buy-bust money. Sa isa pang operasyon dakong ala-7:24 ng gabi nang masakote ng mga buy-bust operation sa Purok Lubi, Brgy. 3, Bacolod City sina James Patrick Milliam de Asis alyas “Soysoy”, 33, isang High Value Target (HVT sa drug war; Neft Nolie Pedrajas alyas “Bigboy”, 33, at Kim Sinining, 37. Nasamsam mula sa mga ito ang 55 gramo ng shabu na nagkakahalaga naman ng P374,000 at mga drug paraphernalias.","Umaabot sa P2.4-milyong halaga ng sha­bu ang nasamsam matapos masakote ang anim na pinaghihinalaang big-time drug pushers sa buy-bust operation sa Bacolod City, Negros Occidental kamakalawa.","June 5, 2022  12:00am",https://www.philstar.com/pilipino-star-ngayon/probinsiya/2022/06/05/2186182/6-big-time-tulak-huli-sa-p24-milyong-drug-ops
Surigao del Sur nilindol ng 5.6 magnitude,"Inuga ng 5.6 magnitude na lindol ang Cagwait, Surigao del Sur kahapon ng umaga. Ayon sa Philippine Institute of Volcanology and Seismology (Phivolcs), dakong alas-2:54 ng umaga nang maramdaman ang lindol na tectonic ang origin at may lalim ng lupa na 16 kilometro. Bunga nito, naramdaman ang lakas ng lindol sa Intensity IV sa Cagwait, Bayabas at San Agustin, sa Surigao del Sur habang naramdaman naman ang Intensity III sa Bislig City, Surigao del Sur, Rosario, Agusan del Sur. Ayon sa Phivolcs, naitala rin ang Instrumental Intensity III sa Tandag City, Surigao del Sur; Nabunturan, Davao de Oro; Instrumental Intensity II sa Bislig City, Surigao del Sur; Cabadbaran City, Agusan del Norte at Ins­trumental Intensity I sa Gingoog City, Misamis Oriental; Malaybalay City, Bukidnon; Surigao City; Abuyog, Leyte; Malungon, Sarangani. Ayon sa Phivolcs, asahan na ang pagkakaroon ng mga aftershocks matapos ang lindol. Maaaring may mga napinsala umanong ari-arian sa malakas na pag-uga.","Inuga ng 5.6 magnitude na lindol ang Cagwait, Surigao del Sur kahapon ng umaga.","June 4, 2022  12:00am",https://www.philstar.com/pilipino-star-ngayon/probinsiya/2022/06/04/2186008/surigao-del-sur-nilindol-ng-56-magnitude
Titser sibak sa ‘sexual abuse’ sa 3 estudyante,"Isang lalaking guro ng mataas na paaralan ang sinibak sa serbisyo matapos na mapatunayang nang-abusong seksuwal sa tatlong lalaking estud­yante nito noong 2018 sa lungsod na ito. Kinilala ng Department of Education (DepEd) ang tinanggal sa serbisyo na si Franco Arañas, guro ng New Cabaan National High School. Si Arañas ay napatunayang guilty sa “grave misconduct” dahil sa pangmomolestya sa kanyang tatlong menor-de-edad na estudyante. Naglabas ng hatol na “immediate dismissal” sa government service ang DepEd (DepEd) laban kay Arañas noong Mayo 12, 2022, alinsunod sa Rules of Procedure ng kagawaran sa mga kasong administratibo. “Arañas’ dismissal from service is a success for the minor victims and for all those who believed and supported them the past several years,” pahayag ni Preda Foundation Exe­cutive Director Emmanuel Drewery. Sa isang desisyon na may petsang Oct. 7, 2021, tinukoy ni DepEd Region 3 Director May Eclar na nagkulang si Arañas sa pagsunod sa mga ipinatutupad na pamantayan na inaasahang ipakikita nito bilang “educator” o panga­lawang magulang ng kanyang mga estudyante at bilang isang pampublikong kawani. Nabatid na isiniwalat at isinalaysay ng tatlong kabataang estudyante ang pang-aabusong seksuwal na ginawa sa kanila ng nasabing guro sa dalawang magkahiwalay na insidente sa loob ng Sunshine Hotel sa Olongapo City. Ayon sa mga biktima, pinuwersa umano sila ng guro para sa “oral at anal sex”. Pinabulaanan naman ni Arañas ang mga aku­sasyon at iginiit na nasa trabaho siya at dumalo sa isang party sa mga petsang tinukoy ng mga biktima na sila ay minolestiya. Sa kabila nito, hindi pinaniwalaan ng DepEd ang alibi ng guro dahil sa kabiguan din nitong maglabas ng pruweba na wala siya sa “scene of the crime” nang maganap ang pang-aabuso. Ang kasong administratibo laban kay Arañas ay naisampa noong Marso 2019 at gumulong ang pagdinig nito hanggang sa lumabas ang hatol na pagkakasibak sa kanya. Ang dismissal ni Arañas ay may katapat na parusang pagkakansela sa kanyang lisensya bilang guro, pagkawala ng retirement benefits nito at pagkakatanggal sa serbisyo sa gobyerno.",Isang lalaking guro ng mataas na paaralan ang sinibak sa serbisyo matapos na mapatunayang nang-abusong seksuwal sa tatlong lalaking estud­yante nito noong 2018 sa lungsod na ito.,"June 6, 2022  12:00am",https://www.philstar.com/pilipino-star-ngayon/probinsiya/2022/06/06/2186400/titser-sibak-sa-sexual-abuse-sa-3-estudyante
"‘Gun-for-hire’ sangkot sa serye ng pagpatay sa Laguna, natimbog","Isang miyembro ng gun-for-hire group na sangkot sa serye ng pagpatay ng iba’t ibang indibiduwal noong 2004 at 2020 ang nadakip ng mga awtoridad sa ikinasang pagsalakay sa Kanluran, Sitio Majada In-Housing, Brgy. Canlubang, Calamba City, Laguna. Ayon kay Col.Marlon Santos, director ng Criminal Investigation and Detection Group-Calabarzon, nagkasa ng operasyon ang CIDG-4A operatives bitbit ang search warrant na inisyu ni Presiding Judge Glenda R. Mendoza-Ramos, ng RTC Branch 36, sa Calamba City, Laguna laban sa akusadong si Hilario Fajardo Mabaga Sr., alias “Larry” o “Bente Uno”, sa pinagtataguan nito sa nasabing lugar. Hindi na nakapalag si Mabaga nang masorpresa ng raiding team at nakumpiska sa kanyang pag-iingat ang isang caliber .45 pistol, steel magazine at mga bala. Si Mabaga ay kilala umanong kasapi ng kilabot na “Ireneo Fajardo Group” na responsible sa gun-for-hire, kidnap-for-ransom, robbery/hold-up, illegal gambling at illegal drug activities na nag-o-operate sa Una at Ikalawang Distrito ng Laguna. Sinabi pa ng pulisya na si Mabaga na tinaguriang “Most Wanted Person” ng Region 4-A na may bounty reward na P100,000 ay dati nang naaresto noong 2004 sa Barangay Bawi, Padre Garcia, Batangas dahil sa pagkakasangkot nito sa pagdukot at pagpatay sa negosyanteng si Simeon Gadiola.  Siya ay nakasuhan din ng paglabag sa R.A. 9165 dahil sa pagtatayo ng mini-shabu laboratory pero nakalabas ng kulu­ngan noong 2019. Matapos ito, bumalik sa dating illegal na gawi ang akusado at naging pangunahing suspek sa pamamaril sa ulo ng isang Beverly Barriento noong  Abril 5, 2020 sa Sitio MCDC, Purok 17, Barangay Canlubang, Calamba City.","Isang miyembro ng gun-for-hire group na sangkot sa serye ng pagpatay ng iba’t ibang indibiduwal noong 2004 at 2020 ang nadakip ng mga awtoridad sa ikinasang pagsalakay sa Kanluran, Sitio Majada In-Housing, Brgy. Canlubang, Calamba City, Laguna.","June 7, 2022  12:00am",https://www.philstar.com/pilipino-star-ngayon/probinsiya/2022/06/07/2186567/gun-hire-sangkot-sa-serye-ng-pagpatay-sa-laguna-natimbog
"Davao Oriental, niyanig ng 4.0 magnitude na lindol","Niyanig ng 4.0 magnitude na lindol ang Davao Oriental kahapon ng madaling araw ng sabado. Ayon sa Philippine Institute of Volcanology and Seismology (Phi­volcs), dakong alas-2:48 ng madaling araw nang tumama ang lindol na ang sentro nito ay nasa may 214 kilome­tro ng timog silangan ng Governor Generoso, Davao Oriental. Umaabot naman sa 067 kilometro ang lalim ng lupa ng naturang lindol na tectonic ang pinagmulan. Wala namang ulat ng aftershocks at pinsala kaugnay ng naganap na lindol.",Niyanig ng 4.0 magnitude na lindol ang Davao Oriental kahapon ng madaling araw ng sabado.,"June 5, 2022  12:00am",https://www.philstar.com/pilipino-star-ngayon/probinsiya/2022/06/05/2186184/davao-oriental-niyanig-ng-40-magnitude-na-lindol
P14 bilyong droga sinunog sa Cavite,"Umabot sa  ?14,292,230,591.82 halaga ng iba’t ibang uri ng ilegal na droga na pinakamala­king kabuuan ng mga nakum­piskang droga ng mga awtoridad, ang sinunog sa Integrated Waste  Management Inc (IWMI) kung saan pana­uhing panda­ngal si Vice President-elect Sara Duterte-Carpio sa Barangay Aguado, Trece Martires City, Cavite nitong Huwebes ng umaga. Kabilang sa mga sinunog ang 2,076.523 kilograms na metham­phetamine hydrochloride o mas kilala sa shabu, 426.479 kg ng marijuana, at 18.357 kilong MDMA o mas kilala sa tawag na ecs­tasy. Ang pagsusunog sa mga illegal drugs na nasamsam sa mga ope­rasyon ng PDEA, Philippine National Police (PNP) at iba pang law enforcement agencies ay alinsunod sa guidelines na nakapaloob sa Republic Act 9165, o ang The Comprehensive Dange­rous Drugs Act of 2002, at Dangerous Drugs Board Regulation No. 1, Series of 2002. Sinira ang mga dro­gang ebidensya sa pa­mamagitan ng thermal decomposition o thermolysis kung saan lulusawin nito ang chemical compound sa pamamagitan ng pagsunog na may init na 1,000 degrees centigrade. “I am confident that this activity symbolizes the fulfillment of duty and transparency, as well as serve as another stepping stone that will place this Agency to greater heights in the succeeding years,” ayon sa opisyal na statement ni Duterte-Carpio. Pinuri naman ni  PDEA Director General Wilkins Villanueva ang mga sangay ng Regional Trial Courts (RTCs) sa mabilis na disposisyon sa mga kaso ng droga at ang mga illegal drugs na hindi na gagamitin na ebidensya sa korte pati na ang pagsunog dito. Saksi sa isinagawang pagsusunog ang ilang opisyal ng PDEA, local officials ng Barangay Aguado, Trece Martires City, mga kinatawan mula sa PNP, Department of Justice (DOJ), Department of the Interior and Local Government (DILG), iba pang law enforcement agencies (LEAs), non-government organizations (NGOs) at ilang mamamaha­yag.","Umabot sa  ?14,292,230,591.82 halaga ng iba’t ibang uri ng ilegal na droga na pinakamala­king kabuuan ng mga nakum­piskang droga ng mga awtoridad, ang sinunog sa Integrated Waste  Management Inc (IWMI) kung saan pana­uhing panda­ngal si Vice President-elect Sara Duterte-Carpio sa Barangay Aguado, Trece Martires City, Cavite nitong Huwebes ng umaga.","June 4, 2022  12:00am",https://www.philstar.com/pilipino-star-ngayon/probinsiya/2022/06/04/2186010/p14-bilyong-droga-sinunog-sa-cavite
"Bomba nilaro: 2 bata patay, 2 pa sugatan","Dalawang paslit ang iniulat na namatay habang dalawa pa ang sugatan matapos ang isang malakas na pagsabog ng isang bagay na kanilang nilalaro sa Purok Malipayon, Kumalarang, Zamboanga del Sur kahapon. Kapwa dead-on-the-spot ang mga biktimang sina John Kin Gregorio, 8 at John Leo Miro, 6, habang ang mga sugatan ay nakilalang sina Rhea Fe Pucolan, 13, at John Michael Miro, 8. Lumilitaw na isa sa mga biktima ang nakitang naglalaro ng isang “tube” na kalawangin. Sa pahayag ng lola ng isa sa mga biktima, bigla na lamang silang nakarinig ng malakas na pagsabog at nakitang nakahandusay na ang mga biktima na agad nilang sinaklolohan. Gayunman, napuruhan ng pagsabog ang dalawang bata na namatay agad habang ang dalawa pang sugatan ay isinugod sa Pagadian City Medical Hospital. Nagsasagawa pa ng imbestigasyon ang pulisya sa insidente.","Dalawang paslit ang iniulat na namatay habang dalawa pa ang sugatan matapos ang isang malakas na pagsabog ng isang bagay na kanilang nilalaro sa Purok Malipayon, Kumalarang, Zamboanga del Sur kahapon.","June 4, 2022  12:00am",https://www.philstar.com/pilipino-star-ngayon/probinsiya/2022/06/04/2186007/bomba-nilaro-2-bata-patay-2-pa-sugatan
"Lucena, ‘Best City Police Station’","Tinanghal ang Lucena bilang “Best City Police Station” ang Quezon Police Provincial Office ngayong taon. Personal na tinanggap ni Lucena City Police chief PLt. Col. Reynaldo Reyes ang sertipiko ng pagkilala sa isinaga­wang programa sa Camp BGen Guillermo Nakar sa lungsod kamakalawa. Ayon kay Quezon Provincial Police Office director P/Col. Joel Villanueva, ito ay tanda ng huwarang pagganap ng nasabing police station sa isinakatuparang Unit Performance Evaluation Rating para sa panahon ng May 22, 2021 hanggang May 22 ng kasalukuyang taon. Nakatanggap din ang ang nasabing police station ng pagkilala para sa mahusay na paggawa para sa “Operational Accomplishments”. Nangunguna ang LCPNP sa mga anti-drug operations at panlalambat sa mga Most Wanted Person’s (MWP). Sila rin ang primera sa lalawigan sa maayos na pagpapatupad ng police community relations at pagpapataas ng moral recovery programs para sa mga dating adik sa iligal na droga sa pakikipagtulungan ng City Anti-Drug Abuse Council (CADAC).",Tinanghal ang Lucena bilang “Best City Police Station” ang Quezon Police Provincial Office ngayong taon.,"June 4, 2022  12:00am",https://www.philstar.com/pilipino-star-ngayon/probinsiya/2022/06/04/2186003/lucena-best-city-police-station
"Kapitan, 2 iba pa kinasuhan sa pag-iingat ng mga baril at bala","Pormal nang sinampahan ng kaso ang isang barangay chairman kasama ang dalawang iba pa matapos masamsaman ng malalakas na kalibre ng baril at mga bala sa Barangay Buyon, Cauayan City, ayon sa ulat kahapon. Ayon kay P/Lt. Scarlet Tupinio, Information Officer ng Isabela Police Provincial Office (IPPO), tuluyan ng sinampahan ng kaukulang kaso sina Barangay Kapitan Jessie Eder Sr., 61; mga anak na sina Rogie Eder, Jessy Eder Jr., at  Rogie Eder, 40, pawang mga residente ng Barangay Buyon. Matatandaan na nakuha mula sa tahanan ng mga suspek sa isina­gawang raid ang tatlong caliber 45, isang caliber 22, isang gauge 12 shotgun, isang caliber 38, isang grenade launcher at iba’t ibang uri ng mga bala. Ang paghalughog sa bahay at pagkadakip sa mga suspek ay isina­gawa ng mga awtoridad sa bisa ng Search Warrant na inilabas ni Hon. Reymundo Aumentado, Executive Judge ng Regional Trial Court Second Judicial Region Cauayan City.","Pormal nang sinampahan ng kaso ang isang barangay chairman kasama ang dalawang iba pa matapos masamsaman ng malalakas na kalibre ng baril at mga bala sa Barangay Buyon, Cauayan City, ayon sa ulat kahapon.","June 4, 2022  12:00am",https://www.philstar.com/pilipino-star-ngayon/probinsiya/2022/06/04/2186001/kapitan-2-iba-pa-kinasuhan-sa-pag-iingat-ng-mga-baril-bala
"Lady trader pinagbabaril, utas","Isang 35-anyos na negosyanteng ginang ang nasawi nang pagbabarilin sa loob ng kanyang tindahan sa Brgy.Talogtog, Dolores, Abra, kamakalawa. Kinilala ang nasawi na si Jennifer Manaois Belong, 35, may-ari ng Janice Pancitan, isang dating Overseas Filipino Worker (OFW) at tubong Lagayan subalit nakatira sa Talogtog kasama ang tatlong anak. Sa ulat,alas-4:10 ng hapon ay nasa loob ng kanyang tindahan ang biktima kasama ang mga anak na babae na nagmemeryenda nang pumasok ang tatlong lalaki at umorder ng tatlong plato ng pansit. Matapos isilbi ng biktima ang pansit,isa sa tatlong lalaki ang bumunot ng baril at pinagbabaril ang una ng maraming beses at nang duguang bumulagta ay naglakad patakas ang tatlong suspek. Ang biktima ay nagtamo ng isang tama ng bala sa sikmura, dalawa sa kaliwang hita at isa sa kanang hita. Unang isinugod ang biktima sa St. Theresa Wellness Center at inilipat sa Abra Provincial Hospital (APH) na kung saan ay namatay ito, alas-6:00 ng gabi.","Isang 35-anyos na negosyanteng ginang ang nasawi nang pagbabarilin sa loob ng kanyang tindahan sa Brgy.Talogtog, Dolores, Abra, kamakalawa.","June 3, 2022  12:00am",https://www.philstar.com/pilipino-star-ngayon/probinsiya/2022/06/03/2185711/lady-trader-pinagbabaril-utas
Electrician timbog sa P3.4 milyong shabu at baril,"Kalaboso ang isang electrician na kinukonsiderang high value individual matapos mahulihan ng droga na nagkakahalaga ng P3.4 milyon at baril sa ikinasang buy-bust operation ng mga ahente ng Philippine Drug Enforcement Agency sa Zone-6, Brgy. Dugcal ng bayang ito kahapon ng umaga. Sinampahan na ng kasong paglabag sa dangerous drugs act of 2002 ang suspek na kinilalang si Alex Camba Garol, 57, residente ng naturang barangay. Sa ulat, alas-5:45 ng umaga sa tulong ng mga pulis inilatag ng mga ahente ng PDEA mula sa Sorsogon, Masbate at Camarines Sur sa pangunguna ni IO 1 Jobert Banania ang buy- bust operation laban sa suspek. Mabilis na inaresto ng mga ahente si Garol makaraang iabot sa poseur buyer ang biniling isang malaking sachet ng shabu na nagkakahalaga ng P34,000. Nang kapkapan ay nakuhanan pa ang suspek ng dalawang bungkos ng plastic na may lamang shabu na tumitimbang ng 500 gramo at nagkakahalaga ng P3.4 milyon at isang Kalibre 22 revolver na baril at mga drug paraphernalia.","Kalaboso ang isang electrician na kinukonsiderang high value individual matapos mahulihan ng droga na nagkakahalaga ng P3.4 milyon at baril sa ikinasang buy-bust operation ng mga ahente ng Philippine Drug Enforcement Agency sa Zone-6, Brgy. Dugcal ng bayang ito kahapon ng umaga.","June 3, 2022  12:00am",https://www.philstar.com/pilipino-star-ngayon/probinsiya/2022/06/03/2185708/electrician-timbog-sa-p34-milyong-shabu-baril
Pamangkin ni Mangudadatu itinumba!,"Pinagbabaril hanggang sa mapatay ng mga hindi pa nakikilalang suspek ang pamangkin ng isang dating gobernador at ngayon ay alkalde ng Koronadal City kamakalawa ng gabi. Dead-on-the-spot si Carl Ian Mangudadatu, 43, empleyado ng Provincial Security Unit Sultan Kudarat Capitol at residente ng Marvel Homes, Brgy. GPS, Koronadal City dahil sa tama ng bala ng baril sa iba’t ibang bahagi ng katawan. Batay sa report ng Koronadal City Police, dakong alas-7:45 ng gabi nang maganap ang krimen sa Sueno Village, Brgy. Morales, Koronadal City. Minamaneho ng biktima ang kanyang motorsiklo at pagdating sa nasabing lugar ay bigla na lamang siyang hinarang at pinagbabaril ng mga ‘di kilalang suspek. Si Mangudadatu ay pamangkin ni dating Sultan Kudarat Governor at ngayon ay Lutayan Mayor Sultan Pax Ma­ngudadatu. Nagpapatuloy naman ang imbestigasyon ng pulisya para alamin ang tunay na motibo sa krimen at pagkakakilanlan ng suspek.",Pinagbabaril hanggang sa mapatay ng mga hindi pa nakikilalang suspek ang pamangkin ng isang dating gobernador at ngayon ay alkalde ng Koronadal City kamakalawa ng gabi.,"June 4, 2022  12:00am",https://www.philstar.com/pilipino-star-ngayon/probinsiya/2022/06/04/2186004/pamangkin-ni-mangudadatu-itinumba
Parak itinumba ng nakamotorsiklo,"Isang pulis ang nasawi nang pagbabarilin ng hindi pa kilalang suspek na nakamotorsiklo, kamakalawa. Kinilala ang biktimang si Patrolman Hariz Jhun M. Adayo, 26, nakatalaga sa Don Marcelino Municipal Police Station,residente sa Cadena De Amor St, Poblacion 1 Bansalan, Davao del Sur. Batay sa ulat ng Matanao Municipal Police Station, alas-7:13 ng umaga nang maganap ang krimen sa Purok 1, Barangay New Visayas, Matanao, Davao del Sur. Lumabas sa imbestigasyon ng pulisya, sakay ang biktima ng kanyang motorsiklo patungong Hagonoy at pagsapit sa nasabing lugar bigla na lamang siyang hinarang ng suspek sakay ng kulay itim na Yamaha-Nmax at agad na pinagbabaril. Tinamaan sa iba’t ibang parte ng katawan ang biktima habang ang gunman ay tumakas sa direksyon ng Hagonoy. Itinakbo sa ospital ang biktima,subalit idineklara itong dead-on-arrival.","Isang pulis ang nasawi nang pagbabarilin ng hindi pa kilalang suspek na nakamotorsiklo, kamakalawa.","June 3, 2022  12:00am",https://www.philstar.com/pilipino-star-ngayon/probinsiya/2022/06/03/2185713/parak-itinumba-ng-nakamotorsiklo
Higit P10 milyong shabu nasabat sa Sulu,"Mahigit sa P10.2 milyon halaga ng shabu ang nakumpiska sa dalawang naarestong suspek sa isinagawang anti-drug operation ng mga otoridad nitong Miyerkules sa bayang ito. Kinilala ni Col. Richard Verceles, operations chief Area Police Command–Western Mindanao, ang nadakip na suspek na sina Alnasir Ismun,41 at Al-amin Sahipa,39 habang tugis naman ang target na si Shadri Mar. Sa pinagsamang puwersa ng National Intelligence Coordina­ting Agency 9 (Zamboanga Peninsula) at militar, naaresto ang mga suspek alas-9:15 ng hapon sa daungan na sakop ng Barangay Walled City, Jolo. Nakuha sa mga suspek ang 1.5 kilo ng hinihinalang shabu na nakabalot sa malaking supot at 10-medium-sized heat-sealed plastic sachets at iba pang ebidensya. Ayon kay Verceles, matagal na nilang sinusubaybayan ang ope­rasyon ni Mar na pa­ngunahing target sa operasyon subalit hindi ito lumutang.",Mahigit sa P10.2 milyon halaga ng shabu ang nakumpiska sa dalawang naarestong suspek sa isinagawang anti-drug operation ng mga otoridad nitong Miyerkules sa bayang ito.,"June 3, 2022  12:00am",https://www.philstar.com/pilipino-star-ngayon/probinsiya/2022/06/03/2185707/higit-p10-milyong-shabu-nasabat-sa-sulu
"Ama, ina pinatay ng panganay na anak!","Karumal-dumal na kamatayan ang sinapit ng mag-asawa sa kamay ng kanilang panganay na anak na lalaki matapos silang paghahampasin ng bato habang natutulog sa loob ng kanilang tahanan nitong Lunes sa Candaba, Pampanga. Sa ulat na tinanggap ni Col. Alvin Ruby Consolacion, police director ng Pampanga, kinilala ang mga biktima na sina Jesus Bangit, 63, at misis niyang si Merlita, 57, isang PWD habang sinampahan na rin ng kasong double parricide ang 38-anyos na suspek na si Jeffrey Bangit; pawang residente ng Sitio Highway, Barangay Mapaniqui, Candaba, Pampanga. Lumalabas sa imbes­tigasyon na isinagawa ng suspek ang pagpatay sa mga magulang kasunod ng kanilang matinding pagtatalo sa isyu ng pera. Nabatid na pinasok at pinagpupukpok sa ulo ng malaking tipak ng bato ng suspek ang kanyang ama at ina habang sila ay natutulog na sa kanilang kuwarto. Nagawa pang makalabas ng kuwarto ang ama para tumakas at humingi sana ng tulong pero hinabol pa ng suspek at pinaghahampas ng bato sa ulo saka tumakas. Hindi rin nakapanlaban ang ina dahil isang PWD at hindi makalakad. Natagpuan ng mga awtoridad ang bangkay ng mga biktima na kapwa duguan at nakasubsob sa loob ng kanilang tahanan. Naaresto naman ng pulisya sa follow-up ope­ration ang suspek na sinasabing panganay sa apat na anak ng mag-asawang biktima. Napag-alamang la­bas-pasok na rin sa rehabilitation center ang suspek dahil sa pagkalulong sa illegal na droga. Pinaplano rin ng mga biktima na muling ipa-rehab ang suspek dahil sa pagbabago muli ng kanyang ugali bukod pa sa ulat na lulong ito sa sugal na online sabong.",,"June 4, 2022  12:00am",https://www.philstar.com/pilipino-star-ngayon/probinsiya/2022/06/04/2186006/ama-ina-pinatay-ng-panganay-na-anak
"Nakaimbak na armas ng NPA, narekober","Iba’t ibang mga baril ng New People’s Army (NPA) na nakaimbak ang narekober ng mga tropa ng 3rd Mechanized Infantry Battalion ng 7th Infantry (KAUGNAY) Division sa Sitio Tala, Brgy. Burgos, San Jose, Tarlac. Kabilang sa mga na­rekober na armas ang isang Galil; dalawang M16 rifles; isang M203 Grenade Launcher; isang shotgun; mga magasin at bala; at 18 40mm grenade. Ayon kay Major Ge­neral Andrew D. Costelo ang pagkakarekober ng mga armas ay resulta ng koopersyon ng komunidad sa militar upang mawakasan na ang panggugulo ng mga teroristang komunista sa Tarlac. Aniya, dahil sa walang humpay na focused ng military operations ng 7ID sa Tarlac, Zambales at Pangasinan, napilitan ang mga teroristang komunista na abandonahin ang kanilang kuta, at bumuo ng maliliit na grupo ang kanilang pwersa upang makapagtago sa militar. Ibinaon ang mga armas ng mga na­lalabing miyembro ng Komiteng Larangang Guerrilla Tarlac-Zambales (KLG-TARZAM) dahil na­lagasan na sila ng mga taong gagamit nito.","Iba’t ibang mga baril ng New People’s Army (NPA) na nakaimbak ang narekober ng mga tropa ng 3rd Mechanized Infantry Battalion ng 7th Infantry (KAUGNAY) Division sa Sitio Tala, Brgy. Burgos, San Jose, Tarlac.","June 3, 2022  12:00am",https://www.philstar.com/pilipino-star-ngayon/probinsiya/2022/06/03/2185700/nakaimbak-na-armas-ng-npa-narekober
"Gusali gumuho sa Bulacan: 3 patay, 1 sugatan","Tatlo katao ang patay habang isa ang sugatan matapos bumagsak ang ikalawang palapag ng isang gusali sa Muralla Industrial Park sa Brgy. Libtong ng lungsod na ito kamakalawa ng hapon. Kinilala ang mga nasawi na sina Roel Prestone, 38-anyos, ng Brgy. Bignay, Valenzuela City; Annalyn Baldon, 35, ng Novaliches, Quezon City, at James Franklin Marcelo, 19, ng Brgy. Perez, Meycauayan City habang nilalapatan naman ng lunas sa Meycauayan Doctors Hospital ang sugatan na sina Marjorie Naling, 28, ng Bagumbong North Caloocan. Ang mga biktima ay pawang empleyado ng E-One Consumer Trading Corporation. Sa report na nakara­ting kay Bulacan Police Ac­ting director P/Col. Charlie Cabradilla,naganap ang insidente dakong alas-4:59 ng hapon sa E-One Consumer Trading Corporation Building sa may Silver Street, Muralla Industrial Park, Brgy. Libtong.Dakong alas-8:30 ng gabi unang nasagip si Nailing na may vital signs na agad isinugod at na­bigyan ng paunang lunas sa Meycauayan Doctors Hospital. Batay sa salaysay ng mga saksi, biglang gumuho ang ikalawang palapag ng naturang gusali dahil sa nakaimbak na parcel at mga pakete. Na-trap ang apat na biktima sa insidente at narekober ng mga rumes­pondeng pulis at tauhan ng Bureau of Fire Protection (BFP). Bandang-11:35 ng gabi, nakuha si Preston ng mga rescuer ng pulisya at Bureau of Fire Protection (BFP) habang si Baldon, bandang alas-2:10 ng madaling araw at si Marcelo ay alas-7:52 na ng umaga na kapwa walang vital signs para mabuhay nang isugod ng mga oras na iyon sa Marymount Hospital. Sinisilip ngayon ng mga awtoridad sa kanilang patuloy na imbestigasyon ang sinasabing overloading ng mga nakaimbak na parcel kaya bumagsak ang naturang gusali.",Tatlo katao ang patay habang isa ang sugatan matapos bumagsak ang ikalawang palapag ng isang gusali sa Muralla Industrial Park sa Brgy. Libtong ng lungsod na ito kamakalawa ng hapon.,"June 2, 2022  12:00am",https://www.philstar.com/pilipino-star-ngayon/probinsiya/2022/06/02/2185400/gusali-gumuho-sa-bulacan-3-patay-1-sugatan
"Suspek sa robbery, rape-slay sa Batangas, natimbog","Nasakote ng mga miyembro ng Lipa City Police ang mga pinaghahanap na mga suspek na sangkot sa insidente ng pagnanakaw, panggagahasa at pagpatay sa lungsod ng Lipa noong nakaraang buwan. Kinilala ang mga suspek na sina Rogelio Jose, 35 at Kenneth Manzanero, 31, pawang mga residente ng Riles Site, Purok 2, Brgy. Balintawak, Lipa City. Ayon sa imbestigasyon, ang dalawang suspek ay isinasangkot sa pagpatay at panggagahasa kay ­Lo­rena Roaring noong Abril 19 sa lay-by ng KM 78+900 Southbound, Startollway, Brgy. Tibig, Lipa City at isa pang babaeng biktima. Ito ay matapos kilalanin ng asawa ni Roaring na si Mark ang mga gamit ng kanyang asawa na narekober mula sa mga suspek. Una nang inireklamo ng isang Jojie Mayo si Jose dahil sa panunutok at pagpapaputok ng baril na nagbunsod para arestuhin ito. Sa isinagawang operasyon ng Lipa Police, narekober mula kay Jose ang isang kalibre 45 na Colt MK IV, mga bala, magazine, at isang Realme cellphone. Narekober naman mula kay Kenneth Manzanero ang isang kalibre 22 na magnum revolver at mga bala para sa kalibre 45. na baril. Gayunman, habang iniimbestigahan sina Jose at Manzanero sa Lipa Police Station, positibong kilala ng 36-anyos na biktima ang dalawa na sila umanong gumahasa at nagnakaw sa kaniya. Agad na nakilala ng rape victim ang Nike slip-on na tsinelas na suot ng suspek na si Jose na siya ring suot nito noong araw na ninakawan at ginahasa ang una. Samantala, narekober din mula sa tirahan ng mga suspek ang isang PAF uniform green t-shirt, itim na Ego Denim Edge na pantalon. Nakuha rin dito ang garterized band; isang Samsung cellphone; isang Huawei Cellphone; isang lucky bracelet na itim; at isang itim na bag na may trademark na HP na pag-aari ng biktimang si Lorena Roaring Nasampahan na ng kasong “Robbery with Rape” ang mga suspek noong Mayo 30, 2022 sa opisina ng Assistant City Prosecutor ng Lipa City.","Nasakote ng mga miyembro ng Lipa City Police ang mga pinaghahanap na mga suspek na sangkot sa insidente ng pagnanakaw, panggagahasa at pagpatay sa lungsod ng Lipa noong nakaraang buwan.","June 2, 2022  12:00am",https://www.philstar.com/pilipino-star-ngayon/probinsiya/2022/06/02/2185399/suspek-sa-robbery-rape-slay-sa-batangas-natimbog
8 patay sa leptospirosis sa Eastern Visayas,"Walo na ang nasawi sa 53 kaso ng leptospirosis na naiulat sa Eastern Visayas magmula nitong Enero 1 ng kasalukuyang taon,ayon sa Department of Health (DOH). Sa 53 kaso, 22 nito ay mula sa Leyte; 10 sa Samar; tig-pito sa Southern Leyte at Eastern Samar; lima sa Northern Samar; at dalawa sa Biliran. Tatlo sa mga nasawi dahil sa leptospirosis ay mula sa Tacloban City, bayan ng Abuyog at Hilo­ngos sa Leyte; dalawa sa bayan ng Padre Burgos at Hinunangan sa Southern Leyte; dalawa sa Basey at Catbalogan City sa Samar; at isa sa Maydolor, Eastern Samar. Dahil dito,mahigpit na nagpaalala si Jelyn Malibago, regional information officer ng DOH-E. Visayas, na iwasan ng publiko ang paglusong sa baha upang makaiwas na makuha ang bacteria na nagmula sa ihi ng daga. Sa pagpasok ng tag-ulan sa bansa, ­inaasahan ng DOH na tataas pa ang mga kaso ng naturang sakit lalo na kung hindi tutugon ang mga tao sa paalala nila.","Walo na ang nasawi sa 53 kaso ng leptospirosis na naiulat sa Eastern Visayas magmula nitong Enero 1 ng kasalukuyang taon,ayon sa Department of Health (DOH).","June 3, 2022  12:00am",https://www.philstar.com/pilipino-star-ngayon/probinsiya/2022/06/03/2185697/8-patay-sa-leptospirosis-sa-eastern-visayas
"P35 taas-sahod sa Bicol region, epektibo na sa Hunyo 18","Itinakda na ng regional office ng Department of Labor and Employment (DOLE) 5 sa Hunyo 18 ang ­unang tranche na 35-piso na dagdag sa arawang sahod sa lahat ng mga manggagawa sa pribadong sektor sa buong Bicol. Ito ang inihayag kahapon ni DOLE 5 Bicol regional director Atty. Ma. Zenaida Angara-Campita sa mga mamamahayag matapos mailathala na ang bagong Regional Wage Order No. 20 sa mga pangunahing lokal na pahayagan sa rehiyon. Ayon kay Atty. Campita, ang panga­lawang tranche na 20-piso ay ipatutupad naman sa Disyembre 1 ng taong kasalukuyan para makumpleto ang 55-pisong dagdag sa arawang sahod ng mga manggagawa. Mula sa P310 arawang sahod ay magiging P365 na ito sa buong rehiyon sa Disyembre. Sa Hunyo 18, ang lahat ng mga kasambahay na tumatanggap ng sahod na P2,500 hanggang P3,000 ay dadag­dagan na rin ng P1,000 hanggang P1,500 para pare-pareho ng P4,000 ang buwanang sahod. Ayon naman kay Dante Encinas ng Trade Union Congress of the Philippines na kinatawan ng labor sector sa Regional Tripartite Wages and Productivity Board, P90 sana ang hinihingi nilang dagdag sahod kada araw pero iginagalang umano nila ang naging desisyon ng wage board.",Itinakda na ng regional office ng Department of Labor and Employment (DOLE) 5 sa Hunyo 18 ang ­unang tranche na 35-piso na dagdag sa arawang sahod sa lahat ng mga manggagawa sa pribadong sektor sa buong Bicol.,"June 2, 2022  12:00am",https://www.philstar.com/pilipino-star-ngayon/probinsiya/2022/06/02/2185393/p35-taas-sahod-sa-bicol-region-epektibo-na-sa-hunyo-18
Outing sa resort nauwi sa trahedya: 2 nalunod,"Nauwi sa trahedya ang isa sanang masayang outing ng isang grupo matapos malunod ang dalawa nilang kasamahan sa isang beach resort sa bayang ito kamakalawa ng hapon. Sa ulat ni Morong Municipal Police chief Capt. Michelle Gaviola kay Bataan Police Director Col. Romell A. Velasco, nakilala ang mga biktimang sina Ricky Domingo Geronimo, 58 anyos, driver at Joerge Cardoniz Pangilinan, 59 anyos, negosyante; mga residente ng Barangay Nagbalon, Marilao, Bulacan. Sa imbestigasyon ng pulisya, dakong alas-4:00 ng hapon nitong Martes nang maganap ang insidente ng pagkalunod ng mga biktima sa Adelle Beach Resort ng naturang lugar. Ayon sa mga saksi, malakas daw ang alon habang naliligo ang dalawa sa gilid ng pampang nang bigla silang hampasin ng malalakas na alon sanhi upang matangay sila sa malalim na bahagi ng dagat. Sinubukang sagipin ng kanilang mga kasamahan ang mga biktima, pero nabigo ang mga itong mailigtas pa dahil sa delikado at lubhang malalakas ang alon ng dagat. Gayunman, nagawang marekober ang katawan ng mga biktima saka dali-daling isinugod sa pinakamalapit na pagamutan subalit idineklara nang kapwa dead-on-arrival.",Nauwi sa trahedya ang isa sanang masayang outing ng isang grupo matapos malunod ang dalawa nilang kasamahan sa isang beach resort sa bayang ito kamakalawa ng hapon.,"June 2, 2022  12:00am",https://www.philstar.com/pilipino-star-ngayon/probinsiya/2022/06/02/2185397/outing-sa-resort-nauwi-sa-trahedya-2-nalunod
2 high ranking official ng NPA timbog sa Cavite,"Naaresto ng pulisya ang tinaguriang high ran­king official ng Communist Party of the Philippines (CPP)-New People’s Army (NPA) at isa pa na wanted sa mga kasong pagpatay kahapon sa Brgy. Paliparan 1 Dasmariñas City, Cavite. Kinilala ang mga suspek na sina Evangeline Rapanut, may mga alias na “Chat” at “Ines”, at ang kasama nitong si Rande Belen Tamayo; kapwa ng Greenwood Heights Subdivision, Brgy. Paliparan 1, Dasmariñas City. Sa ulat, dinakip sina Rapanut at Tamayo sa bisa ng arrest warrant sa mga kasong Murder at  Frustrated Murder sa ikinasang operasyon ng AFP at PNP sa kanilang pinagtataguang lugar. Si Rapanut ay dating secretary ng Komiteng Rehiyon-Cagayan Valley (KR-CV), at CPP Central Committee member, 2nd Deputy Secretary ng Organization at Deputy Secretary, National Education Department (NED) ng CPP-NPA-NDF. Siya ay wanted sa pagpatay kasama ang iba pang NPA rebels sa Cagayan Valley region habang si Tamayo ang nagsisilbing communication staff of the National Education Department of the CPP-NPA- NDF. Narekober sa ope­rasyon ang iba’t ibang malalakas na armas, bala at mga kagamitan.","Naaresto ng pulisya ang tinaguriang high ran­king official ng Communist Party of the Philippines (CPP)-New People’s Army (NPA) at isa pa na wanted sa mga kasong pagpatay kahapon sa Brgy. Paliparan 1 Dasmariñas City, Cavite.","June 2, 2022  12:00am",https://www.philstar.com/pilipino-star-ngayon/probinsiya/2022/06/02/2185396/2-high-ranking-official-ng-npa-timbog-sa-cavite
"Nakakulong na miyembro ng Abu Sayyaf, nadagdagan ang kaso","Muling nadagdagan ang kaso ng nakakulong na notoryus na miyembro ng Abu Sayyaf na sangkot sa serye ng pagkidnap sa mga foreign at local nationals nang ito ay muling silbihan ng warrant of arrest sa kanyang kulungan. Isinilbi ng Criminal Investigation and Detection Group (CIDG) Regional Field Unit 9 and Anti-Kidnapping Group (AKG) ang warrant of arrest laban sa suspek na si Suhud Gaviola Salasim, alias Ben Wagas, 48, tubong Isabela City, Basilan nitong May 27, 2022 sa kanyang  detention cell sa  Camp Gen. Battalion sa R.T Lim Boulevard sa lungsod na ito. Ang warrant ay inisyu ni Presiding Judge Alsad Alfad Jr. of the Regional Trial Court (RTC), 9th Judicial Region Branch 3 Jolo, Sulu noong May 6, 2022 laban kay Salasim sa 4 counts of kidnapping for ransom at serious illegal detention at walang inirekomendang piyansa. Ang warrant of arrest laban kay  Salasim ay sa pagkakasangkot nito sa pagkidnap ng 5 ma­ngingisda na Indonesian noong January 15, 2020 sa karagatan ng Sandakan, Sabah na kung saan isa sa biktima ay pinatay nang dalhin nila ito sa Sulu. Nasagip ang mga biktima sa Tawi-Tawi noong March 18, 2021 na nag­resulta sa pagkakaaresto nina Salasim at Injimar Mangkabong, alias Bensal Jakare, habang ang lider nila na si Majan Sahijuan, alias Apo Mike at 2 iba pa ay napatay.",Muling nadagdagan ang kaso ng nakakulong na notoryus na miyembro ng Abu Sayyaf na sangkot sa serye ng pagkidnap sa mga foreign at local nationals nang ito ay muling silbihan ng warrant of arrest sa kanyang kulungan.,"June 3, 2022  12:00am",https://www.philstar.com/pilipino-star-ngayon/probinsiya/2022/06/03/2185701/nakakulong-na-miyembro-ng-abu-sayyaf-nadagdagan-ang-kaso
Pulis kritikal sa salpok ng motorsiklo,"Isang pulis ang nasa kritikal na kondisyon matapos siyang masalpok ng isang motorsiklo habang lulan ng kanyang minamanehong motorsiklo sa bayan ng Iguig sa lalawigang ito kamakalawa. Kinilala ang biktima na si P/Cpl. Archie Cagurungan, 34, nakatalaga sa Iguig Police at residente ng Barangay San Esteban sa nasabing bayan. Nakilala naman ang driver na bumangga umano sa pulis na si Ricson Gamata, 32, ng Barangay Awallan sa bayan ng Baggao. Batay sa inisyal na imbestigasyon ng pulisya, akmang liliko umano ang minamanehong Rusi na motorsiklo ni Caguru­ngan nang aksidenteng mabangga ng minamanehong Euro motorcycle ni Gamata sa bahagi ng Barangay Minanga Norte. Sa lakas ng pagka­kabangga, nagtamo ng matinding pinsala sa ulo ang pulis na agad isinugod sa pagamutan habang gasgas lamang ang tinamo ni Gamata. Nahaharap ngayon sa kasong reckless imprudence resulting in serious physical injuries si Gamata na kasalukuyang nasa kustodya ng pulisya.",Isang pulis ang nasa kritikal na kondisyon matapos siyang masalpok ng isang motorsiklo habang lulan ng kanyang minamanehong motorsiklo sa bayan ng Iguig sa lalawigang ito kamakalawa.,"June 2, 2022  12:00am",https://www.philstar.com/pilipino-star-ngayon/probinsiya/2022/06/02/2185395/pulis-kritikal-sa-salpok-ng-motorsiklo
Guro utas sa ambush sa Masbate,"Dead-on-the spot ang isang 52-anyos na guro ng pampublikong paaralan matapos pagbabarilin ng nakaabang na gunman sa kahabaan ng national highway ng Brgy. Malinta ng lungsod na ito, noong Lunes. Napuruhan ng punglo sa iba’t ibang bahagi ng katawan ang biktimang si Rolly Ruiz Garbo ng Purok-5, Montecarlo Subdivision, Brgy. Nur­sery, Masbate City. Hindi naman nakilala ang nag-iisang suspek na mabilis nakatakas makaraang mapaslang ang biktima. Sa ulat, dakong alas-8 ng umaga, lulan ng kanyang Kawasaki Bajaj na motorsiklo ang biktima at binabagtas ang kahabaan ng highway nang biglang sumulpot sa kanyang daraanan ang hindi nakilalang gunman.Bago pa nakaiwas ang biktima ay walang kaabug-abog na pinagbabaril ito ng suspek hanggang duguang humandusay. Nakuha ng mga rumes­pondeng pulis sa lugar ang anim na basyo ng Kalibre 45 baril.","Dead-on-the spot ang isang 52-anyos na guro ng pampublikong paaralan matapos pagbabarilin ng nakaabang na gunman sa kahabaan ng national highway ng Brgy. Malinta ng lungsod na ito, noong Lunes.","June 2, 2022  12:00am",https://www.philstar.com/pilipino-star-ngayon/probinsiya/2022/06/02/2185389/guro-utas-sa-ambush-sa-masbate
Bahay ni kap ni-raid: Matataas na armas samsam Tserman at 2 anak arestado,"Sinalakay ng Isabela Provincial Police Office­ ang bahay ng isang ba­rangay chairman na nag­resulta sa pagkaka­sam­sam ng matataas na ka­libre ng baril at bala sa Brgy. Buyon, Cauayan, Isabela. Batay sa inilabas na search warrant ni Hono­rable Reymundo L. Au­mentado, Executive Judge Ng Regional Trial Court Second Judicial Region Cauayan City ay hina­lughog ang bahay ni Brgy. Chairman Jessie Eder Sr. Dahil sa mga nakuhang baril, inaresto si Eder at dalawang anak nito na sina Jessie, Jr. 45 at Rogue, 40. Batay sa report na tinanggap ni P/Col. Julio Go, Provincial Director ng IPPO, pinasok ng mga pulis ng bahay ni Jessie, Sr. dakong alas-7 ng gabi. Nasamsam sa bahay ng kapitan ang tat­long caliber 45; apat na magazine ng caliber 45; 1 piraso ng Improvise caliber 22; isang 12 gauge shotgun; 2-improvised shotgun; 2 sling bags; 4-bala ng 12 gauge shotgun; isang empty ma­gazine ng M16 rifle; isang grenade launcher; 1 hand granade; 1 Black Hollster; 14 bala ng caliber 45; 10 bala ng caliber 38 revolver; 4 na bala ng 12 gauge shotgun; bala ng caliber 38; isang caliber 38 revolver at 35 bala ng M14 rifle. Pansamantalang nakadetine ang tatlo sa lock-up cell ng Cauayan City Police Office habang inihahanda ang kasong paglabag sa R.A. 10591 (An Act Providing Comprehensive  Law in Firearm and ammunition and Providing penalties thereof) o pag-iingat ng illegal na armas, at R.A. 9516 .","Sinalakay ng Isabela Provincial Police Office­ ang bahay ng isang ba­rangay chairman na nag­resulta sa pagkaka­sam­sam ng matataas na ka­libre ng baril at bala sa Brgy. Buyon, Cauayan, Isabela.","May 30, 2022  12:00am",https://www.philstar.com/pilipino-star-ngayon/probinsiya/2022/05/30/2184672/bahay-ni-kap-ni-raid-matataas-na-armas-samsam-tserman-2-anak-arestado
Spy plane ng Air Force bumagsak sa CDO,"Isang spy plane ng Philippine Air Force (PAF) ang bumagsak habang nasa himpapawid ng Cagayan de Oro (CDO) kamakawala ng hapon. Ayon kay PAF Spokesperson Col. Maynard Mariano, nagsasagawa na sila ng imbestigasyon upang matukoy ang dahilan ng pagbagsak ng Hermes 900 drone. Batay sa ulat ng PAF, bandang alas-9:30 ng umaga­ kamakalawa nang mag-take off ang Hermes 900 drone sa Lumbia Airport para magsagawa ng functional check flight. Matapos ang isinagawang check flight, bigla na lamang bumagsak mula sa taas na 10,000 talampakan  ang drone sa isang taniman. “At around 11:46 a.m., communications with the UAV was cut. All emergency procedures were performed and Field Service Representatives were called for troubleshooting,” pahayag ng PAF. Walang sibilyan na naiulat na nasugatan baga­­ma’t may mga ari-arian umano ang napinsala. Nabatid na gawa ang Hermes 900 drone ng isang Israeli company.",Isang spy plane ng Philippine Air Force (PAF) ang bumagsak habang nasa himpapawid ng Cagayan de Oro (CDO) kamakawala ng hapon.,"May 30, 2022  12:00am",https://www.philstar.com/pilipino-star-ngayon/probinsiya/2022/05/30/2184674/spy-plane-ng-air-force-bumagsak-sa-cdo
Terorista todas sa engkuwentro,"Isang terorista na mi­yembro ng Dawlah Islamiyah Maguindanao Group ang nasawi habang nadakip ang kasama nito sa isinagawang operasyon ng militar at pulisya na nauwi sa sagupaan kamakalawa sa lalawigang ito. Kinilala ang namatay na suspek na si Monir Lintukan habang nada­kip si Randy Saro, alyas Bobong, kapwa kasapi ng DI-Maguindanao Group. Ayon kay 602nd Brigade Commander Colonel Jovencio Gonzales, naganap ang bakbakan sa Purok 7 Barangay Dungguan, M’lang Cotabato. Sinabi ni Gonzales, naglatag sila ng Focused military operation at Joint law enforcement support operation katuwang ang grupo ng 90th Infantry Battalion, 34th IB,Ist Scout Ranger Battalion,4 JSOU at PRO-12 laban sa mga terorista sa naturang lugar. Nasa bungad pa lamang ng naturang lugar ang tropa ng pamahalaan nang sila ay salubungin ng mga putok ng baril ng teroristang grupo. Nauwi sa barilan ang operasyon na tumagal ng higit 30-minuto bakbakan sa pangunguna ng teroristang grupo ni Almobin Carmen Sebod alyas Polok ng DI-Ma­guindanao Group at Omal Kamsa ng Bangsamoro Islamic Freedom Fighters (BIFF). Tinamaan si Lintukan at duguang bumulagta kaya mabilis na nagpulasan patakas ang mga kasama nito papasok ng Liguasan Delta Maguin­danao, subalit nahuli si Saro. Nakuha sa pinangyarihan ng engkuwentro ang isang M16 Armalite rifle, bandolier, mga bala, magasin at isang Improvised Explosive Device (IED).",Isang terorista na mi­yembro ng Dawlah Islamiyah Maguindanao Group ang nasawi habang nadakip ang kasama nito sa isinagawang operasyon ng militar at pulisya na nauwi sa sagupaan kamakalawa sa lalawigang ito.,"June 3, 2022  12:00am",https://www.philstar.com/pilipino-star-ngayon/probinsiya/2022/06/03/2185709/terorista-todas-sa-engkuwentro
"2 nagbenta ng illegal na ibon, arestado","Dalawang lalaki ang inaresto matapos ang illegal na pagbebenta ng mga ibon sa magkahiwalay na operasyon ng pulisya dito sa lungsod at sa Zambales. Sa ulat, dinakip ng Olongapo Police ang suspek na si Noriel De Jesus, residente ng Castillejos, Zambales. Matapos umanong masamsaman ng may 10 piraso ng ibong Martines na patagong ibinebenta sa lungsod na ito kamakalawa ng hapon. Samantala, limang ibon din ng Martines sa Iba, Zambales ang nakumpiska ng mga otoridad sanhi ng pagkakaaresto ng suspek na si Richie Batinga, residente ng San Felipe, Zambales. Kakaharapin ng mga suspek ang kasong paglabag sa R.A. 9147 o Wildlife Resources Conservation and Protection Act at R.A. 10175 o Cybercrime. Ayon sa batas, ipinagbabawal ang pagbebenta ng anumang wildlife species na walang kaukulang permit o anumang dokumento.",Dalawang lalaki ang inaresto matapos ang illegal na pagbebenta ng mga ibon sa magkahiwalay na operasyon ng pulisya dito sa lungsod at sa Zambales.,"June 2, 2022  12:00am",https://www.philstar.com/pilipino-star-ngayon/probinsiya/2022/06/02/2185391/2-nagbenta-ng-illegal-na-ibon-arestado
3 pulis-Rizal iniimbestigahan sa pagkasawi ng rape-slay suspect ,"CAMP VICENTE LIM, Laguna, Philippines – Tatlong pulis ang nahaharap sa imbestigasyon dahil sa pagkakapaslang sa isang rape-slay suspect na umano’y nang-agaw ng baril habang inaaresto sa Antipolo City, Rizal noong Linggo. Sinabi ni Col. Dominic Baccay, Rizal police director na sina Police Staff Sgt. Leodigario Quinto, Pat. Kenji Singian at Pat. Rowan Dioquino, nakatalaga sa Antipolo City Police Station ay iimbestigahan sa ilalim ng “motu proprio” policy ng PNP dahil sa insidente. Nitong Linggo, ang suspek na si Ramcy Nerves, isang land caretaker, ay ang lumalabas na nang-rape at pumatay sa mag-inang sina Ana Liezel Villena, 51, at Arabella Tacuycuy, 19, sa loob ng kanilang tahanan sa Sitio Kaysakat III, Brgy. San Jose, Tagaytay City noong Linggo, Mayo 29. Namatay si Nerves habang dinadala sa Cabading Hospital. Ayon sa pulisya, pinasok ni Nerves ang bahay ng mga biktima at unang tinangkang gahasain si Villena. Ginilitan sa leeg ang ginang nang manlaban umano habang ginahasa ng suspek at nang magtangkang tumulong ang anak nito ay pinagsasaksak din. Na-trace naman ang suspek dahil sa mga patak ng dugo na dinaanan nito hanggang sa kanyang bahay at maging siya ay may dugo sa katawan nang masugatan ng mga nanlaban na biktima. Nang maaresto ng mga pulis, nang-agaw umano ng service pistol ni Quinto ang suspek hanggang sa mag-agawan sila sa baril at mauwi umano sa shootout.","CAMP VICENTE LIM, Laguna, Philippines – Tatlong pulis ang nahaharap sa imbestigasyon dahil sa pagkakapaslang sa isang rape-slay suspect na umano’y nang-agaw ng baril habang inaaresto sa Antipolo City, Rizal noong Linggo.","June 2, 2022  12:00am",https://www.philstar.com/pilipino-star-ngayon/probinsiya/2022/06/02/2185394/3-pulis-rizal-iniimbestigahan-sa-pagkasawi-ng-rape-slay-suspect
Cargo vessel vs bangka : 7 mangingisda nawawala,"Pitong mangingisd­a ang nawawala nang bu­mangga ang kani­lang sinasakyang bangka sa isang cargo vessel habang naglalayag sa ka­ragatan ng Agutaya sa Palawan nitong Linggo ng hapon. Nagsasagawa na ng “search  and rescue­ ope­rations” ang mga ta­uhan ng Phi­lippine Coast Guard (PCG) para mahanap ang pitong nawawalang ma­ngi­­ngisda­ na hindi pa ti­­nukoy­ ang mga pagka­kakilanlan. “Nagbigay na ng di­rective ang aming­ com­mandant, si Admiral Art Abu, na magka­roon ng isang malawakang search and res­cue para hanapin itong pitong crew na nawa­wala pa,” ani Coast Guard spokesperson Com­modore Armand Balilo kahapon. Nangyari ang maritime incident alas-5:40 ng hapon kahapon sang­kot ang FB JOT-18 at M/V Happy Hiro sa ka­ragatan ng Maranacao Island sa Agutaya, Pa­lawan. Nabatid na may 20 sakay ang naturang bangka nang maganap ang insidente at 13 sa kanila ang nailigtas na kinilalang sina Donde Petiero, 38; Roderico Mata, 31; Randy Mata, 36; Renie Espinosa, 38; Mario Quezon, 24; Sammuel Ducay, 40; Rendil Dela Peña, 42; Martin E. Flores Jr., 58; Jupiter Ibañiez, 38; Andring Pasicaran, 43; Jonel Mata, 30; Joemar Pahid, 32; at Arjay Barsaga, 26. Matapos maiahon sa dagat, ang13 na na-rescue ay isinakay sa MV Happy Hiro papunta sa Lipata, Culasi, Antique. Nagpapatuloy pa ang search and rescue­ ope­rations ng MRRV 4406 BRP Suluan, ka­sama ang rescue teams mula sa Coast Guard Station Cuyo at Sub-station Agutay sa Iloilo.",,"May 30, 2022  12:00am",https://www.philstar.com/pilipino-star-ngayon/probinsiya/2022/05/30/2184676/cargo-vessel-vs-bangka-7-mangingisda-nawawala
"Fire truck ng BFP kinarnap, suspek timbog","Arestado ang isang 34-anyos na lalaki matapos umanong karnapin ang isang nakaparadang fire truck sa harap mismo ng tanggapan ng Bureau of Fire Protection (BFP) sa Bacoor City, Cavite nitong Biyernes ng hapon. Kinilala ang nasakoteng suspect na si Mark Daras na patuloy na inaalam pa kung miyembro ng carnapping gang siya nakaanib. Sa ulat ng Cavite Police, nangyari ang pagtangay sa fire truck dakong alas-2:30 ng hapon sa harapan ng BFP-Bacoor office sa San Nicolas Sub-Station, Brgy. San Nicolas 3 Extension ng lungsod. Kasalukuyan uma­nong nililinis ni Fire Officer 3 Danilo Espejo Jr., 34-anyos, miyembro ng BFP-Bacoor ang nasabing firetruck nang sumandaling iwanan niya ito para umakyat sa itaas ng kanilang tanggapan. Gayunman, dito na sinamantala ng suspect na paandarin ang firetruck matapos namang maiwan ni Espejo ang susi ng behikulo na nakakabit pa sa susian. Nagulantang na lamang ang naturang fire officer nang marinig ang pagharurot ng firetruck na tuluyang tinangay ng karnaper. Agad inalerto ni Espejo ang Bacoor City Police sa pangangarnap sa firetruck kung saan agad hinabol ng pulisya hanggang sa makorner sa checkpoint sa pagdaan nito sa nasabing lungsod. Hindi na nakapalag ang suspect matapos itong arestuhin ng nagrespondeng mga elemento ng Bacoor City Police.","Arestado ang isang 34-anyos na lalaki matapos umanong karnapin ang isang nakaparadang fire truck sa harap mismo ng tanggapan ng Bureau of Fire Protection (BFP) sa Bacoor City, Cavite nitong Biyernes ng hapon.","May 29, 2022  12:00am",https://www.philstar.com/pilipino-star-ngayon/probinsiya/2022/05/29/2184535/fire-truck-ng-bfp-kinarnap-suspek-timbog
"Kapitan, 15 pa arestado sa ‘tupada’","Inaresto ng mga awtoridad ang isang kapitan ng barangay at 15 pang sabungero matapos silang mahuling nagtutupada sa ikinasang pagsalakay sa bayan ng Alaminos, dito sa lalawigan, ayon sa isang opisyal kahapon. Sinabi ni Col. Cecilio Ison Jr., Laguna police director, si Mars Libang, 63-anyos, tserman ng Barangay San Miguel, at 15 pang katao ay naaktuhang nagsasagawa ng illegal cock fighting o tupada sa isinagawang raid ng pulisya. Kinilala ang iba pang naaresto na sina Edcel Sahagun, Nelson De Rama, Gregorio Malabuyoc, Jhon Mike Dominguez, Mike Joshua Toling, Oscar Manalo, Jhon Albert Hular, Steven Ram Cangas, John Borg Gaspay, Rico James Castillo, Reden Marcelino, Raymond Manalo, Jo­shua Enovidad, Andy Luna, at Prisco Manalo, pawang residente ng Alaminos, Laguna. Nakumpiska ng mga pulis sa naturang grupo ang dalawang buhay na manok na panabong, dalawang tari na nasa plastic bag at ang P3,300 bet money. Sinabi ni Ison na nakatanggap ng tip ang local police kaugnay sa lantarang pagsasagawa ng illegal na sabong sa bisinidad ng barangay na ang pasimuno ay mismo umanong tserman ng Barangay San Miguel. Ang 16 na suspek ay kakasuhan ng paglabag sa P.D. 1602 o “illegal gambling” habang ieendorso ng PNP sa Department of Interior and Local Government in Alaminos ang paghahain ng administrative case laban sa naturang barangay chairman.","Inaresto ng mga awtoridad ang isang kapitan ng barangay at 15 pang sabungero matapos silang mahuling nagtutupada sa ikinasang pagsalakay sa bayan ng Alaminos, dito sa lalawigan, ayon sa isang opisyal kahapon.","May 29, 2022  12:00am",https://www.philstar.com/pilipino-star-ngayon/probinsiya/2022/05/29/2184540/kapitan-15-pa-arestado-sa-tupada
Notoryus na ‘tulak’ sa Laguna nalambat sa P1 milyong shabu,"Bumagsak sa kamay ng mga awtoridad ang isang pinaghihinalaang notoryus na drug pusher matapos makumpiskahan ng mahigit P1-milyong halaga ng shabu sa buy-bust operation na ikinasa sa Siniloan, Laguna kamakalawa ng gabi. Sa ulat ng CALABARZON Police, kinilala ang nasakoteng suspect na si Ronald Allan Flores na una nang isinailalim sa surveillance operations ng anti-drug ope­ratives. Bandang alas-6:20 ng gabi nang isagawa ng pinagsanib na mga operatiba ng Laguna Police at Philippine Drug Enforcement Agency (PDEA) ang buy-bust operation laban kay Flores sa Brgy. Macatad ng bayang ito. Si Flores ay inaresto sa aktong nagbebenta ng ilang sachet ng shabu sa undercover agent at ng kapkapan ay marami pang droga na nakuha mula sa kanya. Umaabot lahat sa 11 plastic sachet ng shabu ang nakumpiska kay Flores na tumitimbang ng 150 gramo at nagkakahalaga ng P1,012,500.","Bumagsak sa kamay ng mga awtoridad ang isang pinaghihinalaang notoryus na drug pusher matapos makumpiskahan ng mahigit P1-milyong halaga ng shabu sa buy-bust operation na ikinasa sa Siniloan, Laguna kamakalawa ng gabi.","May 29, 2022  12:00am",https://www.philstar.com/pilipino-star-ngayon/probinsiya/2022/05/29/2184538/notoryus-na-tulak-sa-laguna-nalambat-sa-p1-milyong-shabu
"Police intel chief, natigok sa liga ng basketball","Nauwi sa trahedya ang isang masayang laro ng basketball matapos magsilbing “last minute” ito sa buhay ng isang Intelligence chief ng lokal na pulisya nang biglang manikip ang dibdib sa Brgy. Poblacion, San Antonio, Quezon nitong Biyernes ng gabi. Kinilala ang nasa­wing biktima na si P/Staff Sgt. Romeo Roa Lucido, Intelligence Chief ng San Antonio Municipal Police Station (MPS). Sa ulat ng CALABARZON Police, naganap ang insidente bandang alas-8:40 ng gabi sa basketball league na ginaganap sa Brgy. Poblacion ng ba­yang ito. Sa imbestigasyon, nagpartisipa sa basketball ang nasabing opisyal pero sa kasagsagan ng laro ay bigla itong nakaramdam ng paninikip ng paghinga. Nagawa pang maisugod sa pagamutan ang biktima pero nabigo ng maisalba ang buhay nito. Ayon kay Dr. Peter Chua, attending physician na sumuri kay Lucido ay inatake ito sa puso at wala ng pulso nang kaniyang suriin. Ipinaabot naman ng CALABARZON Police ang pakikiramay sa naulilang pamilya ng nasabing intelligence chief.","Nauwi sa trahedya ang isang masayang laro ng basketball matapos magsilbing “last minute” ito sa buhay ng isang Intelligence chief ng lokal na pulisya nang biglang manikip ang dibdib sa Brgy. Poblacion, San Antonio, Quezon nitong Biyernes ng gabi.","May 29, 2022  12:00am",https://www.philstar.com/pilipino-star-ngayon/probinsiya/2022/05/29/2184536/police-intel-chief-natigok-sa-liga-ng-basketball
"Pulis-SAF umawat sa away sa peryahan, todas sa bugbog","Malagim na kamatayan ang sinapit ng isang bagitong pulis matapos pagtulungang bugbugin ng kanyang mga inaawat sa isang peryahan sa Brgy. Poblacion sa bayan ng Mapandan, Pangasinan. Hindi na naisalba pa ng mga doktor ang buhay ni Pat. Robert T. De Vera, Jr., 29-anyos, may asawa, miyembro ng PNP-Spe­cial Action Force na nakadestino sa Samar at residente ng Brgy. Luyan, Pangasinan dahil sa mga tinamong matitinding bugbog sa katawan. Ayon kay Lt. Jesus Flores, hepe ng Mapandan Police, naganap ang insidente dakong ala-1 ng madaling araw sa peryahan noong Mayo 25. Hinihintay ni Pat. De Vera at kasama nito sa isang kainan ang kanilang mga kaibigan nang mapansin ng una ang nagaganap na komosyon sa isang peryahan. Dahil dito, lumapit ang biktima sa mga nag-aaway at nagpakilala siyang pulis. Naawat naman ng biktima ang mga nag-aaway subalit tatlong lalaki umano ang lumapit at bigla na lamang siyang pinagtulungang bugbugin. Sinabi ni Flores na tukoy na nila ang mga sus­pek na pawang trabahador sa naturang peryahan pero tumanggi pa siyang pangalanan ang mga ito. Nagsasagawa na ng manhunt operation ang pulisya laban sa mga suspek na nahaharap sa kasong murder. Nabatid na nagsimulang maging pulis ang biktima noong 2018 at nagbabakasyon lamang sa nasabing lugar nang maganap ang insidente.","Malagim na kamatayan ang sinapit ng isang bagitong pulis matapos pagtulungang bugbugin ng kanyang mga inaawat sa isang peryahan sa Brgy. Poblacion sa bayan ng Mapandan, Pangasinan.","May 30, 2022  12:00am",https://www.philstar.com/pilipino-star-ngayon/probinsiya/2022/05/30/2184665/pulis-saf-umawat-sa-away-sa-peryahan-todas-sa-bugbog
Tserman utas sa ambush sa Agusan del Sur,"Patay ang isang barangay chairman matapos na tambangan at pagbabarilin ng hindi pa nakilalang mga armadong salarin sa Brgy. Mabuhay, Bayugan City, Agusan del Sur nitong Biyernes. Ang biktima na si Librado Juventod, 46 taong gulang, kapitan ng Brgy. Mabuhay ay idineklarang dead-on-the-spot dahil sa tinamong mga tama ng bala ng cal. 45 pistol sa katawan. Batay sa ulat ng CARAGA Police, naganap ang insidente nitong Biyernes ng tanghali malapit sa Brgy. Hall ng Brgy. Mabuhay. Kasalukuyang lulan ng motorsiklo ang biktima na bumabagtas sa kalsada pero pagsapit sa Purok 1, ng naturang barangay, may ilang hakbang lang ang layo sa waiting shed ay dito na nagsenyasan ang mga armadong salarin. Bigla na lamang pinaputukan ng sunud-sunod ng mga suspek ang biktima saka sila mabilis na tumakas patungo sa direksyon ng kabisera ng lungsod. Narekober ng mga nagrespondeng operatiba ng Bayugan City Police ang mga basyo ng bala ng cal. 45 pistol sa nasabing lugar. Patuloy ang isinasagawang hot pursuit operation ng mga awtoridad upang maaresto at mapanagot sa batas ang mga armadong salarin.","Patay ang isang barangay chairman matapos na tambangan at pagbabarilin ng hindi pa nakilalang mga armadong salarin sa Brgy. Mabuhay, Bayugan City, Agusan del Sur nitong Biyernes.","May 29, 2022  12:00am",https://www.philstar.com/pilipino-star-ngayon/probinsiya/2022/05/29/2184539/tserman-utas-sa-ambush-sa-agusan-del-sur
"Bahay ni kap sa Bulacan, hinagisan ng Granada","Nasira ang isang sasakyan matapos pasabugan ng granada ang bahay ng kapitan ng dalawang ‘di kilalang suspek sa Brgy. Alagao sa bayang ito, kamakalawa ng gabi. Ayon sa ulat ng San Ildefonso Municipal Police sa pamumuno ni Police Maj. Marvin Aquino, dakong alas-9:40 ng gabi ay inihagis ang granada ng hindi pa nakikilalang salarin sa loob ng bakuran ni Brgy. Chairman Allan Galvez, kapatid ng nanalo sa katatapos na May 9 elections sa nasabing bayan na si Mayor-elect Fernando Galvez Jr. Base pa sa ulat ng pulisya, tadtad ng tama ng shrapnel ang pickup truck na nakaparada malapit sa bahay ng tserman matapos bumagsak ang granada sa compound nito. Isa umanong binatilyo ang nakakita sa mga salarin na riding-in-tandem na papalayo sa lugar matapos na sumabog ang granada. Sa inisyal na pagsisiyasat, nabatid na wala naman umanong kaaway o kagalit ang magkapatid na Galvez at wala ring natatanggap na pagbabanta sa kanilang buhay. Natagpuan naman ng miyembro ng Explosive and Ordnance Division (EOD) ng San Ildefonso Police ang lever ng isang MK2 fragmentation grenade sa loob ng bakuran ni Galvez. Wala namang nasugatan sa insidente at patuloy ang imbestigasyon ng pulisya kung may kinalaman ang insidente sa personal at pulitika o nagdaang halalan.","Nasira ang isang sasakyan matapos pasabugan ng granada ang bahay ng kapitan ng dalawang ‘di kilalang suspek sa Brgy. Alagao sa bayang ito, kamakalawa ng gabi.","May 28, 2022  12:00am",https://www.philstar.com/pilipino-star-ngayon/probinsiya/2022/05/28/2184315/bahay-ni-kap-sa-bulacan-hinagisan-ng-granada
HVT timbog sa P.3 milyong droga sa Bacolod City,"Bagsak kalaboso ang isang itinuturing na High Value Target (HVT) matapos masamsaman ng mahigit P.3-milyong halaga ng shabu sa ikinasang buy-bust ope­ration ng awtoridad sa Bacolod City, Negros Occidental kamakalawa. Kinilala ni Philippine National Police (PNP) Officer-in-Charge P/Lt. Gen. Vicente Danao Jr., ang suspect na si Jesus Puertas Cordova alyas “Inday”, 26-anyos. Bandang alas-12:31 ng umaga nang masakote ng mga elemento ng City Drug Enforcement Unit ng Bacolod City Police ang target na si Inday sa Purok Bayanihan 1, Brgy. Punta Taytay, Bacolod City. Nasamsam sa pag-iingat ang 17 plastic sachet na naglalaman ng 58 gramong shabu at nagkakahalaga ng P394,000. Nahaharap ang suspect sa kasong paglabag sa Republic Act (RA) 9165 o ang Comprehensive Dangerous Drug Act. “I commend our PRO6 personnel under the leadership of their Regional Director, P/Brig. Gen Flynn Dongbo for continuously intensifying our campaign against illegal drugs in coordination with other agencies and active support of the public,” pahayag ni Danao.","Bagsak kalaboso ang isang itinuturing na High Value Target (HVT) matapos masamsaman ng mahigit P.3-milyong halaga ng shabu sa ikinasang buy-bust ope­ration ng awtoridad sa Bacolod City, Negros Occidental kamakalawa.","May 29, 2022  12:00am",https://www.philstar.com/pilipino-star-ngayon/probinsiya/2022/05/29/2184537/hvt-timbog-sa-p3-milyong-droga-sa-bacolod-city
"Elf truck bumulusok sa kanal: Mag-ina dedo, mister at anak sugatan","Hindi na umabot pang buhay sa ospital ang isang babaeng negosyante at anak na paslit, habang malubhang nasugatan ang kanyang mister at isa pang anak na menor-de-edad makaraang bumulusok sa kanal ang kanilang sinasakyang Isuzu elf truck sa Sitio Dao, Barangay Talisay sa bayang ito, kamakalawa ng umaga. Idineklarang dead-on-arrival sa San Andres Rural Health Unit ang mga biktima na sina Rosemarie Abonales, 43, at ang 2-anyos na anak na itinago sa pangalang Andy habang ginagamot sa Bondoc Peninsula District Hospital sa Cata­nauan, Quezon, ang mister nitong si Reynaldo, 49, at isa pa nilang anak na 17-anyos na si Mart; pawang mga residente ng Brgy. Pugawan, San Francisco, Quezon. Batay sa imbestigasyon, galing sa Lucena City ang mga biktima at pauwi na sa kanilang bahay sa San Francisco at sakay ng Isuzu elf truck na kargado ng iba’t ibang mga paninda nang maganap ang trahedya. Habang binabagtas ng sasakyang minamaneno ni Reynaldo ang San Andres-San Francisco Road dakong alas-8:30 ng umaga ay napaidlip ang mister sa harap ng manibela kung kaya’t nagpagewang-gewang ang takbo ng kanilang sasakyan saka tuluyang bumulusok at nahulog sa kanal sa gilid ng kalsada. Dahil sa nasabing insidente, nagtamo ng grabeng pinsala sa ulo at katawan ang mag-ina na ikinasawi nila sa ospital kinalaunan.","Hindi na umabot pang buhay sa ospital ang isang babaeng negosyante at anak na paslit, habang malubhang nasugatan ang kanyang mister at isa pang anak na menor-de-edad makaraang bumulusok sa kanal ang kanilang sinasakyang Isuzu elf truck sa Sitio Dao, Barangay Talisay sa bayang ito, kamakalawa ng umaga.","May 29, 2022  12:00am",https://www.philstar.com/pilipino-star-ngayon/probinsiya/2022/05/29/2184534/elf-truck-bumulusok-sa-kanal-mag-ina-dedo-mister-anak-sugatan
2 lalaki natagpuang patay sa trash bags sa Cavite,"Dalawang hindi kilalang lalaki ang natagpuang patay habang nakabalot sa mga trash bags sa Imus City, Cavite kahapon. Ang buong katawan ng mga biktima ay kapwa nababalutan ng trash bags, duct tape at masking tape nang madiskubre ng mga construction workers ng Ayala Corp sa Daanghari Road, Pasong Buaya 1, Imus City. Ayon kay Lt. Col. Pablito Naganag, Deputy Provincial Director for Administration, naniniwala ang mga imbestigador na pinaslang ang dalawang biktima sa ibang lugar at itinapon sa Imus City upang iligaw ang imbestigasyon. Sinabi ni Naganag na nangangalap pa ng karagdagang ebidensya at testimonya ng posibleng testigo ang pulisya habang tinitingnan na rin nila kung may CCTV na nakakabit malapit sa crime scene. Hindi pa umano natutukoy ng pulisya ang res­ponsable sa pag-salvage sa dalawang biktima at maging ang motibo sa krimen.","Dalawang hindi kilalang lalaki ang natagpuang patay habang nakabalot sa mga trash bags sa Imus City, Cavite kahapon.","May 30, 2022  12:00am",https://www.philstar.com/pilipino-star-ngayon/probinsiya/2022/05/30/2184662/2-lalaki-natagpuang-patay-sa-trash-bags-sa-cavite
Dengue outbreak idineklara sa Zamboanga City,"Nagdeklara na ka­hapon ng dengue outbreak ang lokal na pamahalaan ng Zamboanga City matapos na umabot sa mahigit 2,000 ang naitalang kaso nito mula Enero hanggang Mayo 14, 2022. Lumilitaw na sa nasabing bilang, 19 katao ang naiulat na namatay sa dengue sa lungsod. Dahil dito, nagsagawa ng mga fogging operations ang Sanitary Division ng City Health Office sa mga lugar na may matataas ang dengue cases. Ayon sa Department of Health-Region IX, mataas din ng dengue cases sa Zamboanga Sibugay, Zamboanga del Sur at Isabela City sa Basilan. Nakikipag-ugnayan na rin ang city government sa mga barangay at daan-daang residente para sa mga posibleng hakbangin upang maiwasan ang pagtaas pa ng kaso ng dengue sa kanilang lugar.",,"May 28, 2022  12:00am",https://www.philstar.com/pilipino-star-ngayon/probinsiya/2022/05/28/2184317/dengue-outbreak-idineklara-sa-zamboanga-city
"Misis ng judge, todas sa tandem","Isang 58-anyos na misis ng isang huwes at manager ng kooperatiba ang nasawi nang pagba­barilin ng mga suspek na sakay ng isang motorsiklo, kamakalawa ng hapon sa lalawigang ito. Kinilala ang nasa­wing biktima na si Agnes Cabauatan-Palce, 58, misis ni Judge Ariel Palce, ng Ilagan Regional Trial Court Branch 40 at internal audit department manager ng Isabela Electric Cooperative 2. Batay sa ulat ng Ilagan City-PNP, bago naganap ang krimen, alas-5:00 ng hapon sa Barangay San Felipe, ng naturang lungsod ay sakay ang biktima ng service vehicle ng Audit Department ng ISELCO 2 at may kasama siyang driver at empleyado sa sasakyan. Pauwi sa kanilang tahanan ang biktima sa bayan ng Tumauini nang bigla na lamang silang lapitan ng motorsiklo at dito ay bumunot ng baril ang angkas at binaril ang biktima na tinamaan sa panga. Matapos ang krimen, mabilis na tumakas ang mga suspek sa hindi malamang direksyon. Dinala naman sa Isa­bela Doctors Gene­ral Hospital ang biktima, subalit dineklara itong dead-on-arrival. Patuloy ang imbes­tigasyon ng pulisya sa motibo sa krimen at pagkakakilanlan sa mga suspek.","Isang 58-anyos na misis ng isang huwes at manager ng kooperatiba ang nasawi nang pagba­barilin ng mga suspek na sakay ng isang motorsiklo, kamakalawa ng hapon sa lalawigang ito.","May 27, 2022  12:00am",https://www.philstar.com/pilipino-star-ngayon/probinsiya/2022/05/27/2184029/misis-ng-judge-todas-sa-tandem
"Holdaper na No. 1 ‘wanted’ sa Pampanga, utas sa shootout","Isang hinihinalang miyembro ng robbery group na nakatala bilang “number 1 wanted person” ang napatay matapos umanong manlaban at makipagbarilan sa mga pulis habang isinisilbi ang warrant of arrest laban sa kanya sa Mabalacat City ng lalawigang ito noong Biyernes. Kinilala ni Col. Alvin Consolacion, Pampanga police provincial director, ang napatay na suspek na si Derrick Castillo, residente ng Jaoville Compound, Barangay Pandan, Angeles City. Tinagurian ng Mabalacat City Police si Castillo bilang number 1 “wanted person” dahil sa pagkakasangkot nito sa mga serye ng panghoholdap sa mga convenience store at betting stations sa Mabalacat. Sinabi ni Consolacion na habang isinisilbi ng pinagsanib na element ng Mabalacat at Angeles Police ang arrest warrant sa hideout ng suspek nang bigla umano nitong paputukan ang raiding team sanhi ng engkuwentro. Bumulagta ang suspek at narekober sa ope­­rasyon ang baril nito na isang .9mm caliber pistol, shabu at iba pang kagamitan.",Isang hinihinalang miyembro ng robbery group na nakatala bilang “number 1 wanted person” ang napatay matapos umanong manlaban at makipagbarilan sa mga pulis habang isinisilbi ang warrant of arrest laban sa kanya sa Mabalacat City ng lalawigang ito noong Biyernes.,"May 30, 2022  12:00am",https://www.philstar.com/pilipino-star-ngayon/probinsiya/2022/05/30/2184658/holdaper-na-no-1-wanted-sa-pampanga-utas-sa-shootout
"Pulis-SAF umawat sa away sa peryahan, todas sa bugbog","Malagim na kamatayan ang sinapit ng isang bagitong pulis matapos pagtulungang bugbugin ng kanyang mga inaawat sa isang peryahan sa Brgy. Poblacion sa bayan ng Mapandan, Pangasinan. Hindi na naisalba pa ng mga doktor ang buhay ni Pat. Robert T. De Vera, Jr., 29-anyos, may asawa, miyembro ng PNP-Spe­cial Action Force na nakadestino sa Samar at residente ng Brgy. Luyan, Pangasinan dahil sa mga tinamong matitinding bugbog sa katawan. Ayon kay Lt. Jesus Flores, hepe ng Mapandan Police, naganap ang insidente dakong ala-1 ng madaling araw sa peryahan noong Mayo 25. Hinihintay ni Pat. De Vera at kasama nito sa isang kainan ang kanilang mga kaibigan nang mapansin ng una ang nagaganap na komosyon sa isang peryahan. Dahil dito, lumapit ang biktima sa mga nag-aaway at nagpakilala siyang pulis. Naawat naman ng biktima ang mga nag-aaway subalit tatlong lalaki umano ang lumapit at bigla na lamang siyang pinagtulungang bugbugin. Sinabi ni Flores na tukoy na nila ang mga sus­pek na pawang trabahador sa naturang peryahan pero tumanggi pa siyang pangalanan ang mga ito. Nagsasagawa na ng manhunt operation ang pulisya laban sa mga suspek na nahaharap sa kasong murder. Nabatid na nagsimulang maging pulis ang biktima noong 2018 at nagbabakasyon lamang sa nasabing lugar nang maganap ang insidente.","Malagim na kamatayan ang sinapit ng isang bagitong pulis matapos pagtulungang bugbugin ng kanyang mga inaawat sa isang peryahan sa Brgy. Poblacion sa bayan ng Mapandan, Pangasinan.","May 30, 2022  12:00am",https://www.philstar.com/pilipino-star-ngayon/probinsiya/2022/05/30/2184666/pulis-saf-umawat-sa-away-sa-peryahan-todas-sa-bugbog
2 pagsabog gumulantang sa Sultan Kudarat,"Dalawang pagsabog ang naganap kamakalawa ng tanghali sa Sultan Kudarat ayon sa Joint Task Force Central (JTFC) at 6th Infantry (Kampilan) Division. Ayon sa JTFC,  isang improvised explosive device (IED) ang sumabog sa loob ng isang pampasaherong bus na pag-aari ng Yellow Bus Lines Incorporated na bumibiyahe sa kahabaan ng Gensan Drive sa harap ng East West Bank,sa Barangay Zone 3, Koronadal City, South Cotabato dakong alas-12:30 ng hapon. Nasugatan sa pag­sabog ang isang lalaking tricycle driver. Agad siyang dinala sa ospital para magamot. Kasabay nito, isa pang pagsabog ang naganap sa isang bakanteng lote sa Barangay New Carmen, Tacurong City. Wala namang naiulat na nasawi sa insidente. Dahil dito, sinabi ni Brig. Gen. Eduardo Gubat, acting division commander ng 6th Infantry Division at JTFC na inatasan ang lahat ng unit sa ilalim ng Joint Area of ??Operation na paigtingin ang checkpoint operations at intelligence monitoring sa lalawigan sa pakikipag-ugnayan sa kanilang mga police counterparts. Ginagawa na aniya ng militar ang lahat upang matukoy ang responsable sa pagpapasabog.",Dalawang pagsabog ang naganap kamakalawa ng tanghali sa Sultan Kudarat ayon sa Joint Task Force Central (JTFC) at 6th Infantry (Kampilan) Division.,"May 28, 2022  12:00am",https://www.philstar.com/pilipino-star-ngayon/probinsiya/2022/05/28/2184310/2-pagsabog-gumulantang-sa-sultan-kudarat
Tserman at ‘kalaguyo’ huli sa akto sa resort,"Huli sa akto ang isang kapitan ng barangay at ang misis ng isang tricycle driver habang magkasama at nag­lalampungan umano sa loob ng kuwarto ng resort sa Sitio Pawa, Brgy. Lajong ng bayang ito, kamakalawa ng gabi. Kasong “adultery” ang nakatakdang isampa laban kay Ariel Ollosca Gupit, 47-anyos, residente at incumbent barangay chairman ng Brgy. Aquino, Bulacan at Sharon Gipa Red, 39-anyos, may-asawa, residente ng kaparehong lugar. Sa ulat, dakong alas-8:30 ng gabi ay humingi ng tulong sa Bulacan Police ang tricycle driver na mister na kinilala lamang sa pangalang “Boy” makaraang malaman nitong nag-check in ang kanyang misis at kanilang kapitan sa isang kuwarto ng Joyland Resort sa Bulan. Mabilis namang nagresponde ang mga pulis at pinasok ang room number 8 ng resort at nahuli ang “magkalaguyo” sa nasa loob ng isang kuwarto.","Huli sa akto ang isang kapitan ng barangay at ang misis ng isang tricycle driver habang magkasama at nag­lalampungan umano sa loob ng kuwarto ng resort sa Sitio Pawa, Brgy. Lajong ng bayang ito, kamakalawa ng gabi.","May 28, 2022  12:00am",https://www.philstar.com/pilipino-star-ngayon/probinsiya/2022/05/28/2184308/tserman-kalaguyo-huli-sa-akto-sa-resort
"Public enemy No. 1 sa Batangas, natimbog","Bumagsak na sa kamay ng mga awtoridad ang pangunahing suspek sa pagpatay sa isang police intelligence officer at tinaguriang “public enemy number 1” sa Batangas sa ikinasang manhunt ope­ration sa Occidental Mindoro kamakalawa. Sinabi ni Occidental Mindoro police director, Col. Simeon Gane Jr., ang wanted na si Jaypee Caraos, 37, ay nadakip ng pinagsanib na elemento ng Taal at Magsaysay Police sa kanyang hideout sa Magsaysay, Occidental Mindoro noong Huwebes ng hapon. Dagdag ni Gane, si Caraos ay dinakip ng raiding team sa bisa ng warrant of arrest na inisyu ng Regional Trial Court, Branch 86 sa Taal, Batangas na may petsang Disyembre 20, 2019 dahil sa kasong “murder” na walang inirekomendang piyansa. Ayon naman kay Col. Glicerio Cansilao, Batangas police director, si Caraos ay nakatala bilang number 1 “most wanted person” sa Batangas dahil isa siya sa mga suspek sa pagbaril at pagpatay sa intel officer na si Chief Master Sgt. Robert Arriola, nakatalaga sa Aligtagtag Police Station sa Batangas noong Setyembre 2019. Ang katawan ni Arriola at motorsiklo nito ay narekober sa Brgy. Bihis, Taal habang ang kanyang service firearm o baril ay nasamsam sa mga suspek na sina Dexter Mendoza at Rodolfo Caraos matapos maaresto sa follow-up operation ng pulisya. Nabatid na nag-iinuman umano ang mga suspek nang mapadaan si Arriola sa lugar sakay ng motorsiklo. Pinaulanan umano ng bala ng mga suspek ang nasabing pulis matapos magduda na tinitiktikan sila nito. Sinabi ni Casilao na matapos ang insidente, nagtago na si Caraos ng tatlong taon hindi lamang sa Mindoro kundi maging sa ilang bayan sa Batangas hanggang sa matunton ito ng tracker team nang makatanggap sila ng intelligence report na naispatan ang nasabing akusado sa bayan ng Magsaysay.",,"May 28, 2022  12:00am",https://www.philstar.com/pilipino-star-ngayon/probinsiya/2022/05/28/2184311/public-enemy-no-1-sa-batangas-natimbog
3 preso pumuga sa Surigao District Jail,"Isang manhunt ope­ration ngayon ang isinasagawa ng mga awtoridad laban sa tatlong preso na tumakas mula sa Bureau of Jail Management and Penology (BJMP) faci­lity Surigao del Sur, sa Cantilan District Jail kamakalawa. Kinilala ang mga nakatakas na suspek na sina Renwood Baya, may kasong carnapping; Junmar Quezada, may kasong robbery; at Edgardo Pinoy Jr., na may kasong rape. Ayon kay Col. Joseph Boquiren, Surigao del Sur Police Provincial Office (SDSPPO) director, nakaalerto na ang lokal na pamahalaan at city police station upang mahanap ang mga tumakas. Iniimbestigahan na rin ang mga tauhan mg BJMP na umano’y posibleng nagpabaya sa kanilang tungkulin. Ipinakalat na rin sa social media ang mga impormasyon at lara­wan ng mga suspek para ipaalam sa publiko at mapadali ang pag­huli sa kanila.","Isang manhunt ope­ration ngayon ang isinasagawa ng mga awtoridad laban sa tatlong preso na tumakas mula sa Bureau of Jail Management and Penology (BJMP) faci­lity Surigao del Sur, sa Cantilan District Jail kamakalawa.","May 27, 2022  12:00am",https://www.philstar.com/pilipino-star-ngayon/probinsiya/2022/05/27/2184024/3-preso-pumuga-sa-surigao-district-jail
PNP commanders inalerto vs bombings sa Mindanao,"Inalerto ng Philippine National Police (PNP) ang mga police commanders sa Mindanao Region na palakasin pa ang pagpapatupad ng seguridad upang hindi na maulit pa ang kambal na pambobomba sa Central Mindanao na ikinasugat ng dalawa katao kamakailan. Ayon kay P/Major Valeriano de Leon, director ng PNP-Directorate for Operations, nag-isyu na siya ng memorandum sa lahat ng police regional directors para tiyakin na hindi na mauulit pa ang mga pambobomba sa Tacurong City at Koronadal City. Sa nasabing memorandum, ang lahat ng mga police commanders hanggang sa mga hepe ng pulisya sa mga lungsod at munisipalidad ay dapat na magsagawa ng pag-iinspeksyon sa mga terminals ng mga bus at iba pang pampublikong sasakyan para hindi makalusot ang mga nagpaplanong maghasik ng terorismo. Ipinag-utos din ang pagpapaigting ng pagbabantay sa mga pangunahing instalasyon, mga pampublikong lugar at iba pang mga matataong lugar. “Our commanders were also instructed to conduct checkpoints in major thoroughfares and strategic roads, and to beef up intelligence-gathering as part of the intensified security ope­rations,” pahayag ni de Leon. Noong Huwebes ay niyanig ng dalawang magkakasunod na pambobomba ang dalawang pampasaherong bus sa mga lungsod ng Tacurong at Koronadal. Sa imbestigasyon ng pulisya, lumilitaw na “extortion” ang motibo ng pambobomba sa dalawang bus na kagagawan ng mga lokal na armadong grupo sa Central Mindanao. Una nang ipinag-utos ni PNP Officer-in-Charge P/Lt. Gen. Vicente Danao Jr., ang masusing imbestigasyon sa nasabing mga kaso. Ayon sa opisyal, nakahandang mag-deploy ang PNP ng karagdagang tropa sa Central Mindanao kung kinakailangan. Nanawagan siya sa publiko na agad ireport sa mga awtoridad ang mga kahina-hinalang indibiduwal o mga bagay na inabandona.",,"May 29, 2022  12:00am",https://www.philstar.com/pilipino-star-ngayon/probinsiya/2022/05/29/2184532/pnp-commanders-inalerto-vs-bombings-sa-mindanao
"P108 milyong halaga ng ilegal na droga, winasak ng PDEA","Winasak ng mga tauhan ng Philippine Drug Enforcement Agency-Regional Office I (PDEA ROI) at PDEA Regional Office-Cordillera Administrative Region (PDEA RO-CAR) ang iba’t ibang uri ng mga ilegal na droga na tinata­yang nagkakahalaga ng P108,674,818.44. Ang pagwasak ay isinagawa ng PDEA kamakalawa sa Geocycle facility ng Holcim Philippines Incorporated sa Bacnotan, La Union. Ayon sa PDEA, ang naturang aktibidad ay isang joint destruction ceremony ng mga drug evidence na nakumpiska sa kanilang mga anti-drug operations at yaong mga itinurn-over ng mga otoridad matapos na ipag-utos ng hukuman ang pagsira sa mga ito. Ayon sa PDEA, ang mga naturang drug evidence na isinailalim sa thermal destruction, ay kinabibilangan ng P29,367,939.90 para sa PDEA ROI, habang P79,306,878.54 naman ang halaga ng ilegal na droga na mula sa PDEA RO-CAR. Ang mga ito ay binubuo ng methamphetamine hydrochloride o shabu, marijuana, kush, ecstasy, liquid marijuana, at liquid shabu. Pinuri naman ni Regional Director Ronald Allan Ricardo ang pagsusumikap ng iba’t ibang sangay ng Regional Trial Courts (RTCs) para mapabilis ang prosekusyon at disposisyon ng mga hawak nilang drug cases na nagresulta sa mabilis na pagsira sa mga ilegal na droga na hindi na kailangan bilang ebidensiya sa hukuman.","Winasak ng mga tauhan ng Philippine Drug Enforcement Agency-Regional Office I (PDEA ROI) at PDEA Regional Office-Cordillera Administrative Region (PDEA RO-CAR) ang iba’t ibang uri ng mga ilegal na droga na tinata­yang nagkakahalaga ng P108,674,818.44.","May 27, 2022  12:00am",https://www.philstar.com/pilipino-star-ngayon/probinsiya/2022/05/27/2184026/p108-milyong-halaga-ng-ilegal-na-droga-winasak-ng-pdea
"Drug pusher na dalawang beses nakulong, timbog sa P7 milyong shabu","Isang drug pusher ang naaresto ng mga otoridad at nakumpiska ang nasa P7 milyon na shabu nitong Miyerkules sa lungsod na ito. Kinilala ang nadakip na suspek na si Melvin Salazar, 32, lumad, tubong Barangay Zapatera, Cebu at nakatira sa Barangay Maribago ng nasabing lungsod. Sa pinagsamang report ng City Drug Enforcement Unit (CDEU) Lapu-Lapu City Police Office (LCPO), alas-2:00 ng hapon nang mahuli ang suspek sa Sityo Firecrash, Barangay Bangkal, ng naturang lungsod. Ayon kay Police Lieutenant Noah Añana, ng CDEU-LCPO katuwang nila sa ope­rasyon ang City Intelligence Unit-LCPO at Naval Forces Central (NAVFORCEN), matapos makatanggap ng operasyon hinggil sa malaking halaga ng shabu na bitbit ng suspek. Nakuha mula sa suspek ang higit sa 1-kilo ng shabu na may street price na P7 milyon base sa Dangerous Drugs Board (DDB) value. Nabatid na dalawang beses ng nakulong ang suspek sa kasong paglabag sa illegal drugs at nakalaya lamang ito sa plea bargaining noong 2018 at 2020. Nagsasagawa naman ng follow-up investigation ang pulisya para tumbukin kung sino ang pinagkukunan ng suspek na ayon sa kanya ay binayaran lamang siya ng P10,000.00 para ibagsak ang droga.",Isang drug pusher ang naaresto ng mga otoridad at nakumpiska ang nasa P7 milyon na shabu nitong Miyerkules sa lungsod na ito.,"May 27, 2022  12:00am",https://www.philstar.com/pilipino-star-ngayon/probinsiya/2022/05/27/2184028/drug-pusher-na-dalawang-beses-nakulong-timbog-sa-p7-milyong-shabu
"San Pablo-Lucena route, muling bubuksan bago mag-Hunyo 30","Bago ang Hunyo 30 o ang pagbaba sa puwesto ng administrasyong Duterte, ay bubuksang muli ng Philippine National Railways (PNR) sa commuting public ang kanilang San Pablo, Laguna to Lucena, Quezon route. Ang anunsiyo ay ginawa mismo ni PNR General Manager Junn Magno sa isang virtual press briefing nitong Miyerkules. Ayon pa kay Magno, nakapagsagawa na sila ng testing sa naturang ruta. Ang PNR San Pablo-Lucena route ay isang 44-kilometrong inter-provincial commuter railway, na bahagi ng commuter train service patungong Bicol na may mga istasyon at flag stops para sa daily commutes o short travels. Natigil ang commuter operations nito noong Oktubre 2013 matapos mag-collapse ang isang abutment. Sa pagtaya ni Magno, ang pasahe sa naturang ruta ay wala pang P100 habang ang biyahe naman ay nasa pagitan aniya ng isang oras at 15 minuto hanggang isa at kalahating oras. Ayon naman sa Department of Transportation (DOTr), magkakaroon ng dalawang terminal stations ang San Pablo-Lucena route at apat na flag stops sa pagitan nito.","Bago ang Hunyo 30 o ang pagbaba sa puwesto ng administrasyong Duterte, ay bubuksang muli ng Philippine National Railways (PNR) sa commuting public ang kanilang San Pablo, Laguna to Lucena, Quezon route.","May 27, 2022  12:00am",https://www.philstar.com/pilipino-star-ngayon/probinsiya/2022/05/27/2184023/san-pablo-lucena-route-muling-bubuksan-bago-mag-hunyo-30
"14 dayuhan, 2 crew ng yate nagpositibo sa COVID-19","Labing-apat na dayuhang turista at dalawang local na crewmembers ng isang yate ang nagpositobo sa COVID-19 matapos bumisita sa Tubbataha Reef sa Puerto Princesa City, Palawan. Ayon kay Dr. Dean Palanca, city government incident management team head, kahapon ay lima sa mga turista ang nagpakita ng mga sintomas ng COVID-19 habang sakay ng barko. Ang lima ay sumailalim aniya sa antigen tes­ting kung saan lumabas na positibo sila sa CO­VID-19. “Sila ay napilitang bumalik dito sa Puerto Princesa at tumawag at nagpatulong papaano i-handle itong mga nagpositibo sa antigen test,” ani Palanca sa isang panayam sa Teleradyo. Nabatid na ang mga dayuhang turista na nagmula sa United States at Europe, ay umalis sa Puerto Princesa City upang mamasyal sa Tubbataha Reef noong Mayo 14. Ang mga dayuhan at dalawang crew ng yacht ay isinailalim rin sa reverse 
transcription polymerase chain reaction (RT-PCR) testing para sa kumpirmasyon at lumabas na lahat sila ay positibo sa COVID-19. Sinabi ni Palanca na ang naturang mga pasyente ay nagpapagaling na sa quarantine facility sa lungsod. “Tatapusin nila ‘yung ilang araw na protocol na ginagawa para sa mga nagpopositibo,” dagdag ni Palanca. Ipapadala rin umano ng city government ang swab samples sa Phi­lippine Genome Center para sa eksaminasyon upang madetermina ang COVID-19 variant na tumama sa mga turista at crew.",,"May 26, 2022  12:00am",https://www.philstar.com/pilipino-star-ngayon/probinsiya/2022/05/26/2183726/14-dayuhan-2-crew-ng-yate-nagpositibo-sa-covid-19
"Shabu dealer sa Baguio, hinatulan ng‘life’","Habambuhay na pagkabilanggo ang iginawad na hatol kahapon ng korte sa isang tinaguriang “batang shabu dealer”dahil sa pag-iingat ng nasa P122,000 na halaga ng shabu sa ikinasang anti-drug operation ng mga awtoridad noong Oktubre 2020, dito sa lungsod, ayon sa ulat kahapon. Sa desisyong inilabas ni Baguio Regional Trial Court Judge Rufus Malcdem, bukod sa “life imprisonment” ay pinagbabayad ang akusadong si John Anthony Rosal, na ngayon ay 30-anyos na, ng multang P500,000 at iniutos din na sumailalin siya sa 1-taong drug use rehabilitation. Si Rosal ay nakulong noong Oktubre 1, 2020 at kinasuhan matapos masukol sa pinagtataguan nito sa ilalim ng isang higaang kahoy sa loob ng isang bahay na kanyang tinakbuhan habang tinatakasan ang mga ahente ng National Bureau of Investigation (NBI) at Philippine Drug Enforcement Agency (PDEA) dahil sa pagbebenta ng 18.02 gramong shabu. “We came to know he was already indicted here for selling more than 9 years ago when he was still 21,” ayon kay Atty. Cesar Bacani, NBI-Cordillera regional director. “The conviction is yet another success of the government’s fight against illegal drugs,” dagdag ni Atty. Bacani kasabay ng pagbibigay nito ng papuri sa korte, government prosecution panel at sa NBI sa pagsisikap na isulong ang drug case laban kay Rosal hanggang sa mahatulan ito.","Habambuhay na pagkabilanggo ang iginawad na hatol kahapon ng korte sa isang tinaguriang “batang shabu dealer”dahil sa pag-iingat ng nasa P122,000 na halaga ng shabu sa ikinasang anti-drug operation ng mga awtoridad noong Oktubre 2020, dito sa lungsod, ayon sa ulat kahapon.","May 28, 2022  12:00am",https://www.philstar.com/pilipino-star-ngayon/probinsiya/2022/05/28/2184316/shabu-dealer-sa-baguio-hinatulan-nglife
CHR iimbestigahan 'rape-slay' ng 10-anyos sa probinsya ng Isabela,"Magkakasa ng ""motu proprio investigation"" ang tanggapan ng Commission on Human Rights (CHR) sa Region II patungkol sa diumano'y panghahalay at pagpatay sa isang 10 taong gulang na babae sa probinsya ng Isabela. Sinasabing natagpuan ang bangkay ng bata nitong Miyerkules sa Mabiret River, Purok 4, Balluarte, Santiago City, ayon kay CHR spokesperson Jacqueline Ann de Guia. ""It is concerning that barely a week has passed since CHR has taken cognizance and investigated a similar incident in Batangas,"" ani De Guia kanina sa isang  pahayag . ""We strongly condemn this heinous crime and all other acts of violence towards children."" Ika-14 lang ng Mayo nang matagpuan din ang bangkay ng isa pang suspected rape-slay victim sa  probinsya ng Batangas , kung saan 5-anyos naman ang biktima. Nakiramay naman sina De Guia sa mga naulilang pamilya at mahal sa buhay ng paslit. ""Crimes perpetrated against the young and defenseless represents a failure to protect the most vulnerable members of society,"" dagdag pa ng komisyon. ""We urge local law enforcers and barangay community leaders, who are duty-bound to protect the rights of children, to take more proactive measure to prevent continuing crimes of abuse."" Hinihingi pa ng  Philstar.com  ang Philippine National Police para sa mga karagdagang detalye sa krimen ngunit hindi pa rin tumutugon magpahanggang sa ngayon.  — James Relativo","Magkakasa ng ""motu proprio investigation"" ang tanggapan ng Commission on Human Rights (CHR) sa Region II patungkol sa diumano'y panghahalay at pagpatay sa isang 10 taong gulang na babae sa probinsya ng Isabela.","May 26, 2022  5:42pm",https://www.philstar.com/pilipino-star-ngayon/probinsiya/2022/05/26/2183899/chr-iimbestigahan-rape-slay-ng-10-anyos-sa-probinsya-ng-isabela
Kawani ng munisipyo dedo sa pamamaril,"Dead on the spot ang 41-anyos na empleyado ng munisipyo ng Rosario ng lalawigang ito matapos barilin ng hindi pa nakilalang suspek sa harap ng palengke, kamakalawa ng hapon. Kinilala ang nasa­wing biktima na si Mark Anthony Grit, ng Brgy. Quilib at nakadestino sa Rosario Municipal Disaster Risk Reduction and Management Office (MDRRMO). Ayon sa report, alas-5:20 ng hapon, ay nakaupo ang biktima sa kanyang nakaparadang motorsiklo sa parking lot ng Rosario Municipal Public Market nang lapitan at pagbabarilin ng suspek gamit ang kalibre .45 baril. Ang biktima ay nagtamo ng mga tama ng bala sa iba’t ibang bahagi ng katawan na naging sanhi ng kanyang kamatayan. Tumakas naman ang suspek na suma­kay sa naghihintay na motorsiklo sa di kalayuan. Narekober sa crime scene ang siyam na basyo ng kalibre 45 baril.","Dead on the spot ang 41-anyos na empleyado ng munisipyo ng Rosario ng lalawigang ito matapos barilin ng hindi pa nakilalang suspek sa harap ng palengke, kamakalawa ng hapon.","May 27, 2022  12:00am",https://www.philstar.com/pilipino-star-ngayon/probinsiya/2022/05/27/2184027/kawani-ng-munisipyo-dedo-sa-pamamaril
"Ex-Air Force, nalunod sa swimming pool","Patay ang 56- anyos na retiradong miyembro ng Philippine Air Force matapos malunod sa swimming pool ng isang resort sa lungsod na ito, kamakalawa. Kinilala ang biktimang si Anacleto Lubis, taga-Barangay 4,Mataas na Kahoy, Batangas. Sa inisyal na im­bestigasyon, nagtungo sa nasabing resort ang biktima at kanyang mga kumpare para lumangoy at mag-inu­man. Bandang alas-6:00 ng gabi ay napansin ng kanyang mga kasamahan na nawawala ang biktima kaya’t hinanap nila ito sa paligid ng resort. Isang bisita ang nakakita sa biktimang wala nang malay at nasa ilalim ng pool. Agad na iniahon ang biktima ng kanyang mga kasamahan na wala nang buhay. Wala pang pahayag ang resort sa pangyayari.","Patay ang 56- anyos na retiradong miyembro ng Philippine Air Force matapos malunod sa swimming pool ng isang resort sa lungsod na ito, kamakalawa.","May 27, 2022  12:00am",https://www.philstar.com/pilipino-star-ngayon/probinsiya/2022/05/27/2184022/ex-air-force-nalunod-sa-swimming-pool
"13 classroom sa Isabela, natupok","Tinupok ng apoy ang nasa 13 classroom ng La Sallete of Quezon sa Quezon, Isabela, kamakalawa ng gabi. Ayon kay SFO3 Limberto Morales Jr., Fire Marshal ng BFP Quezon, alas-6:30 ng gabi nang humingi ng tulong sa kanila ang isang bata na nakakita na nasusunog na ang gusali ng eskwelahan. Agad itong nares­pondehan, subalit mabilis na kumalat ang apoy dahil gawa sa light materials ang gusali dahil sa may kalumaan na rin ito. Nadamay ang school canteen kasama ang apat pa na silid-aralan ng nasabing Catholic school. Sa ngayon ay ina­alam ang kabuuang halaga ng pinsala sa nasunog na paaralan.","Tinupok ng apoy ang nasa 13 classroom ng La Sallete of Quezon sa Quezon, Isabela, kamakalawa ng gabi.","May 27, 2022  12:00am",https://www.philstar.com/pilipino-star-ngayon/probinsiya/2022/05/27/2184025/13-classroom-sa-isabela-natupok
"Madugong responde: Pulis at tandem, todas!","Kalunus-lunos ang sinapit ng isang negosyanteng lola na may dalang malaking halaga ng pera matapos gilitan sa leeg ng hinihinalang holdaper saka itinapon ang bangkay nito sa isang pampang sa San Fernando, Cebu kamakalawa ng tanghali. Halos maghiwalay na ang ulo at leeg ng biktima na kinilalang si Diomedesa Lapera Gedaro, 67-anyos, at residente ng Barangay Greenhills, San Fernando, Cebu nang makita ang kanyang duguang katawan sa naturang lugar. Batay sa report ng San Fernando Police, dakong alas-12 ng tanghali nang matagpuan ng ilang residente ang bangkay ng lolo sa may pampang ilang metro ang layo sa bahay nito. Lumilitaw sa imbes­tigasyon ng pulisya na bandang alas-11:30 ng umaga noong Huwebes ay nakita pa ang biktima na naglalakad sa nasabing lugar papunta sa tindahan nito suot ang shoulder bag na may lamang malaking halaga ng pera. Paniwala ng mga awtoridad, kilala ng biktima ang mga suspek kaya siya pinatay matapos kunin ang kanyang pera.","Kalunus-lunos ang sinapit ng isang negosyanteng lola na may dalang malaking halaga ng pera matapos gilitan sa leeg ng hinihinalang holdaper saka itinapon ang bangkay nito sa isang pampang sa San Fernando, Cebu kamakalawa ng tanghali.","May 28, 2022  12:00am",https://www.philstar.com/pilipino-star-ngayon/probinsiya/2022/05/28/2184313/madugong-responde-pulis-tandem-todas
"Lady cop, 1 pang ‘wanted’ nalambat","Isang babaeng police major at isang dating corporal na wanted sa batas ang naaresto ng kanyang mga kabaro sa magkahiwalay na operasyon sa Occidental Mindoro at lalawigan ng Quezon, ayon sa ulat ng Philippine National Police (PNP) kahapon. Sa San Jose, Occidental Mindoro, si Maj. Angelita Nastor, 40 anyos, hepe ng Maritime Police Station sa natu­rang lalawigan ay inaresto sa kanya mismong tanggapan dakong alas-10:22 ng umaga. Sinabi ni PNP officer-in-charge Lt. Gen. Vicente Danao Jr. na si Nastor ay may warrant of arrest sa kasong direct assault na inisyu ni Judge Dennis Aga ng Metropolitan Trial Court Branch 140 sa­ ­Quezon City. Hindi na nagbigay pa si Danao ng karagdagang detalye sa kaso ni Nastor bagama’t ­inirekomenda ng korte na magpiyansa ang opisyal ng P36,000 para sa kanyang pansamantalang kalayaan. Samantala, naaresto rin ang isang dating police corporal na wanted sa kasong robbery extortion sa Tagkawayan, Quezon noong Lunes. Ayon kay Danao, ang akusado na si Jon Jon Averion, 32, ay nadakip sa pinagtataguan nito sa Brgy. Poblacion ng naturang bayan dakong alas-5:30 ng hapon. Si Averion ay natanggal umano sa serbisyo bilang pulis matapos na mag-AWOL (absent without official leave). “As I have always emphasized, there is no room for misconduct and breach of internal discipline in the PNP,” pahayag ni Danao.","Isang babaeng police major at isang dating corporal na wanted sa batas ang naaresto ng kanyang mga kabaro sa magkahiwalay na operasyon sa Occidental Mindoro at lalawigan ng Quezon, ayon sa ulat ng Philippine National Police (PNP) kahapon.","May 26, 2022  12:00am",https://www.philstar.com/pilipino-star-ngayon/probinsiya/2022/05/26/2183717/lady-cop-1-pang-wanted-nalambat
Lady municipal welfare officer itinumba!,"Dead-on-the spot sa loob ng minamaneho nitong sasak­yan ang isang kawani ng munisipyo matapos pagbabarilin ng riding-in-tandem suspects sa Oceanview Subdivision, Brgy. San Isidro Village ng bayang ito, kamakalawa ng hapon. Idineklarang dead-on-the-spot ang biktima na kinilalang si Carmel A. Eubra, dalaga, nakatalaga sa Municipal Social Welfare and Development Office (MSWDO) ng bayan ng Viga at residente ng naturang lugar dahil sa tinamong mga tama ng punglo sa iba’t ibang bahagi ng kanyang katawan. Sa ulat, dakong alas-5:30 ng hapon, minamaneho ni Eubra ang kanyang Mitsubishi Expander (EAD-3661) at papasok na sa kanilang subdivision nang biglang sumulpot ang dalawang suspek na lulan ng motorsiklo. Agad na pinagbabaril ng mga suspek ang sasakyan ng biktima sanhi upang nagkabutas-butas ang salamin at tinamaan ng mga bala ang biktima. Matapos na makitang napuruhan ang biktima ay mabilis na tumakas ang mga suspek. Patuloy ang imbestigasyon ng pulisya para matukoy ang mga suspek at motibo sa pamamaslang.","Dead-on-the spot sa loob ng minamaneho nitong sasak­yan ang isang kawani ng munisipyo matapos pagbabarilin ng riding-in-tandem suspects sa Oceanview Subdivision, Brgy. San Isidro Village ng bayang ito, kamakalawa ng hapon.","May 26, 2022  12:00am",https://www.philstar.com/pilipino-star-ngayon/probinsiya/2022/05/26/2183720/lady-municipal-welfare-officer-itinumba
Parak na ‘bading’ sa TikTok pinakakasuhan ni Gen. Danao,"Dahil sa pagpapakita bilang isang gay person o “bading” sa kanyang TikTok account, isang pulis ng Lanao del Sur ang maaaring maharap sa mga kaso dahil sa paglabag sa “rules and regulations” ng Philippine National Police (PNP). Iniutos kahapon ni PNP officer-in-charge Lt. Gen. Vicente Danao Jr. ang imbestigasyon laban kay Police Patrolman Algabid Said Marohomsalic matapos mag-viral ang video nito sa social media. Nakasama sa direktiba ni Danao sa isang memorandum na inilabas ni Maj. Gen. Omega Jireh Fidel, director ng PNP Directorate for Investigation and Detective Ma­nagement (DIDM), nitong Mayo 23, para sa Bangsamoro Autonomous Region Police Office. “You are directed to conduct a pre-charge investigation and file administrative charges against the concerned PNCO (police non-commissioned officer),” ayon sa memo ni Fidel. Sa naturang video, si Marohomsalic ay umaktong bakla bilang tugon sa tanong ng isa sa kanyang mga followers. “Bakla ka ba lods? Eto sobrang daming nagtatanong dito sa akin kung bakla ba talaga ako eh. Ay shuta ka!” ani Marohomsalic sa video, gamit ang “gay lingo”. Agad namang pinuna ng PNP ang naturang video kung kaya iniutos ni Danao na imbestigahan ang naturang pulis. Sinabi ni Fidel na isa sa mga posibleng nilabag ni Maromsalic ay ang “conduct unbeco­ming of a police officer” at paglabag sa polisiya ng PNP sa pagpo-post ng mga “unnecessary” o di kanais-nais na video sa social media.","Dahil sa pagpapakita bilang isang gay person o “bading” sa kanyang TikTok account, isang pulis ng Lanao del Sur ang maaaring maharap sa mga kaso dahil sa paglabag sa “rules and regulations” ng Philippine National Police (PNP).","May 26, 2022  12:00am",https://www.philstar.com/pilipino-star-ngayon/probinsiya/2022/05/26/2183721/parak-na-bading-sa-tiktok-pinakakasuhan-ni-gen-danao
Call center agent ni-rape ng titser,"Arestado ang 27-anyos na guro matapos ireklamo ng panggagahasa ng isang dalagang call center agent kamakalawa ng madaling araw sa Brgy. Partida, dito sa bayan. Sa ulat ni Lt. Col. Cresenciano Cordero Jr., acting chief ng Norzagaray Police, kinilala ang suspek na si Glenn Solis habang ang biktima ay itinago sa pangalang “Ingrid”, 19-anyos at residente ng Brgy. Encanto, Angat, Bulacan. Sa imbestigasyon, masaya umanong nag-iinuman sina Ingrid at Solis kasama ang ilan nilang kaibigan sa isang restobar sa nabanggit na bayan pero habang nasa gitna sila ng kasiyahan bandang ala-1:00 ng madaling araw nang makaramdam ng pagkahilo ang naturang biktima. Dito na niyaya ng guro si Ingrid na umuwi ngunit imbes na ihatid siya sa bahay ay dinala ng suspek sa tinutuluyan nito. Sa loob ng bahay ng suspek, inumpisahan umano nitong halik-halikan ang dalaga hanggang sa hubaran at kalaunan gahasain.  Ipinasok pa umano ang dalawang daliri ng suspek sa puwet ng biktima. Nang makauwi na ang biktima, isinumbong nito sa kaniyang kuya ang masaklap na sinapit at humingi sila ng tulong sa pulisya kaya agad namang nadakip ang suspek.","Arestado ang 27-anyos na guro matapos ireklamo ng panggagahasa ng isang dalagang call center agent kamakalawa ng madaling araw sa Brgy. Partida, dito sa bayan.","May 26, 2022  12:00am",https://www.philstar.com/pilipino-star-ngayon/probinsiya/2022/05/26/2183719/call-center-agent-ni-rape-ng-titser
Empleyado tinadtad ng bala sa Batangas,"Patay at tadtad ng bala sa katawan nang matagpuan ang isang empleyado ng isang pribadong kumpanya habang nakabulagta sa isang kalsada sa Sto. Tomas City, Batangas, kahapon ng madaling araw. Kinilala ni Lt. Col. Danilo Mendoza, hepe ng Sto. Tomas City Police, ang biktima na si Rhandy Lope, emple­yado ng ‘di tinukoy na kumpanya at residente sa nasabing lalawigan. Ayon kay Mendoza, nadiskubre ang katawan ni Lope na naliligo sa sariling dugo ng mga rumespondeng opisyal at tanod ng Barangay Barangay San Bartolome sa may tabing kalsada bandang alas-2 ng madaling-araw. Sinabi ni Konsehal Fred Sagingan ng Brgy. San Bartolome sa mga imbestigador na narinig nito ang putok ng baril may humigit kumulang sa 400 metro ang layo mula sa kanyang bahay at nakita ng mga residente ang isang lalaki na duguang nakahandusay sa daan. Dagdag ni Mendoza, mayroon nang nakikitang isa hanggang sa dalawang “persons of interest” ang mga imbestigador sa pagpatay kay Lope. Sinisilip ng pulisya ang “personal grudge” o alitan na motibo sa krimen.","Patay at tadtad ng bala sa katawan nang matagpuan ang isang empleyado ng isang pribadong kumpanya habang nakabulagta sa isang kalsada sa Sto. Tomas City, Batangas, kahapon ng madaling araw.","May 25, 2022  12:00am",https://www.philstar.com/pilipino-star-ngayon/probinsiya/2022/05/25/2183539/empleyado-tinadtad-ng-bala-sa-batangas
"Ina ng kapitan ng nasunog na barko, kasama sa 7 nasawi","Kabilang sa pitong pasaherong nasawi sa naganap na sunog sa karagatan ng Quezon ang ina ng kapitan ng pampasaherong barko sa Real Quezon noong Lunes, ayon sa Philippine Coast Guard (PCG). Sinabi ni Coast Guard spokesperson Commodore Armand Balilo na kasama sa mga nasawi ang 57-anyos na si Charito Escareces, ina ng kapitan ng MV Mercraft 2 na si John Lerry Escareces.  Nakaligtas naman ang kaniyang ama na sakay rin ng nasabing barko. “Hawak namin yung kapitan. ‘Yung report, namatay yung kanyang nanay at yung kanyang ama ay nakaligtas na kasama niya ring bumiyahe,” pahayag ni Balilo. Sa kabila ng pagluluksa, nasa kustodiya pa rin ng PCG ang naturang kapitan ng nasunog na barko na isinasailalim ngayon sa masusing imbestigasyon sa pagsiklab ng MV Mercraft 2 na nagresulta sa pagkasawi ng pitong pasahero at pagkakasugat sa 24 iba pa kung saan tatlo ang nasa kritikal na kondisyon. Samantala, nakikipag-usap na umano ang may-ari ng passenger vessel sa mga naulila ng mga nasawi, at mga sugatan para sa kaukulang tulong pinansyal. 
Base sa regulasyon ng Maritime Industry Authority (MARINA), maaari ring makatanggap ang pamilya ng mga nasawing biktima ng kaukulang tulong pinansyal.","Kabilang sa pitong pasaherong nasawi sa naganap na sunog sa karagatan ng Quezon ang ina ng kapitan ng pampasaherong barko sa Real Quezon noong Lunes, ayon sa Philippine Coast Guard (PCG).","May 26, 2022  12:00am",https://www.philstar.com/pilipino-star-ngayon/probinsiya/2022/05/26/2183723/ina-ng-kapitan-ng-nasunog-na-barko-kasama-sa-7-nasawi
Mag-asawa lasog sa bus,"Kapwa nasawi ang mag-asawa nang sila ay malasog matapos mabundol at makaladkad ng pampasaherong bus nitong Miyerkules sa Maguindanao. Kinilala ang mag-asawa na sina Gurry Kalugay, at Zalika Gudal-Kalugay, kapwa residente ng Barangay Tual, Paglat, Maguindanao. Ayon kay Maguindanao Police Provincial Director Colonel Christopher Panapan, hapon ng Miyerkules naganap ang insidente sa tulay ng Barangay Poblacion Buluan Maguindanao. Lumabas sa imbes­tigasyon ng pulisya, minamaneho ni Gurry ang motorsiklo angkas ang kanyang misis nang bigla na lamang silang mabangga ng kasalubong na Yellow bus liner. Sa lakas ng pagkakasalpok, tumilapon ang mag-asawa sa kalsada at pumailalim sa bus saka nakaladkad. Nagtamo ng matin­ding pinsala ang ulo at katawan ng mag-asawa na naging sanhi ng kanilang kamatayan. Ang suspek na dri­ver ng bus ay mahaharap sa kasong reckless imprudence resulting to multiple homicide at damage to property.",Kapwa nasawi ang mag-asawa nang sila ay malasog matapos mabundol at makaladkad ng pampasaherong bus nitong Miyerkules sa Maguindanao.,"May 27, 2022  12:00am",https://www.philstar.com/pilipino-star-ngayon/probinsiya/2022/05/27/2184021/mag-asawa-lasog-sa-bus
"Probe sa nasunog na barko sa Quezon, sinimulan","Nagsasagawa na ng malalimang imbestigasyon ang Maritime Industry Authority o Marina at Philippine Coast Guard (PCG) kaugnay sa pagkakasunog ng isang pampasaherong barko na ikinasawi ng pitong katao sa karagatang sakop ng Real, Quezon nitong Lunes ng umaga. Ayon kay P/Col. Joel Villanueva, Quezon Provincial Police Office director, layunin ng imbestigasyon na matukoy ang sanhi at pinagmulan ng sunog, at maging ang aspetong kriminal o kung may pananagutan ang may-ari ng MV Mercraft 2 na nasunog. Sinabi ni Villanueva na makakatuwang ng Marina at PCG sa kanilang ongoing investigation ang pulisya bilang support unit. Sa huling ulat ng PNP, ang lahat ng pasahero at walong crewmembers ng MV Mercraft 2 ay “accounted” na at wala nang naidagdag pa na casualties. Nabatid na ilan sa 23 nasugatan sa insidente ay nakalabas na rin sa Claro M. Recto Hospital matapos silang malapatan ng lunas habang ang iba ay inilipat sa Manila at iba pang ospital sa Quezon. Kabilang sa mga na­sugatan ay ang master ng nasabing barko na si Capt. John Lerry Escareces na kabilang sa mga dinala sa Claro M. Recto Hospital para magamot. Sa inisyal na ulat ng PCG, habang naglalayag sa karagatan ang Mercraft 2 na may sakay na 135 katao patungong Port of Real mula Polilio Islands nang bigla itong magliyab bandang alas-5 ng umaga sanhi upang magsitalunan sa dagat ang mga sakay nito. Nakatanggap naman ng distress call ang PCG bandang alas-6:30 ng umaga kaya dali-daling rumesponde ang kanilang mga search and rescue teams sa lugar. Tumulong din ang dalawang roll-on roll-off (Roro) vessels at apat pang motorboats sa rescue operations. Lumalabas na nagsimula umano ang apoy sa engine room ng barko at idineklarang under control ang sunog dakong alas-9:33 ng umaga ng nasabi ring araw. Ang Mercraft 2 ay agad na-tow sa dalampasigan ng Baluti Island sa Barangay Cawayan sa Real ng MV Triple Kent matapos maapula ang sunog.",,"May 25, 2022  12:00am",https://www.philstar.com/pilipino-star-ngayon/probinsiya/2022/05/25/2183542/probe-sa-nasunog-na-barko-sa-quezon-sinimulan
Tserman todas sa ambush sa Cagayan,"Patay ang isang kapitan ng barangay matapos pagbabarilin ng mga hindi pa natutukoy na riding-in-tandem sa bahagi ng Barangay Bicok sa bayan ng Tuao ng lalawigang ito, kamakalawa ng umaga. Nakilala ng Tuao Police ang nasawing biktima na si Dante Blanza, 61, residente at chairman ng Barangay Sto. Tomas sa nabanggit na bayan. Sa inisyal na imbestigasyon ng pulisya, sakay sa kanyang XRM na motorsiklo ang biktima angkas si Brgy. Kagawad Eduardo Montorio, 61,  nang huminto sila sa gilid ng kalsada para magsuot ng face mask dakong alas-9:00 ng umaga. Dito na umano sila tinabihan ng isang motorsiklo na sumusunod sa kanila  at agad na pinagbabaril si Blanza sa iba’t ibang bahagi ng kanyang katawan. Agad na isinugod sa St. Paul Hospital sa Tuguegarao City ang biktima subalit idineklara itong dead-on-arrival matapos mapuruhan ng punglo sa dibdib habang mapalad na hindi tinamaan ng bala ang kanyang backrider na si Montorio. Napag-alaman na patungo sana sa Department of Agriculture si Blanza para magsumite ng ilang mga dokumento nang sundan sila ng mga suspek. Patuloy ang imbestigasyon ng pulisya sa motibo sa pamamaslang sa kapitan at matukoy ang mga salarin.","Patay ang isang kapitan ng barangay matapos pagbabarilin ng mga hindi pa natutukoy na riding-in-tandem sa bahagi ng Barangay Bicok sa bayan ng Tuao ng lalawigang ito, kamakalawa ng umaga.","May 26, 2022  12:00am",https://www.philstar.com/pilipino-star-ngayon/probinsiya/2022/05/26/2183712/tserman-todas-sa-ambush-sa-cagayan
"Mister pinasok, inutas ng tandem","Duguang bumulagta sa kusina ng kanilang bahay ang isang 44-anyos na mister matapos pasukin at pagbabarilin ng dalawang gunmen sa Zone-1, Brgy. Nogpo ng bayang ito kamakalawa ng gabi. Agad nasawi dahil sa mga tama ng punglo sa iba’t ibang bahagi ng katawan ang biktima na si Eddie Bilando Buere, tricycle driver, may-asawa at residente ng naturang lugar. Sa ulat, dakong alas-7:30 ng gabi habang nagluluto ng hapunan ang biktima nang biglang pumasok sa kanilang bahay ang dalawang hindi nakilalang suspek na armado ng hindi malamang kalibre ng baril. Sa hindi malamang dahilan, walang kaabog-abog na pinagbabaril ng mga suspek ang biktima na agad nasawi saka sila tumakas patungo sa hindi malamang direksyon.","Duguang bumulagta sa kusina ng kanilang bahay ang isang 44-anyos na mister matapos pasukin at pagbabarilin ng dalawang gunmen sa Zone-1, Brgy. Nogpo ng bayang ito kamakalawa ng gabi.","May 25, 2022  12:00am",https://www.philstar.com/pilipino-star-ngayon/probinsiya/2022/05/25/2183530/mister-pinasok-inutas-ng-tandem
"Minimum wage sa Cordillera, itinaas na rin","Itinaas na rin ng Regional Tripartite Wages and Productivity Board (RTWPB) ang minimum wage sa Cordillera Administrative Region (CAR) makaraang aprubahan ang P50-P60 dagdag sahod ng mga manggagawa sa rehiyon, ayon sa Department of Labor and Employment (DOLE) kahapon. Ayon kay DOLE-CAR Regional Director Nathaniel Lacambra, ang bagong minimum wage order ay may go signal na ng RTWPB-Cordillera. Sa inilabas ng wage order, ibibigay ng dalawang tranches ang dagdag sahod sa mga manggagawa sa CAR.  Unang itataas ang kanilang arawang sahod ng P30-P40 sa oras na maging epektibo ang kautusan. Sinabi ni Lacambra na ang ikalawang tranche ay ibibigay sa Enero 1, 2023 kung saan P20 ang ida­dagdag sa sahod sa lahat ng mga manggagawa sa rehiyon para maging P400 ang kanilang minimum wage. Sa oras na maipatupad lahat ito, aakyat ang minimum wage sa rehiyon mula P350 sa P400 sa Baguio City, Tabuk City at La Trinidad, Benguet, at sa ilang lugar sa rehiyon ay mula P340 patungo sa P400. Inaprubahan din ng Board ang dagdag sahod sa mga domestic workers o kasambahay sa CAR. Para sa mga chartered cities at 1st class municipalities sa rehiyon, ang mga kasambahay na tumatanggap ng P4,000 buwanang suweldo ay daragdagan ng P500 habang sa ibang lugar ay daragdagan ang kanilang P3,000 na sahod ng P1,500 para maging P4,500 na rin. Ayon kay Lacambra, inaantay na nila ang approval ng National Wages and Productivity Commission (NWPBC) sa pagpapatupad ng dagdag sahod matapos nilang isumite ang wage order nitong Lunes ng hapon para sa kaukulang pagsusuri. Magiging epektibo ang wage hike may P15 araw makaraang mailathala ito sa mga pahayagan na may general circulation.","Itinaas na rin ng Regional Tripartite Wages and Productivity Board (RTWPB) ang minimum wage sa Cordillera Administrative Region (CAR) makaraang aprubahan ang P50-P60 dagdag sahod ng mga manggagawa sa rehiyon, ayon sa Department of Labor and Employment (DOLE) kahapon.","May 25, 2022  12:00am",https://www.philstar.com/pilipino-star-ngayon/probinsiya/2022/05/25/2183535/minimum-wage-sa-cordillera-itinaas-na-rin
P100 milyong napanalunan ng taga-Quezon sa lotto,"Instant multi-milyonaryo ang isang taga-Quezon province nang palaring mapanalunan ang tumataginting na mahigit P100-milyong jackpot prize ng Ultra Lotto 6/58 ng Philippine Charity Sweepstakes Office (PCSO), kamakalawa ng gabi.   Sa advisory ng PCSO, matagumpay na nahulaan ng lucky bettor ang six-digit winning combination na 20-22-09-54-06-19 kaya’t maiuuwi nito ang katumbas na jackpot prize na P100,064,568. Ayon kay PCSO General Manager Royina Garma, nabili ng lucky winner ang kanyang lucky ticket sa Gen. Luna, Quezon. Upang makubra naman ang kanyang ­premyo, kailangan lamang ng lucky bettor na magtungo sa PCSO main office sa Mandaluyong City at magprisinta ng dalawang balidong ID at maging ang kanyang winning ticket. Ang Ultra Lotto 6/58 ay binobola tuwing Martes, Biyernes at Linggo.","Instant multi-milyonaryo ang isang taga-Quezon province nang palaring mapanalunan ang tumataginting na mahigit P100-milyong jackpot prize ng Ultra Lotto 6/58 ng Philippine Charity Sweepstakes Office (PCSO), kamakalawa ng gabi.","May 26, 2022  12:00am",https://www.philstar.com/pilipino-star-ngayon/probinsiya/2022/05/26/2183713/p100-milyong-napanalunan-ng-taga-quezon-sa-lotto
"Antipolo road mishap: 1 dedo, 2 pa sugatan","Patay ang isang rider habang sugatan ang dalawa pang driver nang magkabanggaan ang kanilang mga sasakyan sa Antipolo City kamakalawa. Binawian ng buhay habang ginagamot sa Quirino Medical Center ang biktimang si Erwin dela Cruz dahil sa tinamong mga sugat sa iba’t ibang bahagi ng katawan habang nilalapatan ng lunas sina Amador Fajardo Jr. at Fabian Jacildo. Batay sa ulat ng Antipolo City Police, dakong alas-10:30 ng umaga ng Martes nang maganap ang aksidente sa Marcos Highway, malapit sa Unirock, Brgy. Sta. Cruz, ng nasabing lungsod. Lumilitaw na bago ang aksidente ay binabagtas nina dela Cruz, na sakay ng isang Yamaha Mio Aerox; Fajardo, na nagmamaneho ng isang airport taxi na Toyota Vios (ACG-5533); at Jacildo, na nagmamaneho ng isang Kawasaki Barako II na may sidecar, ang Marcos Highway. Patungo umano sina Fajardo at dela Cruz sa Masinag mula sa Cogeo, kung saan nauuna ang Sedan ni Fajardo, kasunod ang motorsiklo ni dela Cruz, habang kasalubong naman nila si Jacildo. Gayunman, pagsapit nila sa naturang lugar, bigla umanong nag-overtake si Jacildo sa isang sasakyan na nasa kanyang harapan, sanhi upang mag-overshoot ito sa linya nina dela Cruz at Fajardo. Dahil dito, sumabit ang sasakyan ni Jacildo sa Sedan ni Fajardo saka nabangga ang motorsiklo ni dela Cruz. Sina dela Cruz at Fajardo ay isinugod sa Amang Rodriguez Medical Center ngunit dahil sa kritikal na kondisyon ay kinailangang ilipat si dela Cruz sa Quirino Medical Center pero binawian din ng buhay. Si Jacildo naman ay dinala sa East Avenue Medical Center kung saan siya kasaluku­yang naka-confine.",Patay ang isang rider habang sugatan ang dalawa pang driver nang magkabanggaan ang kanilang mga sasakyan sa Antipolo City kamakalawa.,"May 25, 2022  12:00am",https://www.philstar.com/pilipino-star-ngayon/probinsiya/2022/05/25/2183529/antipolo-road-mishap-1-dedo-2-pa-sugatan
Terorista utas sa ‘air strike’ sa Maguindanao,"Patay ang isang hinihinalang terorista sa naganap na engkuwentro at air strike ng Joint Task Force Central at Philippine Army (PA) laban sa Daulah Islamiyah-Turaife Group na nanggigipit umano sa mga residente sa Datu Salibo, Ma­guindanao kamakalawa ng umaga. Kinilala ni Lt. Col. Charlie Banaag, commander ng Philippine Army-6th Infantry Brigade, ang nasawi na si Sadam Salandang alyas “Sa­dam”, umano’y miyembro ng Bangsamoro Islamic Freedom Fighters (BIFF)-Karialan Faction sa ilalim ng isang alyas “Robot”. Nilinaw naman ni Brig. Gen. Eduardo Gubat, acting commander ng 6ID at JTF Central na isang “preemptive military operations” ang kanilang ginawa at nagkaroon ng engkuwentro sa pagitan ng mga sundalo at mga miyembro ng teroristang grupo na Daulah Isla­miyah-Turaife na pinamumunuan ni Esmael Abdulmalik alias “Abu Turaifie”. Kasunod aniya ito sa reklamo ng mga residente na nangha-harass ang naturang grupo sa mga komunidad hanggang sa sila ay maispatan sa Sitio Patawali, Barangay Ganta sa Datu Salibo noong Lunes. “Our troops from 6th Infantry (Redskin) Bat­talion under Lt. Col. Charlie Banaag responded immediately to secure the populace from this terrorist group. Also, Field Artillery conducted indirect fire aimed at the place where they were hiding. Their forces were further weakened after the close air support was conducted in the right place of the target. This happened because we do not want to disturb the peace, order and security enjoyed by those who live there,” paliwanag ni BGen. Gubat. Matapos ang operasyon, narekober ang bangkay ng nasabing bandido, maging mga armas at kagamitan na kinabibilangan ng dalawang M16A1 rifles; isang M203 grenade launcher; isang Garand rifle; dalawang carbine; isang Barret cal .50; tatlong magasin ng M16; 12 piraso ng pangunahing bayad sa IED; 19 blasting cap improvised; bandolier; cellphone; 19 piraso bag pack; 11 pirasong 9 volt na baterya;13 na duyan at mga bala. Dahil sa military ­operations, sinabi ni 601st Infantry (Unifier) ??Brigade commander Colonel Oriel Pangcog na inilikas ang mga apektadong residente at pansamantalang nanunuluyan sa mga daycare centers ng kani-kanilang barangay sa ilalim ng superbisyon ng MDRRMO Datu Salibo at Shariff Saydona. Payo ni Gubat sa mga apektadong residente na manatiling kalmado dahil kontrolado ng militar ang sitwasyon.","Patay ang isang hinihinalang terorista sa naganap na engkuwentro at air strike ng Joint Task Force Central at Philippine Army (PA) laban sa Daulah Islamiyah-Turaife Group na nanggigipit umano sa mga residente sa Datu Salibo, Ma­guindanao kamakalawa ng umaga.","May 25, 2022  12:00am",https://www.philstar.com/pilipino-star-ngayon/probinsiya/2022/05/25/2183532/terorista-utas-sa-air-strike-sa-maguindanao
"P4 milyong puslit na sigarilyo nasabat, 3 ‘smuggler’ huli sa Zamboanga","Umaabot sa P4 mil­yong halaga ng sigarilyo ang nasabat sa ikinasang joint operation ng mga operatiba ng Phi­lippine National Police (PNP), Philippine Air Force at Bureau of Customs (BOC) matapos ipuslit sa Cabatangan, Zamboanga City ka­makalawa. Ayon kay PNP Officer-in-Charge Lt. General Vicente Danao Jr., nadakip ang tatlong pinaghihinalaang smuggler sa operasyon na kinilalang sina Khan Adin, Aldin Sabtal, at Benshariff Bari. Nakuha sa tatlong suspek ang nasa 121 master cases ng smuggled Fort cigarettes na nagkakahalaga ng 4.2 mil­yong piso, na nakatago sa isang orange Isuzu Elf closed van. Dagdag ni Danao, ang matagumpay na operas­yon ay resulta ng mahusay na intelligence gathering ng PNP, at kooperasyon ng mga kinauukulang ahensya.","Umaabot sa P4 mil­yong halaga ng sigarilyo ang nasabat sa ikinasang joint operation ng mga operatiba ng Phi­lippine National Police (PNP), Philippine Air Force at Bureau of Customs (BOC) matapos ipuslit sa Cabatangan, Zamboanga City ka­makalawa.","May 26, 2022  12:00am",https://www.philstar.com/pilipino-star-ngayon/probinsiya/2022/05/26/2183715/p4-milyong-puslit-na-sigarilyo-nasabat-3-smuggler-huli-sa-zamboanga
"P55 dagdag-sahod sa Bicol workers, inaprub","Itinaas na rin ng Regional Tripartite Wages and Productivity Board V ang minimum wage sa Bicol Region makaraang aprubahan ang P55 dagdag-sahod ng mga manggagawa sa rehiyon, ayon sa Department of Labor and Employment (DOLE). Inilabas ng wage board V ang Wage Order No. RBV-20 na nagbibigay ng P55 dagdag sa minimum wage ng dalawang tranches.  Unang ibibigay ang P35 dagdag-sahod sa oras na maging epektibo ang kautusan at ang kasunod na P20 naman sa Disyembre 1, 2022. Dahil dito, aakyat ang minimum wage sa rehiyon sa P365 kada araw sa lahat ng sektor ng paggawa. Nabatid na noon pang Setyembre 21, 2018 ang huling pagtataas sa sahod sa Bikol. Inaprubahan din ng Board ang Wage Order No. RBV-DW-02 na nagbibigay ng dagdag na P1,000 dagdag-sahod kada buwan sa mga ‘domestic workers’ sa mga “chartered cities” at mga “first-class” na munisipalidad at P1,500 naman sa iba pang munisipalidad. Dahil dito, tataas ang suweldo ng mga kasambahay sa rehiyon sa P4,000 kada buwan. Mabibiyayaan ng dagdag-sahod ang P94,042 kasambahay sa rehiyon na huling nakatikim ng dagdag sa suweldo noon pang Hunyo 2017. Ang mga dagdag sa suweldo ay resulta umano ng pagsasagawa ng “public hearings” ng wage board noong Abril 26 sa Naga City, Camarines Sur at Abril 28 sa Legazpi City, Albay. Ayon kay Atty. Maria Zenaida Angara-Campita, regional director ng Department Of Labor and Employment (DOLE) Regional Office 5, ang panibagong wage order number 20 ng Bicol ay base pa sa ginawang konsultasyon ng RTWPB-5 mula sa mga kinatawan ng labor at employers sector. Isinumite na ang Wage Order sa National Wages and Productivity Commission para sa kaukulang pagsusuri at magiging epektibo may P15 araw makaraang mailathala ito sa mga pahayagan na may general circulation. -  Jorge Hallare","Itinaas na rin ng Regional Tripartite Wages and Productivity Board V ang minimum wage sa Bicol Region makaraang aprubahan ang P55 dagdag-sahod ng mga manggagawa sa rehiyon, ayon sa Department of Labor and Employment (DOLE).","May 24, 2022  12:00am",https://www.philstar.com/pilipino-star-ngayon/probinsiya/2022/05/24/2183235/p55-dagdag-sahod-sa-bicol-workers-inaprub
"Lalaki pinatay ng Bangladeshi, isinilid sa duffle bag","Naaagnas na nang matagpuan ang isang di kilalang lalaki na nakasilid sa isang duffle bag matapos umanong patayin ng isang foreign national saka itinago ang bangkay sa loob ng palikuran ng inuupahang apartment sa Sto. Tomas City, Batangas, ayon sa pulisya kahapon. Ayon kay P/Staff Sergeant Billy Olalo, may hawak ng kaso, ang ‘di kilalang lalaki  na may katamtamang pangangatawan at may taas na 5’4’- 5”6’ ay nadiskubre sa loob ng isang duffle bag sa loob ng comfort room ng isang apartment sa Avant Garden Subdivision sa Barangay San Roque ng nasabing lungsod nitong Linggo ng gabi. “The victim was in the state of the decomposition. We are still waiting the result of the autopsy to determine the cause of his death,” pahayag ni Olalo. Sinabi ni Olalo na ang suspek na nakilalang si Armed Sabuj, 28, isang Bangladesh national at tubong Kajadi Koiyadi, Bhaluka Mymen Singh ay tumakas matapos na mapatay ang naturang biktima na hinihinalang kakilala nito.  Itinago niya ang bangkay sa nasabing CR ng kanyang inuupa­hang apartment. “The suspect may have known the victim because of how he got to his house,” pahayag ni Olalo. Ang landlady ng apartment na si Ma. Jovilyn Villa, 45, ay personal na lumutang sa himpilan ng pulisya dakong alas-8:55 ng gabi kamakalawa at inireport ang naturang krimen. Sinabi ni Villa sa mga pulis na tumawag pa sa kanya ang suspek sa pamamagitan ng cellular phone at inamin nito ang pagpatay sa nasabing lalaki bago niya abandonahin ang inuupahan nitong apartment. Nagkasa na ng manhunt operation ang pulisya para madakip ang dayuhan at mapanagot sa ginawang krimen.","Naaagnas na nang matagpuan ang isang di kilalang lalaki na nakasilid sa isang duffle bag matapos umanong patayin ng isang foreign national saka itinago ang bangkay sa loob ng palikuran ng inuupahang apartment sa Sto. Tomas City, Batangas, ayon sa pulisya kahapon.","May 24, 2022  12:00am",https://www.philstar.com/pilipino-star-ngayon/probinsiya/2022/05/24/2183233/lalaki-pinatay-ng-bangladeshi-isinilid-sa-duffle-bag
"9 pa nawawala, higit 100 nasagip pampasaherong barko nasunog sa dagat: 7 patay","Pito ang kumpirmadong patay habang 9 pa ang nawawala at mahigit 100 na pasahero ang nasagip ng mga awtoridad matapos na masunog ang isang passenger vessel habang naglalayag sa karagatang sakop ng bayang ito, kahapon ng umaga. Kinilala ng Philippine Coast Guard (PCG) at Quezon Provincial Police Office ang mga nasawi dahil sa “suffocation” na sina Viola Empreso, Marivic Samareta, Edna Balanac, Crisanto Debelles, Charito Escareses, Andy Tejares at Mina Enciso. Ayon kay PCG spokesman Commodore Armand Balilo, galing Polillo Island patungong Real, Quezon ang “Mercraft 2” na sinasakyan ng may 135 katao nang biglang sumiklab ang apoy sa naturang barko. Sinabi ni Balilo na alas-5:30 ng umaga nang umalis ang Mercraft 2 ship sa Polillo Port lulan ang 126 na pasahero at 9 na crew subalit nang nasa 1,000 yarda na lamang ang layo nito sa destinasyon na Real Port dakong alas-6:30 ng umaga nang biglang sumiklab ang apoy sa barko. Agad na nagpadala ng distress call ang kapitan ng barko sa PCG at mabilis namang nagtalunan sa tubig ang mga pasahero suot ang mga life vest sa takot na makasama silang masunog sa nagliliyab na barko.  Mabilis namang rumesponde ang mga operatiba ng PCG, Municipal Disaster Risk Reduction and Management Office (MDRRMO) at mga tauhan ng ilang Roro company upang ilig­tas ang mga pasahero na na-trap sa nasusunog na barko at ma­ging ang mga tumalon sa tubig. Kaagad ring nagpadala ng mga ambulansya si Governor-elect Dra. Helen Tan upang ihatid sa mga ospital ang 23 na sugatang pasahero. Dagdag ni Balilo, dakong alas-9:33 ng umaga nang tuluyang makontrol ang sunog sa barko.  Dakong alas-11:30 ng umaga nang maitala ang 103 pasaherong nailigtas ng walang sugat na natamo, 24 ang sugatan, habang pito ang nasawi. Hindi naman umano “overloaded” ang barko base sa manifesto nito nang maganap ang sunog.   Nai-tow na ang naturang barko ng MV Triple Kent sa Baluti Island sa Barangay Kawayan, Real, Quezon habang nagpapatuloy ang search and rescue operations ng mga res­ponders para sa mga nawawala sa karagatan kasabay ng isinagawang imbestigasyon ang PCG at pulisya sa insidente. -  Tony Sandoval at Arnell Ozaeta, Ed Amoroso","Pito ang kumpirmadong patay habang 9 pa ang nawawala at mahigit 100 na pasahero ang nasagip ng mga awtoridad matapos na masunog ang isang passenger vessel habang naglalayag sa karagatang sakop ng bayang ito, kahapon ng umaga.","May 24, 2022  12:00am",https://www.philstar.com/pilipino-star-ngayon/probinsiya/2022/05/24/2183237/9-pa-nawawala-higit-100-nasagip-pampasaherong-barko-nasunog-sa-dagat-7-patay
3 mangingisda na-rescue sa Zambales,"Nasagip ng kanilang kabaro ang tatlong mangingisda na palutang-lutang makaraang masira ang kanilang bangka sa karagatan na sakop ng bayang ito kamakalawa ng umaga. Ayon sa San Antonio Public Information Office, namataan ng mangingisdang si Ruben Ramelo sina Pele­pin Baldia, Diosdado Masuanggat at Regino Llema pawang residente ng Calapacuan na nag- palutang-lutang sa dagat may 30-milya ang layo mula sa baybayin ng Barangay San Miguel. Nabatid na dalawang araw na nagpalutang-lutang ang tatlo sa dagat nang masira ang una­hang bahagi ng kanilang bangka dahil sa hampas ng  malalakas na alon. Sa kagustuhang ma­buhay, kumapit ang mga mangingisda sa nakalutang na bahagi ng bangka hanggang sa matagpuan sila at masagip ni Ramelo. Nagpasalamat naman ang tatlo sa kabaro nilang mangingisda na nagligtas sa kanilang buhay. Kamakalawa ng hapon ay nakauwi na sa kani-kanilang pamil­ya ang tatlong mangi­ngisda.",Nasagip ng kanilang kabaro ang tatlong mangingisda na palutang-lutang makaraang masira ang kanilang bangka sa karagatan na sakop ng bayang ito kamakalawa ng umaga.,"May 24, 2022  12:00am",https://www.philstar.com/pilipino-star-ngayon/probinsiya/2022/05/24/2183232/3-mangingisda-na-rescue-sa-zambales
"Rider humataw sa center island, patay","Patay ang isang rider makaraang humataw sa konkretong center island nang sumemplang sa minamanehong motorsiklo, sa kahabaan ng Bacoor Boulevard, Molino2, Bacoor City, kamakalawa ng gabi. Kinilala ng pulisya ang biktimang si Stephen Villanueva Pacheco, 31-anyos, may asawa residente ng B8 L5 Sorreto Avenue, Camella Homes Bacoor City, Cavite. Sa imbestigasyon ni P/Staff Sgt. Bernie Rusiana ng Bacoor Police, alas-10:30 ng gabi habang minamaneho ng biktima ang kanyang itim na Yamaha motorcycle (DC-37145) at bumabagtas sa nasabing lugar nang aksidenteng sumemplang. Dito sumadsad ang biktima sa center island ng kalsada sanhi upang humataw ang mukha nito at ulo sa bakal. Agad namang sinaklolohan ng mga responders ang biktima at dinala sa pagamutan subalit sa tindi ng inabot na pinsala ay binawian din siya ng buhay.","Patay ang isang rider makaraang humataw sa konkretong center island nang sumemplang sa minamanehong motorsiklo, sa kahabaan ng Bacoor Boulevard, Molino2, Bacoor City, kamakalawa ng gabi.","May 25, 2022  12:00am",https://www.philstar.com/pilipino-star-ngayon/probinsiya/2022/05/25/2183537/rider-humataw-sa-center-island-patay
Kelot nilikida sa kubo,"Nakadapa at patay na nang matagpuan ng mga pulis ang isang hindi pa nakikilalang lalaki na may tama ng punglo sa ulo sa loob ng abandonadong kubo sa gitna ng palayan sa Brgy. San Vicente ng bayang ito kamakalawa ng umaga. Patuloy na inaalam ang pagkakakilanlan ng biktima na tinatayang nasa 45-anyos pataas na pansamantalang inilagak sa isang punerarya sa bayan. Sa ulat, nagulat ang ilang dumaraang residente makaraang makita ang nakadapang lalaki at duguan ang ulo. Mabilis na rumesponde ang mga pulis at nakitang may isang tama ng punglo sa ulo ang biktima na pinaniniwalaang binaril habang nakadapa ng hindi pa nakikilang gunman. Natagpuan sa loob ng kubo ang ilang drug paraphernalia, aluminum foil at lighter. Isa sa anggulong tinitingnan ng Bato Police ay ang posibleng pagkaksangkot ng biktima sa iligal na droga.",Nakadapa at patay na nang matagpuan ng mga pulis ang isang hindi pa nakikilalang lalaki na may tama ng punglo sa ulo sa loob ng abandonadong kubo sa gitna ng palayan sa Brgy. San Vicente ng bayang ito kamakalawa ng umaga.,"May 24, 2022  12:00am",https://www.philstar.com/pilipino-star-ngayon/probinsiya/2022/05/24/2183228/kelot-nilikida-sa-kubo
"Top 1 ‘most wanted’ ng CamSur, nalambat sa Cavite","Bumagsak na sa kamay ng mga awtoridad ang tinaguriang Top 1 “most wanted person (MWP) sa Camarines Sur matapos ang ikinasang operasyon sa Silang, Cavite noong Biyernes ng madaling araw. Kinilala ang suspek­ na si Michael Anthony­ Pan­tela Sarmient alias “Michael Pantela Sarmiento­”, binata, factory­ worker, tu­bong Camarines Sur at residente ng Tibayan­ compound Aguinaldo High­way, Barangay Biga 2, Silang, Cavite. Sa ulat ng pulisya, alas-4 ng madaling araw nang magkasa ng ope­rasyon kontra MWPs ang pinagsanib na puwersa ng Silang at Caramoan Municipal Police, Regional Intel Unit-4A PIT Cavite sa Brgy. Biga 2, Silang na nagresulta sa pagkakaaresto ni Sarmiento. Bitbit ng mga awtoridad ang warrant of arrest laban kay Sarmiento na insiyu ni Judge Ma. Angela Companado-Arroyo ng Camarines Sur Regional Trial Court dahil sa kasong acts of lasci­viousness. Si Sarmiento ay tina­guriang Top MWP, Muni­cipal Level ng Caramoan Municipal Police. Halagang P180,000 ang inirekomendang­ pi­yansa para sa pansaman­ta­lang paglaya ng akusado na kasalukuyang nasa kus­­­todiya na ng Caramoan­ Police­.","Bumagsak na sa kamay ng mga awtoridad ang tinaguriang Top 1 “most wanted person (MWP) sa Camarines Sur matapos ang ikinasang operasyon sa Silang, Cavite noong Biyernes ng madaling araw.","May 22, 2022  12:00am",https://www.philstar.com/pilipino-star-ngayon/probinsiya/2022/05/22/2182800/top-1-most-wanted-ng-camsur-nalambat-sa-cavite
Sabungero tigok sa tari ng manok,"Hindi na umabot pang buhay sa ospital ang isang sabungero matapos na ito ay maubusan ng dugo dahil sa tama ng tari ng hawak niyang manok, kamakalawa ng hapon sa Barangay San Vicente ng bayang ito. Kinilala ng pulisya ang biktima na si Ronnel Nator, 47, may asawa at residente ng Barangay Candalapdap. Base sa imbestigasyon, bandang alas-2:30 ng hapon habang nasa loob ng ruweda ng Tagkawayan cockpit arena ang biktima ay hawak niya ang isang sasabunging manok at inihahanda sa sultada. Hindi pa man naihahagis ang manok ay nagkakawag na ito at hinataw sa kanang hita ang biktima na tinamaan ng matalim nitong tari. Mabilis na dinala ang biktima sa ospital subalit sa daan pa lamang ay nalagutan na ng hininga dahil sa pagkaubos ng dugo.","Hindi na umabot pang buhay sa ospital ang isang sabungero matapos na ito ay maubusan ng dugo dahil sa tama ng tari ng hawak niyang manok, kamakalawa ng hapon sa Barangay San Vicente ng bayang ito.","May 24, 2022  12:00am",https://www.philstar.com/pilipino-star-ngayon/probinsiya/2022/05/24/2183231/sabungero-tigok-sa-tari-ng-manok
Jeep nag-dive sa 50-metrong bangin: 5 pasahero himalang nabuhay,"Limang pasahero ang himalang nabuhay matapos magtamo lang ng sugat nang mag-dive ang sinasakyan nilang pampasaherong jeepney sa may 50-metrong lalim na bangin sa Brgy. Tuding, Itogon, Benguet kahapon. Sa ulat ng Itogon Police, kinilala ang mga sugatan na sina Rommel Apilado, 36, jeep driver; Jeremy Tomas, 24; Lefty Laoyan, 22; Joven Apilado, 28; at Armando Apilado, 54;  pawang taga-Baguio Gold, Tuding, Itogon, Benguet. Sa inisyal na imbestigasyon, habang bumabagtas sa naturang lugar ang jeep na minamaneho ni Apilado nang mawalan siya ng kontrol sa manibela hanggang sa tuluy-tuloy na mahulog sa bangin. Nabatid na ang pampasaherong jeep ay patu­ngong Baguio Gold Proper sa Tuding, nang mag-dive sa nasabing malalim na bangin. Agad na rumesponde ang mga rescuers at matagumpay na naiahon ang mga sugatang pasahero at driver saka mabilis na isinugod sa ospital.","Limang pasahero ang himalang nabuhay matapos magtamo lang ng sugat nang mag-dive ang sinasakyan nilang pampasaherong jeepney sa may 50-metrong lalim na bangin sa Brgy. Tuding, Itogon, Benguet kahapon.","May 24, 2022  12:00am",https://www.philstar.com/pilipino-star-ngayon/probinsiya/2022/05/24/2183229/jeep-nag-dive-sa-50-metrong-bangin-5-pasahero-himalang-nabuhay
"Grade 7 student niratrat na, ginilitan pa sa Pangasinan","Karumal-dumal na kamatayan ang sinapit ng isang Grade 7 student matapos na pagbabarilin ng anim na suspek ay ginilitan pa sa harap ng kanyang tiyuhin na naganap sa harapan ng barangay hall sa Nagsaing ng bayang ito kamakalawa. Hindi muna tinukoy­ ng mga awtoridad ang pagkakakilanlan ng 15- anyos na binatilyo, residente ng Nagsaing Centro sa nasabing bayan. Sa ulat ng Calasiao Police, habang naglala­kad ang biktima sa kalsada bandang alas-9:20 ng umaga kasama ang kanyang tiyo na si Willie Saplan nang biglang dumating ang anim na lalaki sakay ng apat na motorsklo at agad silang pinalibutan. Isa sa mga suspek ang biglang bumunot ng baril at sunud-sunod na pinaputukan ang biktima. Isa pang suspek ang nag­labas naman ng patalim at mabilis na ginilitan sa leeg ang binatilyo saka mabilis silang nagsitakas sa lugar. Narekober ng mga rumespodeng pulis sa lugar ang anim na basyo caliber. 45. Patuloy ang isinasagawang imbestigas­yon ng pulisya at koordi­nasyon upang makakuha ng posibleng CCTV footages sa lugar na dinaanan ng mga suspek sa kanilang pagtakas habang ina­alam din ang motibo sa malagim na krimen.",Karumal-dumal na kamatayan ang sinapit ng isang Grade 7 student matapos na pagbabarilin ng anim na suspek ay ginilitan pa sa harap ng kanyang tiyuhin na naganap sa harapan ng barangay hall sa Nagsaing ng bayang ito kamakalawa.,"May 22, 2022  12:00am",https://www.philstar.com/pilipino-star-ngayon/probinsiya/2022/05/22/2182801/grade-7-student-niratrat-na-ginilitan-pa-sa-pangasinan
"Away ng 2 pamilya sumiklab: 2 todas, 1 sugatan","Bulagta ang dalawa katao habang isa ang sugatan matapos na magpanagpo ang magkaaway na dalawang pa­milya na nagresulta ng madugong pamamaril sa Brgy. Talisayan ng bayang ito kamakalawa ng madaling araw. Kinilala ang mga nasawi na sina Rhey Wellhim Diaz Obejas, binata, at Henry Detecio, habang inoob­serbahan sa pagamutan ang sugatang si Norma Diaz Obejas, 64-anyos; pawang residente ng naturang lugar. Agad namang na­aresto ng mga rumes­pondeng pulis ang iti­nu­­turong suspek sa pa­ma­maril na si Jaymar Bernisca Betito, 29-an­yos, binata habang tinu­tugis ang nakatakas na kapatid nito na si Jayson, 32, may asawa. Sa ulat, dahil sa matagal nang personal na alitan ng pamilya Obejas at Betito, dakong alas-2:50 ng madaling araw nang magkaroon ng mainit na pagtatalo sa pagitan ng asawa ni Jayson na si Neneth at ng matandang Norma. Lumabas naman ng bahay si Rhey Wellhim para awatin ang nanay niyang si Norma pero big­lang namaril ang magka­patid na Betito. Nang matapos ang magkakasunod na putok ay nakita ng mga residente na kapwa duguang nakabulagta dahil sa tama ng punglo sa iba’t ibang bahagi ng katawan ang dalawang biktima habang sugatan si Norma.",Bulagta ang dalawa katao habang isa ang sugatan matapos na magpanagpo ang magkaaway na dalawang pa­milya na nagresulta ng madugong pamamaril sa Brgy. Talisayan ng bayang ito kamakalawa ng madaling araw.,"May 22, 2022  12:00am",https://www.philstar.com/pilipino-star-ngayon/probinsiya/2022/05/22/2182804/away-ng-2-pamilya-sumiklab-2-todas-1-sugatan
24 huli sa illegal gambling sa Quezon,"Dalawampu’t apat na katao ang nasakote ng mga operatiba ng pulisya sa pinaigting na kampanya laban sa illegal gambling sa lalawigan ng Quezon. Batay sa report ni P/Col. Joel Villanueva, Que­zon Provincial Police di­­rector, lima na naaktuhang nagtutupada sa Brgy. Ca­suguran, Jomalig. Sa Sitio Rucudo, Brgy. Talisay, San Andres, da­lawa ang huli sa aktong nagsa­sabong at nakum­pis­kang tatlong patay ng panabong na manok ka­sama ang tayang P1,400 habang sa Brgy. Buenavista, Mulanay, isa pang suspek ang arestado dahil din sa tupada. Lima naman ang nasakote sa Sitio Libis Brgy. Anoling, Gen. Nakar dahil sa sugal na Bingo at nakumpiska ang mga Bingo cards, Bulilyo at taya na P400. Dahil sa Tong-its, sa Brgy. Luctob, Macalelon, tatlo ang arestado at isang set ng playing card at tayang P180 ang nakumpiska habang sa Sitio Mag-asawang Bato, Brgy. Nasalaan San Francisco, dalawa ang naaktuhang nagtotong-its at nakum­piskahan ng mga gambling paraphernalias. Nasakote rin ang anim pa dahil sa Tong-its at nakumpiska ang mga playing cards at perang pantaya sa magkakahiwalay na operasyon sa Brgy. Bigo, Pagbilao, at Brgy. Iba Kalilayan, Unisan.",Dalawampu’t apat na katao ang nasakote ng mga operatiba ng pulisya sa pinaigting na kampanya laban sa illegal gambling sa lalawigan ng Quezon.,"May 22, 2022  12:00am",https://www.philstar.com/pilipino-star-ngayon/probinsiya/2022/05/22/2182799/24-huli-sa-illegal-gambling-sa-quezon
Warehouse ni-raid: P590 milyong illegal goods samsam,"CAVITE – Mahigit P590 milyong halaga ng iba’t ibang counterfeit goods ang nasamsam ng mga tauhan ng Bureau of Customs (BOC) sa ikinasang pagsalakay sa isang malaking warehouse sa lungsod ng Bacoor, ayon sa ulat kahapon. Nabatid na sakay ng dalawang 40 feet na container van ang mga imported goods na ipinasok sa isang warehouse sa Maclane Storage Facility sa may Niog Road, Bacoor City. Laman ng mga ito ang mga counterfeit goods na pawang may mga branded products tulad ng Nike, Adidas, Lacoste, Dickies at iba pang mga kilalang pa­ngalan. Karamihan dito ay mga T-shirts habang ang iba pa ay mga construction supplies, power tools, numerous marine communication and telecommunication devices at iba’t ibang foodstuff. Nadiskubre ang mga illegal na produkto matapos ang paglusob ng pinagsanib na puwersa ng Bureau of Customs, CIIS at AFP operatives sa naturang lugar bitbit ang Letters of Autho­rity (LOA) na inisyu ni Customs Commissioner Rey Leonardo Guerrero para sa “inspection and search operation” sa nasabing warehouse kung saan ibinabagsak ang iba’t ibang imported goods. Kasalukuyan nang iniimbestigahan ng kinauukulan ang kinatawan ng nasabing warehouse gayundin ng mga container van at hina­hanapan ng mga kaukulang dokumento at permits sa importasyon. Mahaharap sa kasong Intellectual Pro­perty Code of the Philippines (RA 8293) and the Customs Modernization and Tariff Act (RA 10863) ang mga sangkot sa nasabing insidente.","CAVITE – Mahigit P590 milyong halaga ng iba’t ibang counterfeit goods ang nasamsam ng mga tauhan ng Bureau of Customs (BOC) sa ikinasang pagsalakay sa isang malaking warehouse sa lungsod ng Bacoor, ayon sa ulat kahapon.","May 21, 2022  12:00am",https://www.philstar.com/pilipino-star-ngayon/probinsiya/2022/05/21/2182678/warehouse-ni-raid-p590-milyong-illegal-goods-samsam
Magpinsan patay sa kasalubong na van,"Hindi na umabot pang buhay sa ospital ang magpinsan na sakay ng isang motorsiklo habang malubhang nasugatan ang kanilang kaibigan makaraan silang bumangga sa kasalubong na delivery van sa highway na sakop ng Barangay Sta. Rosa sa bayang ito, kamakalawa ng madaling araw. Kapwa nagtamo ng grabeng pinsala sa ulo at iba’t ibang parte ng katawan sanhi upang malagutan ng hininga sina John Kenneth Deraya, 21 at John Kevin Macunat, 16, kapwa mga residente sa Barangay Poblacion samantalang ginagamot ngayon sa Bondoc Peninsula District Hospital sa Catanauan, Quezon ang kanilang kaibigan na si Michael Fortales, 20 dahil sa tinamong mga sugat sa katawan. Ayon sa ulat ng pulisya, minamaneho ni Deraya ang isang kulay pulang Rusi motorcycle at angkas ang pinsan at kaibigan upang magtungo sa Barangay Sta. Rosa. Nag-overtake umano si Deraya sa isang motorsiklo bandang alas-3:00 ng madaling araw su­balit nabulaga ito sa biglang pagdating ng kasalubong na stainless delivery van na minamaneho ni Argie Atibagos ng San Andres, Quezon. Hindi na umano nakaiwas ang magpinsan at tulu­yang bumangga sa van. Tumilapon ang mga biktima dahil sa lakas ng banggaan sanhi ng kanilang kamatayan.","Hindi na umabot pang buhay sa ospital ang magpinsan na sakay ng isang motorsiklo habang malubhang nasugatan ang kanilang kaibigan makaraan silang bumangga sa kasalubong na delivery van sa highway na sakop ng Barangay Sta. Rosa sa bayang ito, kamakalawa ng madaling araw.","May 22, 2022  12:00am",https://www.philstar.com/pilipino-star-ngayon/probinsiya/2022/05/22/2182795/magpinsan-patay-sa-kasalubong-na-van
College of Medicine sinimulan nang itayo sa Quezon,"Sinimulan na kahapon ang konstruksyon ng College of Medicine Building sa Southern Luzon State University (SLSU), ayon sa Department of Public­ Works and Highways (DP­WH)-Lucban batay sa naaprubahang Notice to Proceed para sa proyekto. Ang parking space sa harap ng University­ Library ay hindi na maga­gamit dahil dito itatayo ang nasabing gusali kaya humihingi ng pang-unawa­ at pakikipagtulu­ngan ang unibersidad para sa anumang abala na ma­aaring malikha ng naturang proyekto. Ang Doctor of Medicine Program ay itinagu­yod ni Congw. Dra. Angelina “Helen” Tan na nahalal na kauna-unahang babaeng gobernador ng lalawigan ng Quezon at kauna-unahang State Uni­versity na magbibigay ng ganitong programa sa Region 4A.","Sinimulan na kahapon ang konstruksyon ng College of Medicine Building sa Southern Luzon State University (SLSU), ayon sa Department of Public­ Works and Highways (DP­WH)-Lucban batay sa naaprubahang Notice to Proceed para sa proyekto.","May 22, 2022  12:00am",https://www.philstar.com/pilipino-star-ngayon/probinsiya/2022/05/22/2182796/college-medicine-sinimulan-nang-itayo-sa-quezon
7 BIFF sumuko sa North Cotabato,"Pitong miyembro ng Bangsamoro Islamic Freedom Fighters (BIFF) ang sumuko sa tropa ng mga sundalo sa Pikit, North Cotabato nitong Biyernes. Sa ulat ng Philippine Army-6th Infantry Division (ID), sinabi ni Col. Jorry Baclor, hepe ng Public Affairs Office (PAO) ng Armed Forces of the Philippines (AFP), ang pagsuko ng BIFF members ay bunsod ng opensiba ng mga sundalo laban sa mga armadong grupo na naghahasik ng kaguluhan sa Central Mindanao. Kinilala ang mga nagsisuko na sina Mamao Abdurahman, Barager Amella Akmad, Norolam Zacaria­ Akmad, Sandoto Mamental Guialil, Abdul Hamid Malawi, Emran Kugang Alimaman at Jehad Samad. Sila ay sumurender sa 90th Infantry Battalion (IB) sa ilalim ng 6th ID. Isinurender din ng pitong BIFF members ang isang garand rifle na kargado ng bala, isang carbine rifle, tatlong homemade M14 Barret rifles na may dalawang magazines, isang homemade cal 50 Barret rifle na may isang magazine at isang homemade M203 grenade launcher  na puno ng bala. Sinabi ni Baclor na ang mga nagsisuko ay iprinisinta kay Pikit Mayor Sumulong Sultan at Colonel Jovencio Gonzales, commander ng 602nd IB.","Pitong miyembro ng Bangsamoro Islamic Freedom Fighters (BIFF) ang sumuko sa tropa ng mga sundalo sa Pikit, North Cotabato nitong Biyernes.","May 22, 2022  12:00am",https://www.philstar.com/pilipino-star-ngayon/probinsiya/2022/05/22/2182798/7-biff-sumuko-sa-north-cotabato
"Buntis, nanganak sa loob ng PNP patrol car","Isang buntis na ginang ang maayos na nagsilang ng sanggol sa loob ng police patrol car, sa tulong ng dalawang lalaking­ pulis, sa bayan ng Villaverde sa lalawigang ito, kamakalawa ng umaga. Ayon sa ulat na nakarating kay P/Colonel Ranser­ Evasco, Nueva Vizcaya Police director, nakilala ang dalawang bayaning pulis, na hindi nag-atubiling tulu­­ngan sa panganganak ang isang ginang na sina Patrolman Jardin Paulo Galima at Corporal­ Kennent­ Cabanilla, kapwa nakatalaga sa Villaverde Police Station. Napag-alaman na unang dumulog sa himpilan ng pulisya ang buntis na si Reyneliet Wasin, 21, residente ng Barangay Ibung para magpadala sana sa pinakamalapit na ospital matapos sumakit na ang kanyang tiyan dakong alas-6:00 ng umaga. Matapos bumaba sa sinasakyang tricycle, agad na isinakay nina Galima at Cabanilla ang ginang sa police patrol para isugod sana sa pagamutan nang mapansin ni Galima na lalabas na ang sanggol. Dahil dito, hindi na nag-atubili si Galima na pa­anakin ang ginang sa loob ng sasakyan sa tulong na rin ni Cabanilla at iba pang mga naka-duty na mga pulis. Matapos ang ilang minuto, matagumpay na nagsilang ng isang sanggol na babae si Wasin sa tulong ni Galima. Sa pahayag ni Galima sa PSN, napag-alaman na ang kanyang karanasan bilang nurse ang nagbigay sa kanya ng lakas ng loob para isagawa ang pagpapaanak. Umani naman ng papuri mula sa mga residente at maging sa social media ang pagtulong na ginawa ng mga kagawad ng pulisya sa nasabing bayan.",,"May 22, 2022  12:00am",https://www.philstar.com/pilipino-star-ngayon/probinsiya/2022/05/22/2182805/buntis-nanganak-sa-loob-ng-pnp-patrol-car
"7 patay, 120 nasagip sa pagkasunog na barko malapit sa Quezon","Nasawi ang pito kataong lulan ng barkong MV Mercraft 2 malapit sa Baluti Island, Barangay Cawayan sa Real, Quezon ngayong Lunes. Bandang 6:30 a.m. nang magpadala ng distress call ang naturang sasakyang pandagat mula Pilollo patungong Real, Quezon nang magkaroon ng sunog. Sinasabing nagmula ito sa engine room. Aabot sa 134 katao ang sakay na crew at pasahero ng barko nang mangyari ang insidente. Lima sa mga binawian ng buhay ay mga babae habang mga lalaki naman ang dalawa pang namatay. ""Naganap ang insidente nang makarating ang barko 1,000 yarda mula Port of Real,"" wika ng Philippine Coast Guard (PCG) sa isang paskil sa Facebook kanina. ""Naihatid na sa pinakamalapit na ospital ang anim na pasaherong nangangailangan ng tulong medikal."" Kasalukuyan pa ring inaapula ang apoy habang nagkakasa ng searcgh and rescue operations ang mga otoridad hanggang msa ngayon. Naka-tow naman sa pinakamalapit na pampang ng Baluti Island ang naturang vessel, ayon sa pinakahuling ulat ng PCG. Rumesponde naman na ang apat na MBCA, dalawang RORO vessels at tatlong Coast Guard search and rescue teams sa pinangyarihan ng insidente.  — James Relativo","Nasawi ang pito kataong lulan ng barkong MV Mercraft 2 malapit sa Baluti Island, Barangay Cawayan sa Real, Quezon ngayong Lunes.","May 23, 2022  10:39am",https://www.philstar.com/pilipino-star-ngayon/probinsiya/2022/05/23/2183109/7-patay-120-nasagip-sa-pagkasunog-na-barko-malapit-sa-quezon
"1,425 ‘wanted’ timbog sa Western Visayas","Umaabot sa 1,425 wanted persons na may mga standing warrant of arrests ang nasakote sa serye ng operasyon ng mga awtoridad sa Western Visayas Region sa first quarter ng taong 2022, ayon sa opis­yal kahapon. Sa report ni Police Regional Office (PRO) 6 Director P/Brig. Gen. Flynn Dongbo, sa kabuuang 1,425 mga wanted persons, 253 dito ay nasa klasipikasyon ng Most Wanted Persons (MWPs) at nasa 1,172 naman ang OWPs (Other Wanted Persons). Sa 253 nasakoteng MWPs, ang Negros Occi­dental ang may pinakamataas na bilang ng mga nadakip na nasa 85; pangalawa ang Iloilo, 46; Bacolod City, 44; Iloilo City, 23; Antique, 19; Capiz, 14; Aklan, 11; Criminal Investigation and Detection Group-Regional Field Unit 6 (CIDG-RFU 6), 9; at Guimaras, 2. Ayon sa opisyal nasa 1,172 namang OWPs ang nasakote kung saan pinakamarami sa Negros Occi­dental na nasa 602; Iloilo Province, 183; Bacolod City, 104; Aklan, 67;  Capiz, 57; CIDG-RFU6-46; Iloilo City, 42; Antique, 36, at Guimaras, 35. Inihayag ni Dongbo ang nasabing mga accomplishments ay sa tulong ng mahigpit na koordinasyon ng komunidad sa pulisya na nagbigay ng impor­masyon sa nasabing mga tinutugis na wanted sa batas.","Umaabot sa 1,425 wanted persons na may mga standing warrant of arrests ang nasakote sa serye ng operasyon ng mga awtoridad sa Western Visayas Region sa first quarter ng taong 2022, ayon sa opis­yal kahapon.","May 22, 2022  12:00am",https://www.philstar.com/pilipino-star-ngayon/probinsiya/2022/05/22/2182802/1425-wanted-timbog-sa-western-visayas
Mag-utol itinumba ng tandem,"Pinagbabaril hanggang sa mapatay ng riding-in-tandem ang mag-utol na lalaki kamakalawa ng umaga sa bayan ng Datu Odin Sinsuat (DOS), Maguindanao. Dead-on-the-spot ang magkapatid na sina Jaafar Guiamad, 32-anyos at Nadjeer Abdulgani Guiamad, 16, at kapwa residente ng Sitio Lamakan, Barangay Sapalan ng nasabing bayan. Lumilitaw sa imbestigasyon  na naganap ang insidente bandang alas-11:00 ng umaga sa national highway na sakop ng Barangay Bugawas ng nasabing bayan. Sakay ang magkapatid ng motorsiklo nang bigla na lamang silang pagbabarilin ng mga armadong suspek na naging sanhi ng kanilang agarang kamatayan. Nakuha sa crime scene  ang mga basyo ng M16 rifle. Isa naman sa tinitingnang anggulo ng mga awtoridad ay posibleng rido o clan war. Samantala, hinimok ni Lt. Colonel Asser Balindong, hepe ng DOS Police, ang publiko na suportahan ang kampanya ng pulisya laban sa mga loose firearms at gunmen sa kanilang komunidad para matigil ang sunud-sunod na patayan sa kanilang lugar.","Pinagbabaril hanggang sa mapatay ng riding-in-tandem ang mag-utol na lalaki kamakalawa ng umaga sa bayan ng Datu Odin Sinsuat (DOS), Maguindanao.","May 21, 2022  12:00am",https://www.philstar.com/pilipino-star-ngayon/probinsiya/2022/05/21/2182673/mag-utol-itinumba-ng-tandem
"10-metrong sinkhole lumutang sa Taal, Phivolcs inalerto","Inalerto kahapon ng lokal na pamahalaan ng Taal ang Philippine Institute­ of Volcanology and Seis­mology (Phivolcs) matapos na lumutang ang may 10-metrong lalim na sinkhole sa isang barangay kasunod ng walang humpay na mga pag-ulan at pagbaha sa lalawigang ito. Ayon sa residenteng si Pepito Balbacal, nadiskubre nito ang paglitaw ng sinkhole sa entrance gate ng kanilang bahay matapos ang malakas na pag-ulan sa Barangay Apacay. “Bago pa man mabuo ang sinkhole ay may mga bitak na akong nakita sa bahay bunsod ng pagputok ng bulkan pero ‘di naman gumuho ang lupa nito,” ani Balbacal Naniniwala si Balbacal na posibleng lumambot na ang lupa sa ilalim ng kanilang bahay na nagbunsod para lumikha ng sinkhole matapos ang pagbaha sa kanilang lugar. Agad niyang ipina­alam ito sa kanilang barangay at munisipyo sa pangambang tuluyan nang gumuho ang kanyang bahay. Mabilis namang ki­nor­donan ang bahay ni Balbacal para maiwasan ang aksidente. Suwerte naman at walang nasaktan o namatay na residente sa pagbitak ng lupa o paglitaw ng sinkhole sa Barangay Apacay. Bunsod nito, iniutos ni Taal Mayor Pong Mercado na isarado ang barangay road na apektado ng sinkhole. Sa kabila nito, hiniling ni Balbacal sa mga local officials na tabunan na lang ang sinkhole pero tumanggi si Mercado habang inaantay ang mga opinyon ng mga eksperto mula sa Phivolcs at Department of Environment and Na­tural resources (DENR) Mines and Geosciences Bureau. Humingi na rin ng tulong si Mercado sa Office of Civil Defense para ma-survey ang lugar at alamin kung anong lugar ang hindi na maaaring tayuan ng bahay dahil sa sinkhole.",,"May 22, 2022  12:00am",https://www.philstar.com/pilipino-star-ngayon/probinsiya/2022/05/22/2182807/10-metrong-sinkhole-lumutang-sa-taal-phivolcs-inalerto
33 bomba lumutang sa kanal,"Nasa 33 bomba ang napasakamay ng mga awtoridad matapos itong mahukay ng mga obrero sa isang construction site sa Midsayap, North Cotabato kamakalawa. Batay sa report ng Midsayap Police, dakong alas-4 ng hapon nang matagpuan ang mga bomba sa Barangay Sadaan sa kanal na may lalim na 3-metro sa isang construction site. Kuwento ng mga construction workers, naghuhukay sila sa naturang lugar para sa ginagawang bagong drainage sa may daan nang kanilang aksidenteng mahukay ang 33 pirasong unexploded ordnance (UXOs). Agad naman nilang ipinagbigay-alam sa pulisya ang mga nahukay na bomba at tinurn-over sa PA 34th Infantry Battalion’s Explosive Ordnance Disposal (34IB-EOD) team para sa tamang disposal. Ayon kay Lt. Col. Rolly C. Oranza, hepe ng Midsayap Police Station, ang naturang lugar ay dating detachment ng Philippine Constabulary, taong 1970 at ang mga hindi nagamit na bomba ay sinadya nilang ilibing para sa kaligtasan.","Nasa 33 bomba ang napasakamay ng mga awtoridad matapos itong mahukay ng mga obrero sa isang construction site sa Midsayap, North Cotabato kamakalawa.","May 21, 2022  12:00am",https://www.philstar.com/pilipino-star-ngayon/probinsiya/2022/05/21/2182674/33-bomba-lumutang-sa-kanal
Mag-asawang trader todas sa ambush!,"Patay ang mag-asa­wang negosyante matapos tambangan at pagbabarilin ng riding-in-tandem kamakalawa ng gabi sa Aparri, Cagayan. Sa imbestigasyon ni P/SMS Jupiter Paguirigan ng Aparri Police Station, kinilala ang mga biktima na sina Samuel Oandasan Soliven, 73-anyos, at misis niyang si Teresita, 69, kapwa residente ng Brgy. Maura, Aparri. Sa inisyal na imbes­tigasyon nina P/SMS Jupiter Paguirigan at P/Cpl. Marvin Diaz, ng Appari Police, kasagsagan ng pagbuhos ng ulan at pauwi na umano ang mag-asawa sa kanilang bahay sakay sa kanilang tricycle nang sundan sila ng mga suspek lulan ng isang motorsiklo sa kahabaan ng Rizal Street sa Brgy. Maura dakong alas-8:10 ng gabi. Bahagyang bumagal umano ang takbo ng tricycle ng mag-asawa nang malapit na sila sa kanilang tahanan, kung saan sinamantala ng mga suspek at agad silang pinagbabaril. Nagtamo ng mga tama ng bala ang mag-asawa na naging dahilan upang sumemplang ang kanilang sinasakyang tricyle sa harap ng sementeryo. Mabilis na tumakas ang mga suspek matapos na matiyak na napuruhan ang mag-asa­wang Soliven. Isinugod sa Charles W. Selbey Memorial Hospital (Christian Hospital) ang mga biktima subalit kapwa sila idineklara na dead-on-arrival dahil sa mga tinamong tama ng bala sa iba’t ibang bahagi ng kanilang katawan. Patuloy ang imbestigasyon ng pulisya para malaman ang motibo sa pagpatay at matukoy ang mga suspek.","Patay ang mag-asa­wang negosyante matapos tambangan at pagbabarilin ng riding-in-tandem kamakalawa ng gabi sa Aparri, Cagayan.","May 21, 2022  12:00am",https://www.philstar.com/pilipino-star-ngayon/probinsiya/2022/05/21/2182676/mag-asawang-trader-todas-sa-ambush
"Robbery heists sa Silang, Cavite: 2 establisimyento pinasok: 12 katao iginapos!","Labindalawang katao kabilang ang isang doktor at pasyente ng isang klinika ang iginapos at nakulong ng ilang oras matapos looban ng tatlong armadong lalaki ang dalawang establisimyento at nilimas ang kanilang mga pera at ma­hahala­gang kagamitan sa Silang, Cavite nitong Miyerkules ng gabi. Ayon sa ulat ng pulisya, tatlong lalaki na pawang armado ng baril ang pumasok sa Puremed Inc. at Magnifident Inc. na matatagpuan sa Barangay Puting Kahoy, Silang, sa pagitan ng alas-4 ng hapon hanggang alas-10:30 ng gabi. Lumalabas sa im­bes­tigasyon, dumating ang mga suspek sa nasabing lugar lulan ng dalawang sasakyan (Revo at gold Adventure). Una nilang pinasok ang Puremed Inc. at nagkunwari silang mga kliyente. Agad silang nagdeklara ng holdap at tinutukan ang mga empleyado saka inutusang pumasok sa loob. Matapos ito, lumipat ang mga suspek sa Magnifident Inc. na katabi lamang ng Puremed Inc. at agad ding nagdeklara ng holdap saka iginapos ang mga empleyado kasama na ang doktor at pasyente ng naturang klinika bago sila naghalughog sa loob. Ang mga biktima na nakilalang sina Paul Igloso, Ralph Robin Gevaña, Thalia Marie Gevaña, Lolita Casis, Jocelyn Delmo, Janeth Domingo Tan, Dr. Carmen Deleon, associate dentist; Paul Atienza, Emmanuel Digo, Hazel Joy, Jose Enrico, at Theodan Lim, ay iginapos at puwersahang tinangay ang kanilang mga personal na kagamitan. Bago tumakas, sinira ng mga suspek ang DVR at kinuha ang hard drive ng CCTV ng dalawang establisimyento. Tinangay din ang lahat ng mga kagamitan ng mga biktima kabilang na ang mga cellphones, wallets, laptop, camera at ibang ari-arian ng kumpanya na nagkakahalaga ng humigit kumulang sa P371,100. Nagsasagawa pa ng imbestigasyon ang pulisya sa naturang insidente.","Labindalawang katao kabilang ang isang doktor at pasyente ng isang klinika ang iginapos at nakulong ng ilang oras matapos looban ng tatlong armadong lalaki ang dalawang establisimyento at nilimas ang kanilang mga pera at ma­hahala­gang kagamitan sa Silang, Cavite nitong Miyerkules ng gabi.","May 21, 2022  12:00am",https://www.philstar.com/pilipino-star-ngayon/probinsiya/2022/05/21/2182675/robbery-heists-sa-silang-cavite-2-establisimyento-pinasok-12-katao-iginapos
"Empleyado tumilapon sa fishpond, patay","Patay ang isang 26-anyos na empleyado ng Handyman sa Robinson’s Place Malolos matapos tumilapon sa isang fishpond habang lulan ng kanyang motorsiklo kamakalawa ng madaling araw. Base sa ipinadalang ulat ni P/Maj. Neil Cruzado, Hagonoy chief of police kay P/Col. Charlie Cabradilla, acting Bulacan police director, kinilala nito ang biktima na si Jaypee Paraiso, binata at residente ng Purok Ibayo, Brgy. Mambog, Malolos City. Base sa kuha ng CCTV, dakong alas-3:00 ng madaling araw habang binabagtas ng biktima ang Purok 4, Abulalas Road ay aksidente umanong nawalan ng kontrol habang minamaneho ang kanyang motorsiklo na naging dahilan ng pagdausdos nito patungo sa fishpond at nagresulta ng kanyang pagkalunod. Rumesponde ang mga pulis sa lugar at naiahon ang katawan ng biktima sa palaisdaan. Agad namang dumating ang pamilya ng biktima at kumbinsido ang mga ito na self-accident ang insidente at walang foul play na nangyari.",Patay ang isang 26-anyos na empleyado ng Handyman sa Robinson’s Place Malolos matapos tumilapon sa isang fishpond habang lulan ng kanyang motorsiklo kamakalawa ng madaling araw.,"May 21, 2022  12:00am",https://www.philstar.com/pilipino-star-ngayon/probinsiya/2022/05/21/2182672/empleyado-tumilapon-sa-fishpond-patay
"Kaso ng dengue sa Central Visayas,tumaas","Inihayag ng mga local health officials na tumaas ang kaso ng dengue sa buong Central Visayas. Iniulat ng Regional Epidemiology and Surveillance Unit dito (RESU-7) na noong Mayo 7, nakapagtala sila ng 3,177 kaso ng dengue kung saan 31 ang nasawi. Napansin din ng RESU-7 ang matinding pagtaas ng bilang ng mga kaso ng dengue sa parehong panahon kumpara sa naitala noong nakaraang taon. Mula Enero hanggang Mayo 7 noong 2021, ang mga local health official ay nakapagtala lamang ng kabuuang 820 kaso ng dengue na may apat na pagkamatay, na nagsasalin sa isang 287 porsiyentong pagtaas. Ang Cebu City, ang sentro ng komersyal at pang-ekonomiyang aktibidad ng Central Visayas, ay nagtala ng pinakamataas na bilang ng mga kaso ng dengue, sa 708. Nag-ulat din ang lungsod ng hindi bababa sa 11 na namatay dahil sa impeksyon na dala ng lamok. Sinundan ito ng Lapu-Lapu City na may 444 na kaso at anim na namatay; Mandaue City na may 214 na kaso at dalawang namatay; Talisay City na may 177 kaso at dalawang namatay; at bayan ng Minglanilla na may 138 kaso at dalawang namatay. Sa labas ng Cebu, ang kabisera ng Tagbilaran City sa Bohol at ang mga bayan ng Talibon at Ubay ay nakapagtala rin ng mga kaso ng dengue. Batay sa parehong ulat ng RESU-7, nakapagtala ang Tagbilaran City ng 74 na kaso ng dengue habang ang Talibon at Ubay ay mayroong 71 at 28, ayon sa pagkakasunod. Nakapagtala rin ang Canlaon City sa Negros Oriental ng 29 na kaso ng dengue noong Mayo 7. Ang isang tao ay maaaring mahawaan ng dengue sa pamamagitan ng kagat ng isang nahawaang Aedes aegypti o Aedes albopictus na lamok. Pinaalalahanan naman nila ang publiko na regular na linisin ang kanilang paligid at alisin ang anumang posibleng breeding sites ng mga lamok na nagdadala ng dengue. Kabilang dito ang pag-alis ng nakaimbak na tubig, at pag-alis ng anumang mga lalagyan na maaaring mapuno dito.",Inihayag ng mga local health officials na tumaas ang kaso ng dengue sa buong Central Visayas.,"May 20, 2022  12:00am",https://www.philstar.com/pilipino-star-ngayon/probinsiya/2022/05/20/2182450/kaso-ng-dengue-sa-central-visayastumaas
3 tulak timbog sa P3.4 milyong shabu sa Bulacan,"Tatlong drug suspek ang naaresto ng mga otoridad sa isang drug buy-bust operation kamakalawa ng gabi sa Brgy. Bunlo, ng bayang ito. Kinilala ang tatlong suspek na sina Jayson Bagawang, 50, ng Brgy. San Antonio, Quezon City; Edwardo Elgarlino, 45, ng Brgy. Balon Bato, Teachers Bliss, Balintawak, Quezon City at Sarah Biscante, 44,ng ­Quezon City at nakum­piska sa kanila ang nasa P3.4M halaga ng ipinagbabawal na droga. Sa imbestigasyon, alas-9:20 ng gabi nang maglatag ng drug bust ­operation ang Bocaue police sa nasabing Barangay matapos makatanggap ng impormasyon na ginagawang bagsakan ng iligal na droga ang nasabing lugar ng tatlong suspek. Hindi na nakapalag ang mga suspek nang arestuhin ng mga pulis at doon nakumpiska ang isang brown tape sealed foil pack na naglalaman ng white crystalline substance ng hinihinalang shabu na tumitimbang ng humigit kumulang sa 500 gramo.","Tatlong drug suspek ang naaresto ng mga otoridad sa isang drug buy-bust operation kamakalawa ng gabi sa Brgy. Bunlo, ng bayang ito.","May 20, 2022  12:00am",https://www.philstar.com/pilipino-star-ngayon/probinsiya/2022/05/20/2182448/3-tulak-timbog-sa-p34-milyong-shabu-sa-bulacan
"Surigao del Sur, niyanig ng lindol","Niyanig ng 3.7 magnitude na lindol ang Bayabas, Surigao del Sur kahapon ng umaga. Ayon sa Philippine Institute of Volcanology (Phivolcs), tectonic ang origin ng naturang lindol na tumama alas-7:48 at may lalim ng lupa na 24 kilometro. Naitala ang Instrumental Intensity 1 sa Tandag City, Surigao del Sur. Wala namang inaasahang aftershocks matapos ang naturang lindol at wala ring naitalang nasirang ari-arian sa pagyanig.","Niyanig ng 3.7 magnitude na lindol ang Bayabas, Surigao del Sur kahapon ng umaga.","May 21, 2022  12:00am",https://www.philstar.com/pilipino-star-ngayon/probinsiya/2022/05/21/2182677/surigao-del-sur-niyanig-ng-lindol
Senglot nag-amok: Mister pinagtataga,"Kahindik-hindik na kamatayan ang sinapit ng isang 34-anyos na lalaki matapos pagtatagain sa ulo at katawan ng isang lasing na magsasaka sa Zone-7, Brgy. Salingogon ng bayang ito kamakalawa ng gabi. Malalalim na taga sa ulo at saksak sa katawan ang agarang ikinasawi ng biktimang si Ramon Parone Sy, may-asawa ng Brgy. San Juan-San Lorenzo Poblacion, Minalabac habang tinutugis na ng mga pulis ang suspek na nakilalang si Mardie Basagre Belgica, 26-anyos, residente rin sa natu­rang barangay. Sa ulat, dakong alas-7 ng gabi matapos mala­sing sa inuman ang suspek ay nagwala ito dala ang mahabang itak. Sa hindi malamang dahilan ay bigla nitong tinaga sa ulo at sinaksak sa dibdib ang biktima. Nang duguang humandusay ang biktima, mabilis na tumakas ang suspek paakyat sa bulubunduking lugar ng barangay. Narekober ng mga rumespondeng pulis ang duguang dalawang talampakang haba ng itak na ginamit ng suspek sa pamamaslang.","Kahindik-hindik na kamatayan ang sinapit ng isang 34-anyos na lalaki matapos pagtatagain sa ulo at katawan ng isang lasing na magsasaka sa Zone-7, Brgy. Salingogon ng bayang ito kamakalawa ng gabi.","May 21, 2022  12:00am",https://www.philstar.com/pilipino-star-ngayon/probinsiya/2022/05/21/2182671/senglot-nag-amok-mister-pinagtataga
"Tinyente, 1 pang parak binugbog ng 7 lalaki","Isang tinyente at sarhento ng Philippine National Police (PNP) ang dinala sa pagamutan matapos masugatan nang pagtulungan umanong gulpihin ng isang grupo ng kalalakihan sa harapan ng isang restaurant sa Barangay Camasi, Peñablanca ng lalawigang ito kamakalawa ng madaling araw. Kinilala ng Peñablanca Police ang dalawang pulis na sina P/Lt. Jeffrey Eguizabal at P/Staff Sgt. Vincent Dam-at, kapwa nakatalaga sa Intelligence Group (IG) ng Regional Intelligence Unit 2 na nakabase sa Tuguegarao City. Batay sa inisyal na imbestigasyon ni P/SMS Darwin Damaso, pumasok umano ang dalawang pulis sa Serafina Restaurant, kasama ang isa pang hindi natukoy na indibiduwal, para kumain nang maabutan ang nasa pitong lalaki na nag-iinuman sa isang mesa. Habang kumakain ang dalawang pulis at isang kasama, nagkaroon umano sila ng mainitang pagtatalo sa mga suspek na nasa kalapit na mesa. Ayon sa pahayag ni  Bert Cristobal, cook ng nasabing restaurant, para makaiwas sa gulo ay umalis umano ang grupo ni Eguizabal subalit sinundan sila ng nasabing grupo sa labas ng restaurant at dito na sila pinagtulu­ngan na gulpihin, dakong alas-12:10 ng ma­daling araw. Agad na tumakas ang nasabing grupo habang isinugod sa pagamutan ang dalawang pulis matapos magtamo ng pinsala sa kanilang katawan.","Isang tinyente at sarhento ng Philippine National Police (PNP) ang dinala sa pagamutan matapos masugatan nang pagtulungan umanong gulpihin ng isang grupo ng kalalakihan sa harapan ng isang restaurant sa Barangay Camasi, Peñablanca ng lalawigang ito kamakalawa ng madaling araw.","May 21, 2022  12:00am",https://www.philstar.com/pilipino-star-ngayon/probinsiya/2022/05/21/2182670/tinyente-1-pang-parak-binugbog-ng-7-lalaki
Kelot inutas sa masamang titig,"Hindi na umabot ng buhay ang lasing na lalaki matapos saksakin ng kanyang kalugar na lasing din na nagalit sa masamang titig nito,kahapon sa ba­yang ito. Kinilala ang biktimang si Romel Aros, habang nadakip naman ang suspek na kinilalang si John Colas, 25, kapwa residente sa Poblacion, Kalibo. Batay sa report ng Kalibo Police Station, bago naganap ang krimen, alas-2:00 ng madaling araw ay kapwa galing sa inuman ang dalawa nang magkasalubong ang mga ito at nagkatitigan na nauwi sa mainitang pagtatalo. Bumunot ng patalim ang suspek at pinagsasaksak sa iba’t ibang parte ng katawan ang biktima at pagkatapos ay tumakas. Isinugod sa ospital ang biktima, subalit sa daan pa lamang ay nalagutan na ito ng hininga at alas-10:00 ng umaga ay sumuko ang suspek sa pulisya at inamin ang ginawang krimen.","Hindi na umabot ng buhay ang lasing na lalaki matapos saksakin ng kanyang kalugar na lasing din na nagalit sa masamang titig nito,kahapon sa ba­yang ito.","May 20, 2022  12:00am",https://www.philstar.com/pilipino-star-ngayon/probinsiya/2022/05/20/2182429/kelot-inutas-sa-masamang-titig
Road rage: Trak driver todas sa rider,"Nasawi ang trak driver matapos siyang barilin nang nakasagutan na isang motorcycle rider sa bahagi ng Barangay San Fermin, Cauayan City sa lalawigang ito ka­makalawa ng umaga. Kinilala ng Cauayan City PNP ang nasa­wing biktima na si Danilo Bramaje, 42, residente ng Barangay Gappal sa nasabing lungsod. Ayon sa imbestigas­yon ng Cauayan City-PNP, papasok sa pinapasukang kumpanya ang biktima, kasama ang kanyang pahinante, nang makagitgitan ang isang motorsiklo sa national highway malapit sa kanilang pinapasukang trabaho. Sa pahayag ng pahinante na kasama ni Bramaje, bumaba umano ang biktima para komprontahin sana ang sakay ng motorsiklo, subalit agad siyang nakarinig ng putok ng baril at nakita ang biktima na duguang nakahandusay sa kalsada dahil sa tinamong tama ng bala sa dibdib na agad nitong ikinasawi. Inaalam naman ng mga otoridad ang posib­leng pagkakilanlan sa suspek batay sa kuha ng mga CCTV footages malapit sa lugar.","Nasawi ang trak driver matapos siyang barilin nang nakasagutan na isang motorcycle rider sa bahagi ng Barangay San Fermin, Cauayan City sa lalawigang ito ka­makalawa ng umaga.","May 20, 2022  12:00am",https://www.philstar.com/pilipino-star-ngayon/probinsiya/2022/05/20/2182435/road-rage-trak-driver-todas-sa-rider
"PNR sa Lucena-San Pablo, muling aarangkada","Aarangkada na muli sa buwan ng Hunyo ang Lucena-San Pablo stretch ng Philippine National Railways (PNR) bago matapos ang administras­yong Duterte. Patuloy ang konstruksyon ng natitirang bahagi ng Lucena-San Pablo kasama ang natitirang bahagi ng PNR Bicol na nag-uugnay sa Metro Manila at mga lalawigan sa Southern Luzon. “Habang malapit nang magtapos ang administrasyong Duterte, sinabi ni Secretary Arthur Tugade sa sambayanang Pilipino na hindi magsasayang ng kahit isang araw sa trabaho. Walang oras para mag-relax kahit hanggang sa huling araw ng opisina,” pahayag ng DOTr sa Face­ book page nito. Sa oras na muling buksan, ang linya ng Lucena-San Pablo ay mababawasan ang oras ng pagbiyahe sa papunta ng San Pablo, Laguna at Lucena, Quezon ng isang oras at 30 minuto. Makatutulong ang pagbubukas ng linya ng PNR sa pagpapalakas ng ekonomiya ng mga lalawigan at mga karatig na lugar. Ito ay bahagi ng 560-kilometrong PNR Bicol na nakatakdang maging operational sa 2027. Ang PNR Bicol ay magkakaroon ng 35 istasyon at tatakbo mula sa Maynila sa pamamagitan ng Laguna, Quezon, Camarines Sur, Albay, isang extension line sa Sorsogon, at isang branch line sa Batangas.",Aarangkada na muli sa buwan ng Hunyo ang Lucena-San Pablo stretch ng Philippine National Railways (PNR) bago matapos ang administras­yong Duterte.,"May 20, 2022  12:00am",https://www.philstar.com/pilipino-star-ngayon/probinsiya/2022/05/20/2182446/pnr-sa-lucena-san-pablo-muling-aarangkada
"5 NPA sumuko, armory itinuro","Limang miyembro ng New People’s Army (NPA) ang sumuko at itinuro sa militar ang imbakan ng mga armas sa Maguindanao. Ayon kay Western Mindanao Command (Westmincom) Commander Lieutenant General Alfredo Rosario Jr., sumuko ang mga dating rebelde sa headquarters ng 57th Infantry Battalion, sa Edwards Camp, Barangay Mirab, Upi, Maguindanao kamakalawa. Isinuko din ang kanilang mga armas na kinabibilangan ng 5.56mm rifle, isang caliber 30 M1 Garand rifle, at tatlong 12-gauge shotguns. Sa follow up operations, itinuro rin ng mga sumuko ang kanilang mga imbakan ng armas sa Mt. Tred sa Barangay Bual, Isulan at sa Barangay Chua, Bagumbayan. Narekober naman dito ng militar ang dalawang M16 rifles, isang M60 general-purpose machine gun, at samu’t saring magasin at bala. Mula Enero ng taong ito, 62 dating miyembro ng NPA ang sumuko sa mga tropa ng pamahalaan sa central Mindanao.",Limang miyembro ng New People’s Army (NPA) ang sumuko at itinuro sa militar ang imbakan ng mga armas sa Maguindanao.,"May 20, 2022  12:00am",https://www.philstar.com/pilipino-star-ngayon/probinsiya/2022/05/20/2182426/5-npa-sumuko-armory-itinuro
Mga armas at bala narekober sa kampo ng NPA,"Tinutugis ng tropa ng pamahalaan ang grupo ng rebeldeng New People’s Army (NPA) na nakaengkwentro at makuhanan ng mga matataas na armas at bala matapos makubkob ang kanilang kuta nitong Lunes sa bayan ng Bascuag. Kinilala ang lider na si Alberto Castañeda alyas JD at kasapi nitong si Roel Neniel alyas Jacob, ng Sandatahang Yunit Pampropaganda 16C2 ug 16C1 sa Guerilla Front 16, Northeastern Mindanao Regional Party Committee (NEMRC). Batay sa report ng 30th Infantry (Fight On) Battalion, Philippine Army, alas-6:45 ng umaga nang makasagupa ang mga rebeldeng grupo sa Barangay Pungtod, Bacuag, Surigao del Norte. Ayon kay Lt Col Ryan Charles Callanta, commanding officer ng 30th IB-PA, nakatanggap sila ng report mula sa mga residente hinggil sa presensiya ng naturang grupo at ginawa nila itong kampo. Pagdating sa lugar ng mga sundalo, agad silang sinalubong ng mga putok ng baril ng mga rebeldeng grupo dahilan para makipagbarilan ang mga ito. Tumagal ng 30-minuto ang bakbakan saka kumaripas patakas ang mga rebelde at inabandona ang kanilang kampo. Narekober ng militar ang cal 5.56mm AR15 rifle, M203 Grenade Launcher, 30 bala ng AK47 rifle, 20 bala ng M16 rifle, improvised explosive device (IED), mga subersibong dokumento at mga personal nilang kagamitan.Wala naman naiulat na nasawi o nasugatan sa naturang engkuwentro.",Tinutugis ng tropa ng pamahalaan ang grupo ng rebeldeng New People’s Army (NPA) na nakaengkwentro at makuhanan ng mga matataas na armas at bala matapos makubkob ang kanilang kuta nitong Lunes sa bayan ng Bascuag.,"May 20, 2022  12:00am",https://www.philstar.com/pilipino-star-ngayon/probinsiya/2022/05/20/2182440/mga-armas-bala-narekober-sa-kampo-ng-npa
Paslit pinatay ng naburyong na tatay,"Wala ng buhay nang matagpuan ang isang 6-anyos na batang lalaki na pinagsasaksak ng sariling ama na may depresyon nitong Miyerkules sa bayang ito. Nakiusap ang pamilya na hindi pangalanan ang bata na ang ina ay isang aktibong pulis sa Barangay Laguinbanua East, Numancia. Naka-hospital arrest naman ang suspek at ama ng biktima na itinago sa pangalang Dodoy, 30-anyos, residente ng Barangay Bubog, Numancia, Aklan. Batay sa report ng Numancia Police Station, bago ang insidente ay nagtungo ang suspek sa bahay ng kanyang mga biyenan at kinuha niya ang biktima saka dinala sa bahay nito. Ilang oras ang makalipas, sinundo ng kanyang lola at lolo ang bata dahil sa hindi sila nagtitiwala sa suspek subalit paglabas nito ng bahay ay puno ng dugo ang damit at hawak-hawak ang dalawang kutsilyo. Pagpasok sa kuwarto ng suspek, nakita na lamang ang bata na wala ng buhay at tadtad ng saksak sa iba’t ibang parte ng katawan. Agad naman silang humingi ng tulong sa mga otoridad subalit tinangkang magpakamatay ng suspek sa pamamagitan ng pag- l­aslas sa tiyan. Sa pagresponde ng mga pulis sa lugar ng pinangyarihan ng krimen, naaresto ang suspek at nakuha ang dalawang kutsilyo saka lubid na posibleng gagamitin sana nito sa pagpapatiwakal. Lumabas sa pagsisiyasat ng pulisya, nagkaroon ng hindi pagkakaunawaan ang suspek at misis nitong pulis dahil na rin umano sa kondisyon ng mister. Patuloy naman ang ginagawang imbestigasyon ng pulisya at nakatakdang sampahan ng kaukulang kaso laban sa suspek.",Wala ng buhay nang matagpuan ang isang 6-anyos na batang lalaki na pinagsasaksak ng sariling ama na may depresyon nitong Miyerkules sa bayang ito.,"May 20, 2022  12:00am",https://www.philstar.com/pilipino-star-ngayon/probinsiya/2022/05/20/2182437/paslit-pinatay-ng-naburyong-na-tatay
"5 bayan, 1 lungsod sa Bulacan wala nang active COVID-19 cases","Masa­yang ibinalita ng health authorities na limang bayan at isang lungsod sa Bulacan na wala na silang naitatalang akti­bong kaso ng COVID-19. Ayon sa Provincial Health Office (PHO), ang mga ito ay ang mga bayan ng Norzagaray, Balagtas, Guiguinto, Paombong at Plaridel at ang lungsod ng Meycauayan.  Sa pinakahuling tala ng PHO, nasa 65 na lamang ang aktibong kaso ng COVID-19 sa buong probinsya.  Sa kabuuan umaabot na sa 109,419 ang kumpirmadong kaso sa lalawigan kung saan 107,668 ang nakarekober na habang 1,686 ang nasawi.  Samantala, may 2,434,429 indibiduwal ang nakatanggap ng first dose ng bakuna kontra COVID, samantalang ­umabot naman sa 2,307,438 ang fully vaccinated na.  Nasa 552,841 naman ang nabigyan na ng booster shot.",Masa­yang ibinalita ng health authorities na limang bayan at isang lungsod sa Bulacan na wala na silang naitatalang akti­bong kaso ng COVID-19.,"May 19, 2022  12:00am",https://www.philstar.com/pilipino-star-ngayon/probinsiya/2022/05/19/2182095/5-bayan-1-lungsod-sa-bulacan-wala-nang-active-covid-19-cases
OEDC nagpaliwanag sa mataas na singil sa kuryente sa Olongapo,"Nagpaliwanag na ang pamunuan ng Olongapo Electricity Distribution Company (OEDC) sa publiko kaugnay sa mga reklamo na umano’y mataas na singil sa kuryente sa lungsod na ito. Sa kanilang inilabas na paliwanag, sinabi ng OEDC na ang pagtataas ng presyo per kWh ng kur­yente ay dahil sa generation at transmission charges na pass-through charges o sinisingil lamang ng kanilang kumpanya at ibinabayad ng buo sa San Miguel Energy Corporation (SMEC) at Wholesale Electricity Spot Market (WESM) para sa supply at National Grid Corporation of the Philippines (NGCP) para naman sa pag-transmit ng kuryente. Habang ang pagtaas naman ng generation at transmission rates ay hindi kinakailangang dumaan umano sa isang public hearing dahil may recovery mechanism na itinakda umano ang Energy Regulatory Commission (ERC) alinsunod sa Resolution No. 16, Series of 2009. Gayunman, magkakaroon lamang umano ng public hearing kung may application ang OEDC para sa rate adjustment ng distribution charge. Pagdating naman umano sa Universal Charge, ito ay sinisingil ng lahat ng distribution utilities at electric cooperatives sa buong bansa alinsunod sa Section 34 ng EPIRA Law na direktang ibinabayad sa Power Sector Assets and Liabilities (PSALM). At ang System Loss Charge naman ay ang  halaga ng kuryenteng nawawala dahil sa technical losses at non-technical losses na maaari lamang kolektahin ng isang distribution utility at hindi  dapat somobra sa itinakda ng ERC alinsunod sa RA 7832, Section 10.",Nagpaliwanag na ang pamunuan ng Olongapo Electricity Distribution Company (OEDC) sa publiko kaugnay sa mga reklamo na umano’y mataas na singil sa kuryente sa lungsod na ito.,"May 19, 2022  12:00am",https://www.philstar.com/pilipino-star-ngayon/probinsiya/2022/05/19/2182092/oedc-nagpaliwanag-sa-mataas-na-singil-sa-kuryente-sa-olongapo
"Rider, angkas na bebot itinumba ng tandem sa Quezon","Patay ang isang lalaki at kanyang angkas na babae matapos silang pagbabarilin ng dalawang armadong lalaki sa harap ng isang gasoline station sa Tiaong, Quezon, kamakalawa ng madaling araw. Ayon kay Col. Joel Villanueva, Quezon police director, nagsasagawa pa ng imbestigasyon ang mga pulis para sa pagkakakilanlan ng mga biktima at motibo sa pagpatay sa kanila. “We recovered from the crime scene their motorcycle used by the victims, so, we will try to get their names,” pahayag ni Villanueva. Sinabi naman ni Lt. Col. Marlon Cabataña, Tiaong police chief, na ang mga biktima ay sakay ng motosiklo habang may inaantay sa may terminal ng mga tricycle sa Sambat Paiisa nang biglang dumating ang dalawang suspek at agad silang tinutukan ng baril dakong alas-3:30 ng madaling araw. Ani Cabataña, nagawa pang makatakbo ng mga biktima patu­ngong Petron gas station at su­misigaw ng ‘Tulu­ngan ninyo kami, tinutukan kami ng baril,” pero nakorner sila ng isa sa mga suspek at sunud-sunod na pinagbabaril sa iba’t ibang bahagi ng katawan. Nagsilbi namang look-out ang isang suspek at nang matiyak na mapuruhan ang dalawang biktima ay agad nagsitakas ang mga salarin na naglakad lamang. Sinabi ni Cabataña na tinitingnan na ng mga imbestigador ang CCTV camera sa naturang lugar na siyang posibleng makakapagbigay ng ka­lutasan sa krimen.-  Tony Sandoval","Patay ang isang lalaki at kanyang angkas na babae matapos silang pagbabarilin ng dalawang armadong lalaki sa harap ng isang gasoline station sa Tiaong, Quezon, kamakalawa ng madaling araw.","May 19, 2022  12:00am",https://www.philstar.com/pilipino-star-ngayon/probinsiya/2022/05/19/2182094/rider-angkas-na-bebot-itinumba-ng-tandem-sa-quezon
"73-anyos lolo hinataw sa ulo,dedo","Isang 73-anyos na lolo ang nasawi noon din matapos hatawin sa ulo ng matigas na bagay ng hindi pa kilalang suspek sa bulubunduking lugar ng Purok-4, Brgy.Napaod ng ba­yang ito kamakalawa ng hapon. Kinilala ang biktima na si Benjamin Aquino Herico, magsasaka,residente ng naturang lugar. Sa ulat, alas-2:30 ng hapon nang makita ng mga dumaang residente ang nakabulagtang biktima malapit sa kanyang sinasaka.","Isang 73-anyos na lolo ang nasawi noon din matapos hatawin sa ulo ng matigas na bagay ng hindi pa kilalang suspek sa bulubunduking lugar ng Purok-4, Brgy.Napaod ng ba­yang ito kamakalawa ng hapon.","May 20, 2022  12:00am",https://www.philstar.com/pilipino-star-ngayon/probinsiya/2022/05/20/2182424/73-anyos-lolo-hinataw-sa-ulodedo
"Nag-swimming sa Bustos dam binatilyo nasapol ng kidlat, patay!","Patay ang isang binatilyo matapos tamaan ng kidlat habang lumalangoy sa Bustos Dam sa Barangay Tibagan ng nasabing bayan kamakalawa ng umaga. Sa ulat kay Col. Charlie A. Cabradilla, acting Bulacan police director ni Maj. Leopoldo L. Estorque Jr., Bustos police chief, kinilala ang biktima na si Reniel Villante Buela ng Barangay Bintog, Plaridel, Bulacan. Lumalabas sa inisyal na imbestigasyon ng Bustos Police na habang lumalangoy ang biktima sa tubig ng Bustos Dam dakong alas-9:30 ng umaga kasama ang kanyang mga kaanak, bumuhos ang malakas na ulan na may paminsan-minsang pagkidlat. Sinabi ni Remedios Mendoza-Villante, lola ng biktima, sa pulisya na tinamaan ng kidlat ang biktima habang bumubuhos ang malakas na ulan. Agad na dinala ang biktima sa Bustos Community Hospital sa Barangay Poblacion para magamot ngunit idineklarang dead-on-arrival ng attending physician na si Dr. Ronald Lapuz. Nagtamo ng malalim na sugat sa ulo ang biktima dahil sa tama ng kidlat.",Patay ang isang binatilyo matapos tamaan ng kidlat habang lumalangoy sa Bustos Dam sa Barangay Tibagan ng nasabing bayan kamakalawa ng umaga.,"May 19, 2022  12:00am",https://www.philstar.com/pilipino-star-ngayon/probinsiya/2022/05/19/2182091/nag-swimming-sa-bustos-dam-binatilyo-nasapol-ng-kidlat-patay
Jail guard arestado sa pagkasawi ng rider sa Cavite,"Arestado ang isang jail guard dahil sa pagkasawi ng isang motorcycle rider matapos nitong masalpok habang bumabagtas sa Tanza, Cavite. Kinilala ng pulisya ang nadakip na si Melchor Das Ilen, 42, jail officer ng Bureau of Jail and Management Penology na nakatalaga sa Naic station. Siya ay nahaharap sa kasong homicide at Damage to Property sa Tanza Prosecutor’s Office. Kinilala naman ang biktima na si Mark Ferdinand Coluna, 26, na namatay habang dinadala sa Tanza Family Hospital bunsod ng inabot na matinding pinsala sa katawan dahil sa pagkakabangga sa kanya ni Ilen. Sa imbestigasyon, kasalukuyang minamaneho ng biktima ang kanyang motorsiklo at bumabagtas patungong A. Soriano Road nang salpukin ng isang marked vehicle na minamaneho ni Ilen sanhi upang bumagsak ang biktima. Agad isinugod ang biktima ng mga responder sa nasabing ospital subalit idineklarang dead-on-arrival ng sumuring doktor. -  Cristina Timbang","Arestado ang isang jail guard dahil sa pagkasawi ng isang motorcycle rider matapos nitong masalpok habang bumabagtas sa Tanza, Cavite.","May 19, 2022  12:00am",https://www.philstar.com/pilipino-star-ngayon/probinsiya/2022/05/19/2182089/jail-guard-arestado-sa-pagkasawi-ng-rider-sa-cavite
10 kadete mula Cagayan Valley nagtapos sa PMA,"Sampung kadete mula sa Cagayan Valley (Region 2) ang mapalad na kabilang sa 214 na nagtapos sa Philippine Military Academy (PMA) sa Baguio City nitong Linggo. Ayon sa report ng Philippine Information Agency (PIA)-Cagayan Valley, kabilang sa mga nagtapos sa PMA Bagsik Diwa Class 2022 ay ang anim mula sa lalawigan ng Cagayan na sina 2nd Lieutenants John Paolo Pagulayan mula sa ba­yan ng Gattaran; Ian Van Gammad ng Iguig, Rei Anthony Escobar at Ca­therine Talosig, kapwa ng Tuguegarao City, at sina Benjamin Saguid Jr at Romel John Labaguis na parehong mula sa bayan ng Sta. Ana. Tatlo naman ang mula sa lalawigan ng Isabela na nakilalang sina Izzah Leona Taccad ng Tumauini, Wilson Harold Cabreros ng Alicia at Neilvon Acosta ng Ilagan City, habang si Andrew Vince Henry Maribbay II ay mula sa Villaverde, Nueva Vizcaya. Sa naganap na gra­duation ceremony na pi­nangunahan mismo ni Pa­ngulong Rodrigo Duterte, naigawad kay Talosig ang athletic saber award habang si Gammad naman ang nakakuha ng Journalism award. Ang PMA Bagsik Diwa Class 2022 ay pinangunahan ni Cadet 1st Class Krystlenn Ivany Quemado ng South Cotabato, ang ika-pitong babae na na­ging number one sa PMA na tumanggap naman ng Presidential Saber award, Philippine Navy Saber award, Jusmag Saber award, Australian Defence Best Overall Performance Award, Spanish Armed Forces Award, Agfo Award, Academic Group Award, Humanities Plaque, Management Plaque, Social Sciences Plaque, at Navy Professional Courses Plaque.",Sampung kadete mula sa Cagayan Valley (Region 2) ang mapalad na kabilang sa 214 na nagtapos sa Philippine Military Academy (PMA) sa Baguio City nitong Linggo.,"May 19, 2022  12:00am",https://www.philstar.com/pilipino-star-ngayon/probinsiya/2022/05/19/2182090/10-kadete-mula-cagayan-valley-nagtapos-sa-pma
"7 sasakyan inararo ng truck: Pulis, 7 pa sugatan","Walong katao ang sugatan kabilang ang isang traffic enforcer, pastor, pulis at mga sundalo nang araruhin ng isang trailer trak ang pitong sasakyan sa bahagi ng Barangay Baligatan, Ilagan City sa lalawigang ito kamakalawa ng hapon. Kinilala ng Ilagan City Police ang dalawa sa walong biktima, na nagtamo ng malubhang sugat ay kinilalang sina Zandra Gail Fernandez, traffic enforcer, at si Jess Erasquin, 58, isang Pastor at residente ng Brgy. Guinatan sa nabanggit na lungsod. Kabilang sa mga sugatan ang dalawang sundalo at isang pulis na sina Adonis Pareña, 39, driver ng itim na starex van; Rex Gammad, 35, driver ng puting pick-up truck (KCU 4543), residente ng Brgy. Cumu, Angadanan at kapwa miyembro ng 5th Infantry Division ng Philippine Army na nakabase sa bayan ng Gamu, at ang pulis na driver ng puting Revo na si Benedicto Bacani, 42, na residente ng Brgy. Sta. Barbara, City of Ilagan. Sugatan din ang driver ng isang pick-up na may plakang (F40208) na si Mark Kevin Gasa, 29, kawani ng DOLE Tuguegarao City sa lalawigan ng Cagayan at residente ng Brgy. San Gabriel, Tuguegarao City; ang driver ng isa pang pick-up (NCH 2460) na si Dexter Almueta, 29, ng Brgy. Rosario, Santiago City;  at Baldomero Lagua Jr., 41, isang ministro na residente ng Brgy. Osmeña, City of Ilagan na sakay naman sa minamanehong itim na kotse (BBX 716). Napag-alaman na patungo sa timog na direksyon ang truck (CAC 1474) na nakarehistro sa isang Mark Loui Cardova at minamaneho ng suspek na si Jayson Calubana, 28, ng Brgy. Sta. Maria, Bulacan nang mawalan ng preno na naging sanhi para umagaw ng linya at araruhin ang mga kasalubong na sasakyan. Dito na nahagip ang traffic enforcer na si Fernandez at makaladkad naman ang Sportivo na minamaneho ng Pastor na si Erasquin na kapwa nagtamo ng malubhang mga sugat. Patuloy ang imbestigasyon na isinasagawa ng mga awtoridad para matukoy ang halaga ng pinsala sa naturang insidente.","Walong katao ang sugatan kabilang ang isang traffic enforcer, pastor, pulis at mga sundalo nang araruhin ng isang trailer trak ang pitong sasakyan sa bahagi ng Barangay Baligatan, Ilagan City sa lalawigang ito kamakalawa ng hapon.","May 19, 2022  12:00am",https://www.philstar.com/pilipino-star-ngayon/probinsiya/2022/05/19/2182093/7-sasakyan-inararo-ng-truck-pulis-7-pa-sugatan
"Drug den sa CamSur nalansag sa buy-bust: Mag-ama, 2 pa tiklo","Kalaboso ang apat katao kabilang ang isang mag-ama at nagsisilbi umanong ­operator ng isang hinihinalang drug den matapos ang isinagawang buy-bust ­operation ng mga ahente ng Philippine Drug Enforcement Agency (PDEA) sa Zone 2, Brgy. San Roque ng bayang ito kamakalawa ng umaga. Kinilala ang mga suspek na sina Joel Serrado Abanes, 49-anyos at anak niyang si Tricia Ann, 25-anyos habang hindi rin nakapalag sa mga ahente ng PDEA ang may-ari ng bahay na ginagawang drug den na si William Eduarte Gados, 57-anyos, nasa provincial watchlist at dati nang nakulong dahil sa kaso ng droga at isang Ronald D. Sa ulat, dakong alas-11:25 ng umaga, kumagat ang suspek na si Gados sa buy-bust operation ng mga ahente mula sa PDEA-Camarines Sur at PDEA-Masbate sa pa­ngunguna ni lO1 Ronald Allan Bico. Nang iabot ng suspek ang biniling droga ay mabilis siyang ­inaresto habang ang ibang mga ahente ay biglang pumasok sa drug den at naaktuhan mismong bumabatak ang mag-amang Abanes at Felicitas. Nabawi sa lugar ang ilang sachet ng shabu na tumitimbang ng 12-gramo at nagkakahalaga ng P81,600, tatlong tooter, aluminum foil at ilan pang drug paraphernalia.","Kalaboso ang apat katao kabilang ang isang mag-ama at nagsisilbi umanong ­operator ng isang hinihinalang drug den matapos ang isinagawang buy-bust ­operation ng mga ahente ng Philippine Drug Enforcement Agency (PDEA) sa Zone 2, Brgy. San Roque ng bayang ito kamakalawa ng umaga.","May 19, 2022  12:00am",https://www.philstar.com/pilipino-star-ngayon/probinsiya/2022/05/19/2182088/drug-den-sa-camsur-nalansag-sa-buy-bust-mag-ama-2-pa-tiklo
"Poll watchers na sinaktan ng mga sundalo, lumantad","Tuluyan nang lumantad kahapon ang mga poll watchers ng Lumbatan, Lanao del Sur na sinasabing nasaktan sa naganap na agawan ng balota sa pagitan nila at ng mga tauhan ng 103rd Infantry Brigade, noong May 9 elections. Ang mga poll watchers na kinilalang sina Aliah Macabangkit, Sharon Umpara, Jaha­nisa Umpara, Jalpha Umpara, Rajib Mua at Mohammad Omar kasama si Atty. Bayan Lao ay humarap sa media sa isang pulong balitaan na isinagawa kahapon sa Quezon City. Iprinisinta ng anim na poll watchers ang video kung saan makikita ang diumano’y pang-aagaw ng balota ng mga mi­yembro ng Armed Forces of the Philippines (AFP), gayundin ang pagpapa­putok ng baril, at maging ang ilang beses na pagdunggol ng sasakyan sa lala­king pumipigil na huwag makuha ang balota. Iprinisinta rin ng mga poll watchers nang makakuha ng “zero vote” ang mayoralty candidate na si Lominog Lao Jr. sa mismong presinto niya kung saan siya at ang kanilang pamilya ay bumoboto. Kaugnay nito, mag­hahain ang kampo ni Lao Jr., sa pamamagitan ni Atty. Lao, sa Commission on Elections (Comelec) ng “petition for the annulment of election result” o “failure of election” sa anim na apektadong barangay. Layunin nitong mapawalang-saysay ang resulta ng halalan sa anim na barangay na kinabibilangan ng Pikutahan, Minunya, Tambac, Lunay, Ligue, at Magdata. Matatandaan na nagkatunggali sa pagka-alkalde ang magpinsan na sina incumbent Mayor Allan Lao at Lominog Lao Jr., sa bayan ng Lumbatan na mayroong 21 barangay at may 14,000 botante. Noong Mayo 11, iprinoklama na sa kanyang tahanan ang incumbent mayor na si Allan Lao bilang siyang nanalong alkalde ng lugar. Nabatid na kinukuwestyon din nila ang pagpayag ng Comelec na patakbuhin ang anak ni Mayor Allan Lao na si Aljayeed sa pagka-bise alkalde kahit na 19-anyos pa lamang ito.",,"May 17, 2022  12:00am",https://www.philstar.com/pilipino-star-ngayon/probinsiya/2022/05/17/2181588/poll-watchers-na-sinaktan-ng-mga-sundalo-lumantad
"Mister niratrat sa duyan, todas","LIBON, Albay – Dead-on-the spot sa ibabaw ng duyan ang isang mister matapos pagbabarilin ng hindi nakilalang gunman sa Zone-4,Brgy.Buga ng bayang ito kamakalawa ng hapon. Napuruhan ng punglo sa iba’t ibang bahagi ng katawan at nasawi noon din ang biktimang si Nolito Naval Nazarrea, may asawa, magsasaka at residente ng Zone-4, Brgy. Bonbon, Libon. Sa ulat, dakong alas-5:45 ng hapon nagpapahinga ang biktima sa ibabaw ng duyan nang biglang sumulpot sa harap nito ang hindi nakilalang gunman.Sa hindi malamang dahilan ay walang kaabug-abog na pinagbabaril ng suspek gamit ang hindi malamang kalibre ng baril ang nabiglang biktima. Makaraan ang pamamaril ay kaswal lang na tumakas ang suspek. Patuloy ang ginagawang imbestigasyon ng mga pulis para matukoy ang motibo sa krimen at pagkakakilanlan ng suspek.","LIBON, Albay – Dead-on-the spot sa ibabaw ng duyan ang isang mister matapos pagbabarilin ng hindi nakilalang gunman sa Zone-4,Brgy.Buga ng bayang ito kamakalawa ng hapon.","May 17, 2022  12:00am",https://www.philstar.com/pilipino-star-ngayon/probinsiya/2022/05/17/2181575/mister-niratrat-sa-duyan-todas
"Mister na-depress sa sakit na cancer, nag-suicide","Winakasan ng isang mister ang kanyang buhay sa pamamagitan ng pagbibigti makaraang hindi na matagalan ang depresyon bunsod ng dinaranas na matinding sakit at kakulangan ng pera sa Sitio Adelina, Barangay Lagalag ng bayang ito, kamakalawa ng umaga. Kinilala ng pulisya ang biktima na si Arturo Gile, 52, residente sa naturang lugar. Batay sa imbestigasyon, bandang alas-7:30 ng umaga ay natuklasan ni Jovelyn ang kanyang ama na nakabigti sa loob ng kuwarto nito sa pamamagitan ng paggamit ng cable wire. Tulung-tulong na inalis mula sa pagkakabitin ang biktima at mabilis na dinala sa ospital subalit idineklarang dead-on-arrival. Ayon kay Jovelyn, may ilang buwan nang nakakaranas ng depresyon ang kanyang ama dahil sa cancer sa buto at pinoproblema nito ang pagpapa-ospital at pang-araw-araw na pambili ng gamot.","Winakasan ng isang mister ang kanyang buhay sa pamamagitan ng pagbibigti makaraang hindi na matagalan ang depresyon bunsod ng dinaranas na matinding sakit at kakulangan ng pera sa Sitio Adelina, Barangay Lagalag ng bayang ito, kamakalawa ng umaga.","May 17, 2022  12:00am",https://www.philstar.com/pilipino-star-ngayon/probinsiya/2022/05/17/2181572/mister-na-depress-sa-sakit-na-cancer-nag-suicide
2 ‘tulak’ timbog sa P68 milyong shabu buy-bust                           ,"CAMP VICENTE LIM, Laguna – Dalawang hinihinalang tulak ng illegal na droga ang naaresto matapos silang makumpiskahan ng shabu na nagkakahalaga ng mahigit P.6-milyon sa isinagawang buy-bust operation ng pulisya sa Batangas City. Kinilala ni Col. Glicerio Cansilao, Batangas police director, ang suspek na si John Christopher Abulencia, alias “Ian”, 34-anyos, at kanyang kasamang tricycle driver na di tinukoy ang pangalan. Ang dalawa ang dinakma matapos nilang pagbentahan ng dalawang plastic sachet ng shabu ang isang undercover agent na umaktong poseur buyer sa operasyon sa Barangay Balagtas, noong Sabado dakong alas-7:45 ng gabi. Nasamsam sa mga suspek ang dalawang pirasong malaking plastic na naglalaman ng mahigit kumulang na 100 gramo ng shabu na nagkakahalaga ng P680,000, isang brown paper bag, buy-bust money na P200,000, isang cellular phone, pulang casing taped, body bag color gray taped at P350 cash.","CAMP VICENTE LIM, Laguna – Dalawang hinihinalang tulak ng illegal na droga ang naaresto matapos silang makumpiskahan ng shabu na nagkakahalaga ng mahigit P.6-milyon sa isinagawang buy-bust operation ng pulisya sa Batangas City.","May 17, 2022  12:00am",https://www.philstar.com/pilipino-star-ngayon/probinsiya/2022/05/17/2181577/2-tulak-timbog-sa-p68-milyong-shabu-buy-bust
3 sundalo sugatan sa engkwentro sa Sulu            ,"Tatlong sundalo ng 100th Infantry Battalion ng Joint Task Force (JTF) ang iniulat na nasugatan matapos nilang makaengkuwentro ang teroristang Abu Sayyaf Group (ASG) sa Barangay Tumatangis, Indanan, Sulu kamakalawa. Ayon kay Major Ge­neral Ignatius Patrimonio, commander ng JTF-Sulu, nangyari ang engkuwentro alas-11 ng umaga ng Linggo matapos na rumesponde ang mga tropa sa naturang lugar sa sumbong ng mga residente tungkol sa presensya ng mga terorista. Nagpakalat ng ka­ragdagang sundalo sa lugar para tugisin din ang mga nagsitakas na Abu Sayyaf na mga tauhan umano ni ASG leader Radullan Sahiron. Gayunman, agad na sinalubong ng putok ng mga bandido ang tropa ng mga sundalo sa naturang lugar sanhi ng sagupaan na tumagal ng 30 minuto. Sa naturang bakbakan, tatlong sundalo ang nasugatan hanggang sa magsi­pulasan ang teroris­tang grupo. Agad namang isinugod sa ospital ang tatlong sundalo na hindi pa pinangalanan na kapwa nasa “stable” na umanong kondisyon.","Tatlong sundalo ng 100th Infantry Battalion ng Joint Task Force (JTF) ang iniulat na nasugatan matapos nilang makaengkuwentro ang teroristang Abu Sayyaf Group (ASG) sa Barangay Tumatangis, Indanan, Sulu kamakalawa.","May 17, 2022  12:00am",https://www.philstar.com/pilipino-star-ngayon/probinsiya/2022/05/17/2181574/3-sundalo-sugatan-sa-engkwentro-sa-sulu
Bangka nagliyab bago lumubog sa Tawi-Tawi: 13 nasagip ng Marines,"Labingtatlo na magkakaanak kabilang ang apat na bata ang nai­ligtas ng tropa ng Philippine Marines matapos na magliyab at tuluyang lumubog ang kanilang sinasakyang motorized banca habang naglala­yag sa karagatang sakop ng Sapa-Sapa sa Tawi-Tawi kahapon ng umaga. Sa ulat, mabilis na rumesponde at nagsagawa ang Marines sa ilalim ng Naval Task Group Tawi-Tawi (NTG-Tawi-Tawi) ng rescue operation matapos silang makatanggap ng distress call dakong alas-8 ng umaga kaugnay sa nasusunog na bangka sa karagatan sa pagitan ng mga isla ng Mantabuan at Banaran. Ayon kay Lt. JG Chester Cabaltera, public affairs officer ng Naval Forces Western Mindanao (NFWM), ang mga sundalo sakay ng speedboat ay agad na nakipag-coordinate sa lokal na pamahalaan ng Sapa-Sapa para sa rescue operations. Sinabi ni Cabaltera na nailigtas ng mga sundalo ang mga biktima, may dalawang oras ang nakalilipas matapos nilang maispatan na stranded sa may sandbar malapit sa bisinidad ng bangkang nasunog at lumubog. Ang mga biktima ay galing sa Sapa-Sapa nang bigla umanong magliyab ang makina ng kanilang sinasakyang bangka sanhi upang magsitalunan sa tubig at lumangoy patungong malapit sa sandbar. Iniulat ng Marines na kabilang sa kanilang nasagip ang 1-taong gulang na batang si Alagib Tayting, 2-anyos na kapatid nito na si Nursaliha; at ang magkapatid na sina Ubayda at Rosita Marine, na may edad 4 at 6. “All rescued individuals were found to be in good physical condition and were later turned over to their relatives in Bongao municipality,” pahayag ni Cabaltera.",Labingtatlo na magkakaanak kabilang ang apat na bata ang nai­ligtas ng tropa ng Philippine Marines matapos na magliyab at tuluyang lumubog ang kanilang sinasakyang motorized banca habang naglala­yag sa karagatang sakop ng Sapa-Sapa sa Tawi-Tawi kahapon ng umaga.,"May 17, 2022  12:00am",https://www.philstar.com/pilipino-star-ngayon/probinsiya/2022/05/17/2181570/bangka-nagliyab-bago-lumubog-sa-tawi-tawi-13-nasagip-ng-marines
Totoy lunod sa pool sa family outing,"Nauwi sa trahedya ang masayang family outing matapos na isang 6-taong gulang na batang lalaki ang nasawi nang malunod sa swimming pool sa isang resort sa Barangay Nibaliw Vidal, dito noong Linggo. Kinilala ng pulisya ang biktima na si Mark Joshua Estrada, residente ng Barangay Prenza Uno, Marilao, Bulacan. Ang batang biktima ay nalunod sa may 7-talampakang lalim na pool habang ang kanyang ina na si Paola Michaela Sandiego, 24, at iba pang miyembro ng kanilang pamilya ay abala sa paghahanda ng kanilang mga gamit dahil pauwi na sila sa kanilang tirahan sa Bulacan. Agad dinala ang biktima sa Region 1 Medical Center Annex sa Dagupan City pero idineklara ng sumuring doktor na dead-on-arrival. Wala umanong naka-duty na lifeguard sa nasabing resort nang maganap ang insidente.","Nauwi sa trahedya ang masayang family outing matapos na isang 6-taong gulang na batang lalaki ang nasawi nang malunod sa swimming pool sa isang resort sa Barangay Nibaliw Vidal, dito noong Linggo.","May 17, 2022  12:00am",https://www.philstar.com/pilipino-star-ngayon/probinsiya/2022/05/17/2181569/totoy-lunod-sa-pool-sa-family-outing
"5-anyos ginahasa, pinatay ng adik sa Batangas","Karu­mal-dumal ang sinapit ng 5-anyos na batang babae matapos matagpuang patay­ at hubo’t hubad, duguan habang nakasilid sa isang garbage bag at hinihina­lang ginahasa ng isang drug suspect sa Batangas City, kama­kalawa. Sa report ng Batangas City Police, ang ka­­tawan ng batang biktimang si Alejandra Magpantay alyas “Aleja” ay nadiskubre habang na­kabaluktot at bahag­yang nababalutan ng itim na garbage bag sa likod ng bahay ng sus­pek na si MCNair Villa­nueva, 23, sa Brgy. Wawa, Batangas City noong Sabado. Si Villanueva ay sina­sabing nalulong sa droga at dati nang may drug case. Ayon kay Police Captain Richard De Guzman, city chief investigator, ma­a­aring ginahasa muna ng suspek ang biktima bago pinatay. Gayunman, inaantay pa nila ang re­sulta ng autopsy ng bata upang makumpirma ang panghahalay at ang sanhi ng kanyang kamatayan. Bukod sa walang suot na damit, nakitaan ng pulisya ng mga sugat at pasa sa katawan ang biktima na senyales na pinahirapan ng suspek nang matagpuan. May dugo rin sa ari ng bata senyales na ginahasa ito. Sinabi ni De Guz­man­­­ na unang humingi ng tulong ang pamilya ng bik­tima sa barangay at pulisya matapos ang pag­­kawala ng nasabing bata. Sa isinagawang hot pursuit operation ng pu­lisya, naaresto ang suspek sa kasunod na araw sa Brgy. Wawa. Ang suspek ay dati nang dinakip ng mga awtoridad sa pagkakasangkot sa illegal drugs at nakalabas lamang sa kulungan matapos mag­hain ng “plea bargain” sa korte.",,"May 16, 2022  12:00am",https://www.philstar.com/pilipino-star-ngayon/probinsiya/2022/05/16/2181395/5-anyos-ginahasa-pinatay-ng-adik-sa-batangas
"Special elections sa Lanao del Sur, ikinakasa","Tahasang sinabi ni Philippine National Police director for ope­rations at Security Task Force-National and Local Elections (STF-NLE) 2022 deputy commander Police Major General Valeriano de Leon na nakahanda ang PNP para sa isasagawang special elections sa hindi bababa sa 14 na barangay sa Lanao Del Sur. Ayon kay De Leon, nakikipag-coordinate na siya sa Commission on Elections (COMELEC) para sa seguridad ng special election alinsunod sa direktiba ni PNP Officer-in-Charge P/Lieutenant General Vicente Danao. Kailangan din aniya na maisagawa ang halalan ng maayos at payapa. Sinabi ni De Leon na magde-deploy ng augmentation force ang PNP para umalalay sa lokal na pulisya upang masiguro ang mapayapang pagdaraos ng special election. Nabatid na mahigit 8,000 botante ang na-disenfranchise sa mga nasabing barangay sa mga bayan ng Binida­yan, Butig, at Tubaran matapos na ideklara ang “failure of elections” sa mga lugar na ito. Itinakda naman ng COMELEC sa Mayo 24 ang special election sa Tubaran.",,"May 17, 2022  12:00am",https://www.philstar.com/pilipino-star-ngayon/probinsiya/2022/05/17/2181579/special-elections-sa-lanao-del-sur-ikinakasa
4 ‘holdaper’ arestado sa Pampanga joint ops CAMP,"Apat uma­nong notoryus na holdaper na huling nambik­tima ng isang babae ang nadakip ng pulisya sa ikinasang joint manhunt operations sa Guagua at San Simon, Pampanga, noong Sa­bado Kinilala ni Brig. Gen. Matthew Baccay, Police Regional Office-3 (PRO3) director, ang mga naaresto na sina Rodrigo Olimpo, 37; Dino Drilon, 31; Mark Areston; at Reynaldo Mendoza. Ayon kay Baccay, hinoldap ng mga suspek ang biktima na si Jenalyn Sarmiento sa bayan ng Guagua noong Biyernes ng gabi. Bunsod nito, agad na nagkasa ng manhunt­ laban sa mga suspek ang joint operatives ng Guagua Police, Pampanga Mobile Force Company at Criminal Investigation and Detection Unit-3. Bunsod nito, ma­ta­­gumpay na nadakip ng mga operatiba sina Olimpo at Drilon sa San Pablo, San Simon habang sina Areston at Mendoza ay natunton sa Barangay Tinejero, Bacolor. Nakumpiska mula sa mga suspek ang .45 caliber pistols, isang ca­liber .38 revolver, isang itim na Honda TMX,  isang hand grenade, magnum .22 revolver, cash at alahas  na nagkakahalaga lahat sa P635,000.","Apat uma­nong notoryus na holdaper na huling nambik­tima ng isang babae ang nadakip ng pulisya sa ikinasang joint manhunt operations sa Guagua at San Simon, Pampanga, noong Sa­bado","May 16, 2022  12:00am",https://www.philstar.com/pilipino-star-ngayon/probinsiya/2022/05/16/2181393/4-holdaper-arestado-sa-pampanga-joint-ops-camp
"Buy-bust nauwi sa shootout: Tulak todas, pulis sugatan","Napaslang ang isang pinaghihinalaang big-time drug pusher habang nasugatan ang isang pulis matapos na mauwi sa shootout ang ikinasang buy-bust operation ng mga awtoridad sa Brgy. San Jose, Luisiana, Laguna, ayon sa ulat kahapon. Kinilala ang suspect na si Michael Lalusin Asis na idineklarang dead-on-arrival sa Luisiana District Hospital. Patuloy namang nila­lapatan ng lunas sa nasabing pagamutan ang sugatang pulis na hindi muna pinangalanan ma­­karaang tamaan ng bala sa kanan at kali­wang­ tuhod. Sa ulat ng Laguna Police, bandang alas-3 ng hapon nang maganap ang shootout sa pagitan ng mga pulis at drug supect sa Brgy. San Jose, Luisiana, Laguna. Nagsagawa umano ng anti-illegal drugs ope­ration ang mga operatiba gamit ang kanilang mga body cameras laban sa target na tulak sa nasabing lugar. Gayunman, habang­ isinasagawa ang tran­sak­syon ay pumalag umano ang suspect na agad nagpaputok ng baril nang makatunog na under­­cover agent ang kanyang­ katransak­syon­. Naki­pagpalitan na­man ng putok ang mga pulis­ at napatay ang suspek habang minalas na mahagip ng bala ang nasabing­ pulis. Narekober sa crime scene ang mga basyo ng bala ng cal. 45 pistol­, tatlong piraso ng cal. 45 pistol at 25 gramo ng shabu. Kasalukuyan pang pinaghahanap ng pulisya ang mga kasamahang tulak ng napatay na suspect.","Napaslang ang isang pinaghihinalaang big-time drug pusher habang nasugatan ang isang pulis matapos na mauwi sa shootout ang ikinasang buy-bust operation ng mga awtoridad sa Brgy. San Jose, Luisiana, Laguna, ayon sa ulat kahapon.","May 16, 2022  12:00am",https://www.philstar.com/pilipino-star-ngayon/probinsiya/2022/05/16/2181394/buy-bust-nauwi-sa-shootout-tulak-todas-pulis-sugatan
"Networking agent, nalunod sa company outing sa beach resort","Nauwi sa trahedya ang isang masayang­ company outing matapos na aksidenteng ma­lunod ang isang networking agent sa isang beach resort sa Lian, Batangas kamakalawa ng gabi. Kinilala ang nasa­wing biktima na si Nilo Patestad, 47-anyos, re­sidente ng Brgy. Vastra, Quezon City. Sa inisyal na imbes­tigasyon ng pulisya, alas-5 ng madaling araw nang dumating ang biktima kasama ang kanyang live-in partner at mga katrabaho sa Villa Raysort Resort sa Brgy. San Diego para sa com­pany outing. Bandang alas-6 ng gabi nang magkasayahan sina Patestad at mga katrabaho na nagkayayaang mag-night swimming sa karagatan sa tapat ng naturang beach resort. Ayon sa lifeguard na si Randy Rosales, naliligo sa dagat ang biktima at kanyang mga katrabaho nang mapunta sa malalim na bahagi ng dagat at malunod. Mabilis na humingi ng saklolo ang mga ka­trabaho ng biktima sa nasabing lifeguard na agad namang rumes­ponde para mahila at maiahon sa dagat ang walang malay na biktima. Agad na nagsagawa ng CPR ang lifeguard pero hindi tumugon ang biktima kaya’t dinala na sa Apacible Memorial District Hospital kung saan siya idineklarang dead-on-arrival ng doctor.  — Arnell Ozaeta","Nauwi sa trahedya ang isang masayang­ company outing matapos na aksidenteng ma­lunod ang isang networking agent sa isang beach resort sa Lian, Batangas kamakalawa ng gabi.","May 16, 2022  12:00am",https://www.philstar.com/pilipino-star-ngayon/probinsiya/2022/05/16/2181386/networking-agent-nalunod-sa-company-outing-sa-beach-resort
Dahil sa cholera outbreak: 2 sitio sa South Cotabato nasa ‘state of calamity’,"Dalawang sitio sa Barangay Colongulo, Surallah, South Cotabato ang isinailalim sa “state of calamity” dahil sa cholera outbreak. Ayon kay Barangay Kagawad Roger Maguad, chairman ng Committee on Health ng nasabing barangay, ay ang Sitio Villa Ellaga at Sitio Basag. Nabatid na idineklara ang state of calamity sa dalawang sitio matapos na 60 mga pamilya ang nagkasakit ng cholera. Lumilitaw na nagsagawa ng water sampling at rectal swab ang Municipal Health Office o MHO-Surallah sa mga nakaranas ng sintomas ng nasabing sakit at nakumpirma na cholera ang sanhi ng pagkakasakit ng mga residente. Sa resulta ng water sampling dalawa mula sa tatlong pinagkukunan ng tubig ng mga residente ang nakitaan ng bacteria na siyang dahilan ng sakit na cholera. Maliban rito, nakitaan din ng bacteria ang mga kuhol na kinain ng mga residente na tinuturong isa rin umano sa dahilan sa kanilang pagkakasakit ng cholera.","Dalawang sitio sa Barangay Colongulo, Surallah, South Cotabato ang isinailalim sa “state of calamity” dahil sa cholera outbreak.","May 15, 2022  12:00am",https://www.philstar.com/pilipino-star-ngayon/probinsiya/2022/05/15/2181146/dahil-sa-cholera-outbreak-2-sitio-sa-south-cotabato-nasa-state-calamity
Power supplier pinagpapaliwanag sa mataas na singil sa kuryente,"Pinagpapaliwanag ni Olongapo Mayor Rolen “Lenj” Paulino ang po­wer supplier sa kanilang lung­sod dahil sa mataas na singil sa kuryente. Ito ay bunsod sa rekla­mong tinanggap ni Pau­lino mula sa mga residente dahil sa biglang pagsirit umano paitaas ng halaga ng electric bill na kanilang binabayaran nitong nagdaang buwan sa Olongapo Electricity Distribution Company (OEDC). Sa liham ni Mayor Paulino kay Jose Maria­ Abaya, presidente ng OEDC, ipinunto ng alkalde na batid nila ang naging pagtaas ng gene­ration system charge mula sa kanilang generation partner. Habang nana­natili naman sa P0.9838 kada kilowatt hour (kWh) ang kanilang distribution system charge. Mas mataas din umano ang singil sa presyo ng kuryente sa Olongapo kung ikukumpara sa mga kalapit na bayan.",Pinagpapaliwanag ni Olongapo Mayor Rolen “Lenj” Paulino ang po­wer supplier sa kanilang lung­sod dahil sa mataas na singil sa kuryente.,"May 16, 2022  12:00am",https://www.philstar.com/pilipino-star-ngayon/probinsiya/2022/05/16/2181391/power-supplier-pinagpapaliwanag-sa-mataas-na-singil-sa-kuryente
"Van rumagasa: Lola at nene patay, 16 sugatan","Catanduanes – Nagkalasug-lasog ang katawan ng isang 69-an­yos na lola at 10-anyos na nene habang 16 katao pa ang sugatan kasama ang limang bata matapos salpukin ng isang rumaragasang van ang isang batang babae saka bumangga sa poste at bakod sa kahabaan ng national highway sa Brgy. Ilawod Poblacion ng bayang ito kamakalawa ng gabi. Agad nasawi dahil sa inabot na matinding pinsala sa katawan ang biktimang kinilalang si Christine Joy Bandola, residente ng Brgy. Tamburan, Bato. Sugatan ang mga kasama ng batang Bandola na sina Mike Angelo Bandola, Dave Michael Bandola at Alendy Taway na nagpapagaling na sa East Bicol Medical Center sa bayan ng Virac. Namatay naman habang nilalapatan ng lunas ang tinamong mga sugat sa ulo at iba’t ibang bahagi ng katawan ang pasaherong lola na si Norma Tacorda, 69-anyos ng West Garden Subdivision, Brgy. Bigaa, Virac. Bahagyang sugat naman ang tinamo ng mga sakay ng van na sina Emi­ly Tolledo Obal, Maryjane Tatel Dela Rosa, Benjamin Dela Rosa Sr., Jayson Tacorda, Marilou Borja at ang mga batang kinilala lamang sa mga pangalang Jen,10; Ben,10; John,7, Angelique,11; Carlo,12; Grace,15; Shaina,16 at Angel,15. Sa ulat, dakong alas-8:20 ng gabi mula sa bayan ng Gigmoto ay binabagtas ng Hyundai Van (NFW-1563) na minamaneho ni Salvador Tatel, 62-anyos ng District 1, Gigmoto ang kahabaan ng nasabing highway patungong bayan ng Bato. Gayunman, nakaidlip umano ang driver dahilan para mabangga nito ang tumatawid na si Christine Joy at mga kasamahang bata. Matapos araruin ang mga bata, nawalan ng kontrol ang takbo ng sasakyan at bumangga sa poste ng kuryente at nagpagulong-gulong saka bumangga sa konkretong bakod ng bahay ng nagngangalang Adoracion Rojas. Mabilis na rumesponde ang mga kasapi ng Bato Police at Bureau of Fire Protection at isinugod lahat ang mga biktima sa pagamutan pero namatay ang bata at lolang si Tacorda.",,"May 15, 2022  12:00am",https://www.philstar.com/pilipino-star-ngayon/probinsiya/2022/05/15/2181147/van-rumagasa-lola-nene-patay-16-sugatan
"Coastal waters sa 6 na lugar, may ‘red tide’","Ipinagbabawal  ng Bu­reau of Fisheries and Aquatic Resources (BFAR) na hanguin, ibenta at kainin ang shellfish products  tulad ng tahong, talaba at halaan mula sa anim na karagatan sa bansa dahil sa kontaminasyon ng red tide. Ayon sa BFAR hindi dapat makarating sa mga pamilihan ang mga shellfish products mula sa coastal waters ng Bolinao sa Pangasinan; Milagros sa Masbate; Dauis at Tagbilaran City sa Bohol; Dumanquillas Bay sa Zamboanga del Sur; Litalit Bay, San Benito sa Surigao del Norte; at Lianga Bay sa Surigao del Sur dahil sa mataas na toxicity level ng lason ng red tide  sa naturang mga baybayin. Hinikayat din ng  BFAR ang mga Local chief exe­cutives sa nabanggit na mga lugar na huwag ha­yaan na maibenta sa mga palengke ang shellfish products dahil kapag kinain ay maaari itong makaapekto sa kalusugan ng mga tao tulad ng pagtatae, pagsakit ng tiyan, dehydration na posibleng magdulot ng kamatayan. Gayunman, maaari namang makain mula sa mga baybayin ang isda, pusit, hipon, at alimango basta’t kailangang huga­san lamang, tanggalin ang hasang at kaliskis at lutuing mabuti bago kainin.","Ipinagbabawal  ng Bu­reau of Fisheries and Aquatic Resources (BFAR) na hanguin, ibenta at kainin ang shellfish products  tulad ng tahong, talaba at halaan mula sa anim na karagatan sa bansa dahil sa kontaminasyon ng red tide.","May 15, 2022  12:00am",https://www.philstar.com/pilipino-star-ngayon/probinsiya/2022/05/15/2181144/coastal-waters-sa-6-na-lugar-may-red-tide
"Siklista inararo ng trailer truck, pisak","Napisak ang isang lalaki matapos araruhin ng isang trailer truck habang nagbibisikleta sa kahabaan ng Centennial Road Intersection, Brgy. Magdalo Potol sa bayan ng Kawit ng lalawigang ito, kamakalawa ng gabi. Hindi na naisalba pa ang biktimang nakilalang si Ronnie Abad, 31-anyos, residente ng Brgy. Alapan 2A, Imus City, Cavite. Hawak naman ng pulisya ang driver ng naturang truck na si Aldwin Masong Ruiz, 28-anyos, residente ng Centro Longos, Brgy. Zapote 5, Bacoor City. Sa imbestigasyon ni Pat. Troadio Balitaosan, may hawak ng kaso, alas-9 ng gabi habang nagbibisikleta ang biktima sa Centennial Road Intersection sa Brgy. Magdalo Potol, nang mahagip ng trailer truck na minamaneho ng suspek. Ayon sa driver, hindi niya napansin ang biktima at bago pa siya nakapagpreno ay nahagip na niya ito. Sa tindi ng pinsala, agad na nasawi ang biktima matapos magulungan at mapuruhan sa ulo.","Napisak ang isang lalaki matapos araruhin ng isang trailer truck habang nagbibisikleta sa kahabaan ng Centennial Road Intersection, Brgy. Magdalo Potol sa bayan ng Kawit ng lalawigang ito, kamakalawa ng gabi.","May 16, 2022  12:00am",https://www.philstar.com/pilipino-star-ngayon/probinsiya/2022/05/16/2181383/siklista-inararo-ng-trailer-truck-pisak
Tumakbong ‘independent’ sa Eastern Samar: Tindero ng mga gulay nanalong mayor vs doctor,"Isang vegetable vendor na may puwesto sa pampublikong pamilihan ang iprinoklama ng Comelec na “duly elected mayor” matapos nitong matalo sa katatapos na lokal na halalan ang isang doktor na kapatid ng isang incumbent sa bayan ng Dolores, dito sa lalawigan. Ang pinaka-nakakamangha sa nangyari ay tumakbong “independent” ang tinderong si Rodrigo “Onoy” Rivera laban kay Dr. Zaldy Carpeso ng partidong PDP-Laban. Si Zaldy ay kapatid ng incumbent mayor na si Shonny Nino Carpeso na tumakbo naman at nanalo bilang unopposed vice mayor. Bagama’t ang pagkapanalo ay hindi nanggaling sa “wide margin” subalit nakakuha si Rivera ng 11,508 votes habang si Zaldy Carpeso ay 10,946 boto o may lamang na 562 votes lang. Ang incumbent mayor naman na si Shonny Nino ay nakakuha ng 13,275 votes para magwagi sa vice mayoralty race. Ang 62-anyos na si Rivera na nagtapos ng second year high school ay dating nagsilbi ng 9 na taon bilang barangay captain ng Gap-ang bago siya nagtinda ng mga isda at gulay sa palengke kung saan umani siya rito ng magandang imahe at pangalan sa kanyang mga kababayan na nagluklok sa kanya bilang bagong alkalde sa kanilang bayan.","Isang vegetable vendor na may puwesto sa pampublikong pamilihan ang iprinoklama ng Comelec na “duly elected mayor” matapos nitong matalo sa katatapos na lokal na halalan ang isang doktor na kapatid ng isang incumbent sa bayan ng Dolores, dito sa lalawigan.","May 14, 2022  12:00am",https://www.philstar.com/pilipino-star-ngayon/probinsiya/2022/05/14/2180960/tumakbong-independent-sa-eastern-samar-tindero-ng-mga-gulay-nanalong-mayor-vs-doctor
Magpapamilya wagi sa pagka-mayor at vice mayor sa 11 bayan sa Cagayan,"Pormal na naiproklama ng Commission on Elections (Comelec) ang mga magkakapamilya na mamumuno sa 11 na bayan ng Cagayan matapos silang magwagi sa katatapos na halalan nitong May 9. Batay sa resulta ng botohan, mula sa kabuuang 29 na bayan sa buong Cagayan ay 11 dito ang pamumunuan ng mga magkakamag-anak na karamihan ay mga mag-asawa, mag-ama at magkakapatid. Ang mga mag-asawa na muling nahalal bilang mayor at vice mayor ay sina Mayor Washington at Vice Mayor Marilyn Taguinod sa bayan ng Peñablanca; Mayor Jennalyn at Vice Mayor Jojo Carag ng Solana; Vice Mayor Olive Pascual at asawang si Florante Pascual sa bayan ng Lal-lo; Mayor Ferdie at Vice Mayor Juditas Trinidad sa Iguig; Mayor Vincent at Vice Mayor Violeta Unite sa bayan ng Ballesteros; at ang unopposed na sina Mayor Harry at Vice Mayor Yvonne Florida sa bayan ng Allacapan. Nagpalitan naman sa puwesto ang mag-asawang Mayor Brenda at Vice Mayor Joel Ruma sa bayan ng Rizal. Ang magkapatid na Antiporda sa bayan ng Buguey ay nagpalitan din sa puwesto matapos muling iluklok sina Vice Mayor Cerry Antiporda bilang mayor at Mayor Lloyd bilang vice mayor. Ang dalawang kapatid ni Governor Manuel Mamba, na nagwagi rin para sa kanyang ikatlong termnino bilang gobernandor, na sina Mayor Francisco at Vice Mayor William Mamba ay magpapalitan din ng puwesto sa bayan ng Tuao. Magpalitan din sa puwesto sina Mayor Jeff Vargas at ang ama niyang si Vice Mayor Manny Vargas sa bayan ng Abulug habang wagi rin ang mag-ama na sina incumbent Mayor Vince Pagurayan at ang nagbabalik na anak na si AV Pagurayan bilang vice mayor sa bayan ng Sto. Nino. Samantala, bigo naman para sa kanyang ikatlong termino si Mayor Jefferson Soriano ng Tugeugarao City matapos siyang matalo ng kanyang katunggali na si Ex-Officio Board Member Maila Ting Que na naiproklama bilang kauna-unahang babaeng mayor sa nasabing lungsod. Maging ang anak ni dating Senate President Juan Ponce Enrile na si Katrina ay nabigo rin na masungkit ang pagka-kongresista sa 1st district ng lalawigan.",Pormal na naiproklama ng Commission on Elections (Comelec) ang mga magkakapamilya na mamumuno sa 11 na bayan ng Cagayan matapos silang magwagi sa katatapos na halalan nitong May 9.,"May 15, 2022  12:00am",https://www.philstar.com/pilipino-star-ngayon/probinsiya/2022/05/15/2181140/magpapamilya-wagi-sa-pagka-mayor-vice-mayor-sa-11-bayan-sa-cagayan
"3 binatilyo na ‘tirador’ ng niyog, itinumba","Tatlong binatilyo ang   napatay nang pagba­barilin ng mga hindi pa nakikilalang  kalalakihan­ nang  magnakaw umano ng bunga ng niyog sa isang coconut farm sa Polomolok, South Cota­bato, ayon sa ulat ng pulisya kahapon. Dead-on-the-spot ang mga biktima na sina Rahman Jeorfo Sumapal, Nasser Maguisilan Diamalo at Jade Jamal Abpit, pawang residente sa Sitio Basak Polonuling­, Tupi, South Cotabato Purok 1, Barangay Sumbakil, Polomolok, South Cotabato. Sa naantalang report ng Polomolok Police, dakong alas-6:00 ng gabi noong Miyerkules nang maganap ang krimen sa isang coconut farm sa nasabing lugar. Naaktuhan umano ng mga armadong lalaki ang mga binatilyo na may bitbit ng mga sako na naglalaman ng niyog na umano’y kanilang pi­nag­pipitas. Dito, pinagbabaril ang mga biktima na tina­maan sa iba’t ibang parte ng katawan na naging sanhi ng agaran nilang kamatayan. Patuloy ang imbesti­gasyon ng mga awtoridad upang matukoy ang mga suspek.","Tatlong binatilyo ang   napatay nang pagba­barilin ng mga hindi pa nakikilalang  kalalakihan­ nang  magnakaw umano ng bunga ng niyog sa isang coconut farm sa Polomolok, South Cota­bato, ayon sa ulat ng pulisya kahapon.","May 16, 2022  12:00am",https://www.philstar.com/pilipino-star-ngayon/probinsiya/2022/05/16/2181390/3-binatilyo-na-tirador-ng-niyog-itinumba
"Puno sinuwag ng kotse: 2 dedo, 1 sugatan","Da­lawa ang patay habang isang kasamang babae ang malubhang nasugatan nang bumangga ang kanilang sinasakyang kotse sa isang Acacia tree sa national highway ng Brgy. Gongogong sa San Ildefonso, Ilocos Sur kahapon. Kinilala ng pulisya ang dalawang nasawi na sina Floresto Daynos Tulali, 40, ng Barangay Magnuang, Batac, Ilocos Norte, at Federico Roque Pascual, 29, residente ng Barangay Gongogong, San Idelfonso. Sila ay kapwa idineklarang dead-on-arrival sa ospital. Nilalapatan naman ng lunas ang isa pang biktima na nakilalang si Khimberly dela Cruz Estabillo, 26, ng Barangay Tabug, Batac, Ilocos Norte. Sa imbestigasyon ng San Ildefonso Police, dakong alas-4:53 ng umaga nang maganap ang aksidente sa natu­rang lugar. Ang kotse na minamaneho ni Tulali ay patungong norte nang mawalan umano ito ng kontrol sa manibela hanggang sa tuluy-tuloy silang bumangga sa puno sa tabi ng highway. May kabilisan ang takbo ng sasakyan kaya sa lakas ng impact, nawasak ang unahang bahagi nito sanhi upang maipit ang mga sakay na biktima na nahirapang hugutin ng mga rescuers. Lumalabas na naka­inom ng alak ang mga biktima nang maganap ang insidente.","Da­lawa ang patay habang isang kasamang babae ang malubhang nasugatan nang bumangga ang kanilang sinasakyang kotse sa isang Acacia tree sa national highway ng Brgy. Gongogong sa San Ildefonso, Ilocos Sur kahapon.","May 15, 2022  12:00am",https://www.philstar.com/pilipino-star-ngayon/probinsiya/2022/05/15/2181141/puno-sinuwag-ng-kotse-2-dedo-1-sugatan
"P95 milyong puslit na yosi, goods sinira sa Port of Subic             ","Bilang bahagi ng pinaigting na kampanya ng Bureau of Customs-Port of Subic sa Zambales laban sa mga ilegal na kargamento, sinira ng ahensiya ang mga puslit na sigarilyo at mga kargamento ng mga oversta­ying containers na nagkakahalaga ng mahigit P95 milyon kamakalawa. Tatlo sa mga naturang containers ay naglalaman ng mga sigarilyo na naka- consigne sa Goldlink Int’l Subic Inc. na nasabat noong nakaraang taon na mayroong market value na P95,205,000 habang ang ilan pang shipment ay pawang overstaying containers na may lamang assorted household goods at personal effects. Sinira ang mga nasabing kargamento sa pamamagitan ng pagpunit, pagdurog at pagtapon sa isa sa mga accredited facility ng ahensya na Greenleaf 88 Non-hazardous Waste Disposal.","Bilang bahagi ng pinaigting na kampanya ng Bureau of Customs-Port of Subic sa Zambales laban sa mga ilegal na kargamento, sinira ng ahensiya ang mga puslit na sigarilyo at mga kargamento ng mga oversta­ying containers na nagkakahalaga ng mahigit P95 milyon kamakalawa.","May 15, 2022  12:00am",https://www.philstar.com/pilipino-star-ngayon/probinsiya/2022/05/15/2181142/p95-milyong-puslit-na-yosi-goods-sinira-sa-port-subic
"Rider, angkas dedo sa road mishap","Patay ang magkaangkas na motorcycle rider matapos maka-head-on collision ang isang truck sa lungsod na ito, Sabado ng umaga. Kinilala ang mga biktimang sila Rico Javier, 42, residente ng Brgy. San Isidro Candelaria Quezon at backrider niyang si Olga Casingal, 45, ng Brgy. Looc, Calamba City, Laguna. Ayon sa report, binabagtas ng dalawa ang kahabaan ng Lipa-Alaminos Road sa Brgy. Dagatan, Lipa City nang bigla na lang silang salpukin ng truck na minamaneho ni Rolly Ferrel nang mag-overtake ito at sakupin ang kabilang linya ng kalsada bandang alas-5:51 ng umaga. Dahil sa lakas ng impact, dead-on-the-spot ang dalawa dahil sa mga tinamong mga sugat sa ulo at katawan.","Patay ang magkaangkas na motorcycle rider matapos maka-head-on collision ang isang truck sa lungsod na ito, Sabado ng umaga.","May 16, 2022  12:00am",https://www.philstar.com/pilipino-star-ngayon/probinsiya/2022/05/16/2181388/rider-angkas-dedo-sa-road-mishap
Mag-asawa todas sa ambush sa Cavite!,"Patay ang mag-asawa matapos tambangan at pagbabarilin ng mga di kilalang salarin habang bumabagtas ang da­lawa sa Sitio Carapiohan, Brgy. Santiago Gen. Trias, Cavite noong Huwebes ng hapon. Kinilala ni P/Lt. Col. Norman Tranon, hepe ng Provincial Public Information Office ang mga biktimang sina Vincent Rabusa Cabug­nason, 31-an­yos, at asawa nitong si Marilyn, 31; pawang residente ng Barangay San Bartolome, Sto. Tomas, Batangas.  
Sa ulat mula sa tanggapan ni Cavite Provincial Director Police Col Arnold Abad, alas-2:15 ng hapon nang maganap ang pananambang sa mag-asawang Cabugnason. Nabatid na habang sakay ang mag-asawa ng itim na Toyota Wigo at bumabagtas sa nasabing lugar nang bigla silang dikitan at pagbabarilin ng mga hindi nakilalang suspek. Tadtad ng tama ng bala ang sasakyan ng mag-asawa gayundin ang mga biktima na naitakbo pa sa GEAM Hospital subalit iparehong dineklarang dead-on-arrival. Hanggang sa kasalukuyan, wala pang malinaw na motibo ang pulisya hinggil sa naganap na pagpatay sa mag-asawa. -  Arnell Ozaeta","Patay ang mag-asawa matapos tambangan at pagbabarilin ng mga di kilalang salarin habang bumabagtas ang da­lawa sa Sitio Carapiohan, Brgy. Santiago Gen. Trias, Cavite noong Huwebes ng hapon.","May 14, 2022  12:00am",https://www.philstar.com/pilipino-star-ngayon/probinsiya/2022/05/14/2180959/mag-asawa-todas-sa-ambush-sa-cavite
"2 NPA nakonsensya sa maling gawain, sumuko","Matapos na mapagod at makonsensya umano sa maling gawain­ gaya ng pangungulimbat ng mga pananim at mga alagang hayop ng mga mahihirap na residente, nagdesisyong sumuko sa pamahalaan ang da­lawang miyembro ng rebeldeng New People’s Army (NPA) sa bayan ng Prosperidad, Agusan del Sur kama­kalawa. Base sa report ng 3rd Special Forces Bat­talion ng Philippine Army, kinilala ang mga nagsisuko na sina Jessica­ Agustin, alyas Ka Apple,  Medical Staff ng Sentro de Grabidad Southland  ng Northeastern Mindanao Regional Committee (NERMC) at Romel Damarillos alyas Ka Jim-J ng Squad 2 ng nasabi ring unit ng NPA rebels. Ang dalawang re­belde ay sumuko sa tropa ng mga sundalo sa Brgy. Libertad, Prospe­ridad, Agusan del Sur matapos na mapagtanto na mali ang ideolohiyang kanilang ipinagla­laban. Isinurender din nila ang isang cal. 30 M1 carbine, isang cal. 38 snub-nosed revolver at mga bala ng nasabing mga armas. Sa inisyal na interogasyon, sinabi ng mga rebelde na pagod na sila sa mistulang mga dagang tago nang tago at takbo nang takbo sa opensiba ng tropa ng mga sundalo. Bukod dito ay nakokonsensya na umano sila sa pagnanakaw ng mga alagang hayop at maging sa pananim ng mga magsasaka kung saan wala silang ipinag-iba sa mga bandidong kriminal.","Matapos na mapagod at makonsensya umano sa maling gawain­ gaya ng pangungulimbat ng mga pananim at mga alagang hayop ng mga mahihirap na residente, nagdesisyong sumuko sa pamahalaan ang da­lawang miyembro ng rebeldeng New People’s Army (NPA) sa bayan ng Prosperidad, Agusan del Sur kama­kalawa.","May 16, 2022  12:00am",https://www.philstar.com/pilipino-star-ngayon/probinsiya/2022/05/16/2181384/2-npa-nakonsensya-sa-maling-gawain-sumuko
"Kapitbahay maingay mag-videoke, nanutok pa ng baril; arestado","Kalaboso ang isang lalaki matapos manutok ng baril nang sitahin sa ginagawang pagpapatugtog sa kanyang videoke sa Barangay Bayan-bayanan, dito kamakalawa ng gabi. Sa ulat sa tanggapan ni Dinalupihan Bataan Municipal Chief of Police Major Randy Apolonio, nakilala ang suspek na si Ruben Rendora, 56 anyos at residente ng nasabing bayan. Nangyari ang insidente pasado alas-8 ng gabi matapos sitahin ng biktimang si Jay-ar Malang ang kapitbahay na si Rendora dahil sa malakas umano na pagpapatugtog nito ng videoke machine. Sa halip na hinaan, lalo pa umanong nilakasan ng suspek ang volume nito dahilan upang magtalo ang dalawa hanggang sa magsuntukan.  Matapos ito, umalis ang suspek at nang bumalik ay may bitbit nang improvised shotgun at tinutukan ang biktima. Nagawa namang makatalilis ang biktima at dumiretso sa mga awtoridad na agad rumesponde sa lugar. Naabutan nila ang suspek at inaresto saka kinumpiska ang shotgun nito.","Kalaboso ang isang lalaki matapos manutok ng baril nang sitahin sa ginagawang pagpapatugtog sa kanyang videoke sa Barangay Bayan-bayanan, dito kamakalawa ng gabi.","May 14, 2022  12:00am",https://www.philstar.com/pilipino-star-ngayon/probinsiya/2022/05/14/2180954/kapitbahay-maingay-mag-videoke-nanutok-pa-ng-baril-arestado
"Lokal na dinastiya sa Pilar, Abra gumuho","Bumagsak ang lokal na dinastiya ng pamilyang Somera sa Pilar, Abra noong Lunes matapos talunin ito ng isang hamak na “di kilalang” Tyron Beroña sa pamamagitan ng “landslide win”. Nagkamit si Beroña ng 6,210 boto samantalang 291 lamang ang nakuha ng incumbent mayor na si Maro So­mera, anak ng matagal na nanungkulang ma­yor at dating Vice Governor Rolando Somera, na napatay naman sa labas ng isang cockpit arena sa Marikina noong 2017. Ang babaeng kapatid at incumbent Vice Mayor na si Jaja Somera-Disono ay natalo rin sa team mate ni Beroña sa pagka-bise alkalde sa 708 boto kumpara sa 5,573 na nakuha ni Samson Laguesma upang magwagi bilang bise mayor ng bayan. Nauna rito, nasangkot ang private army ni Somera-Disono sa paglabag sa checkpoint, pamamaril at iba pang krimen noong Marso 29. Nagsilbing alkalde ang matandang So­mera sa Pilar ng 3 magkakasunod na termino at isang ring termino bilang Board Member ng Abra. Tumakbong congressman ang nasirang Somera noong 2013 ngunit tinalo ito ni dating congresswoman at ngayo’y Govenor Joy Bernos. Tumakbo rin bilang vice governor ang ma­tandang Somera noong 2016 ngunit hindi pinalad. Sumabak din sa pulitika ang mga anak nito na sina Mark Rolando (Maro) at Josefina Jaja sa pulitika sa Pilar noong 2019 upang kontrolin ang bayan, na maibibilang na pinakamalaki ang kinukubra sa Tobacco Excise Tax sa ilalim ng RA 7171 sa buong Abra. Ang pagkatalo ng mga Somera ay tinaguriang “final referendum” ng mga botante kung paano nila pinatakbo ang kanilang bayan.  Nabatid na humaharap ang mga Somera sa patung-patong na mga kasong kriminal gaya ng trafficking in persons matapos na isang dosenang da­ting sundalo na ginawa nilang private army ang sumuko kasunod ng madugong March 29 shooting at stand-off sa compound ng mga ito sa kanilang mismong bayan.","Bumagsak ang lokal na dinastiya ng pamilyang Somera sa Pilar, Abra noong Lunes matapos talunin ito ng isang hamak na “di kilalang” Tyron Beroña sa pamamagitan ng “landslide win”.","May 14, 2022  12:00am",https://www.philstar.com/pilipino-star-ngayon/probinsiya/2022/05/14/2180955/lokal-na-dinastiya-sa-pilar-abra-gumuho
Pulis bulagta sa sariling boga,"Patay ang isang pulis matapos na aksidenteng pumutok ang kanyang service firearm at tumama ang bala sa katawan nito sa Alfonso, Cavite noong Huwebes ng umaga. Kinilala ng Alfonso Police ang nasawing kabaro na si Corporal Steve Eduardo Rollon, nakatalaga sa Dasmariñas City Police Station. Si Rollon ay idi­neklarang dead-on-arri­val sa Poblete Hospital dahil sa tinamong tama ng bala sa tiyan na tumagos sa kanyang puso. Lumalabas sa imbestigasyon na habang nililinisan ng biktima ang kanyang cal. 9mm pistol nang biglang aksidenteng makalabit nito ang gatilyo sa Barangay Upli, bandang alas-8 ng umaga. Nagpapatuloy ang imbestigasyon ng pulisya upang matukoy kung may foul play sa insidente.","Patay ang isang pulis matapos na aksidenteng pumutok ang kanyang service firearm at tumama ang bala sa katawan nito sa Alfonso, Cavite noong Huwebes ng umaga.","May 14, 2022  12:00am",https://www.philstar.com/pilipino-star-ngayon/probinsiya/2022/05/14/2180956/pulis-bulagta-sa-sariling-boga
"11 incumbent mayors nahalal muli, 7 pang bago iniluklok sa Tarlac","Nasa kabuuang 11 incumbent mayors sa Tarlac ang muling nama­yagpag matapos magtagumpay sa kanilang re-election bids sa nagdaang 2022 national at local elections. Sina Mayors Cristy Angeles ng Tarlac City at Elma Macadamia ng San Clemente ay kapwa incumbent at unopposed. Nagpasalamat si Angeles sa mga tagasuporta sa pagbibigay muli sa kanya ng tsansa na mamuno bilang mayor sa kanilang lungsod at umapela ng “healing” at “unity” sa mga kababayan.  Sina Nora Modomo ng Sta. Ignacia at Eloy Eclar ng bayan ng Gerona ang nagwagi na mga alkalde via landslide victory sa kani-kanilang bayan. Nagpasalamat si Eclar sa suporta ng kanyang constituents mula sa simula hanggang sa huling termino nito.  Kabilang pa sa re-elected mayors sina Venus Jordan ng La Paz; Romeo Ong Capitulo ng San Jose; Estelita Aquino ng Moncada, at Freddie Domingo ng Pura. Nagtagumpay din na madepensahan ang kanilang puwesto sina Donya Tesoro ng San Manuel, Erlon Agustin ng Camiling, at Max Roxas ng Paniqui. Samantala, ang kabuuang pitong bayan ay may bagong mayor o local chief executives. Sa ikatlong distrito, gumawa ng kasaysa­yan si Alice Guo bilang kauna-unahang babaeng alkade ng Bamban habang si Noel Villanueva ay nagbabalik na mayor sa Concepcion. Tinalo naman ng bagitong si Boots Rodriguez ang incumbent sa Capas. Sa ikalawang distrito, si Rex Villa Agustin ang nanguna sa mayoral race sa Victoria. Tatlo pang munisipalidad sa unang distrito ang nagluklok din ng mga bagong mayor na kinabibilangan nina Jappy De Dios ng Anao, Celso Banag ng Ramos at Iluminado Pobre Jr. ng Mayantoc.",Nasa kabuuang 11 incumbent mayors sa Tarlac ang muling nama­yagpag matapos magtagumpay sa kanilang re-election bids sa nagdaang 2022 national at local elections.,"May 14, 2022  12:00am",https://www.philstar.com/pilipino-star-ngayon/probinsiya/2022/05/14/2180957/11-incumbent-mayors-nahalal-muli-7-pang-bago-iniluklok-sa-tarlac
"2 supporter ni BBM, kinatay ng botante ni Robredo","DAVAO CITY – Kalunus-lunos ang sinapit ng isang matandang ama at kanyang anak na babae na sinasabing masugid na tagasuporta ni presumptive president Ferdinand “Bongbong” Marcos Jr. matapos silang pagsasaksakin ng kinakasama ng huli na supporter naman ni Vice President Leni Robredo sanhi ng kanilang agarang pagkasawi, dito sa lungsod kahapon. Kinilala ng mga awtoridad ang mga biktima na sina Panfilo Manrique, 71-anyos, at kanyang anak na si Geraldine, 43, kapwa residente ng Galendez’ boarding house Diamond Village, Barangay Matina Aplaya, ng nasabing lungsod. Ayon kay Talomo Police Station chief Police Maj. Noel Villahermosa, pulitika ang sanhi ng karumal-du­mal na pagpatay sa nabanggit na dalawang miyembro ng pamilya. Kinilala naman ang suspek na si Reo Ballenas, 30-anyos, na kinakasama umano ni Geraldine. Sa imbestigasyon ng pulisya, nagkaroon ng matinding pagtatalo ang mag-live-in partners dahil sa lumabas na resulta ng May 9 polls kung saan si Marcos na bet ni Manrique na may mahigit 31 mil­yong boto ang nanguna sa presidential race laban kay Robredo na siyang ibinoto naman ni Ballenas. Dahil sa matinding away ng dalawa, sinubukang umawat ng matandang Manrique subalit imbes na tumigil ay pinagsasaksak ni Ballenas ang kanyang hilaw na biyenan at maging ang kanyang kinakasama. Matapos isagawa ang karumal-dumal na krimen, nagtangkang tumakas ang suspek subalit agad siyang nasukol at naaresto ng mga rumespondeng pulis.",,"May 15, 2022  12:00am",https://www.philstar.com/pilipino-star-ngayon/probinsiya/2022/05/15/2181148/2-supporter-ni-bbm-kinatay-ng-botante-ni-robredo
"Mga babaeng lider sa Quezon, namayagpag","Namayagpag sa katatapos na eIeksyon ang mga babaeng lider sa lalawigan ng Quezon. Bukod sa kauna-una­hang babaeng gobernador na si Dra. Helen Tan, isang lungsod at 10 bayan sa lalawigan ang pamumunuan ng mga babaeng mayor. Muling uupo bilang alkalde ng Tayabas City si Mayor Ernida Reynoso, habang vice mayor ang anak niyang si Lovely Reynoso-Pontioso. Pareho ring babae at parehong incumbent officials ang mayor at vice mayor sa Calauag na sina Mayor Rosalina Visorde at Vice Mayor Leah Dela Cruz. Muling nanalo ang dalawang pinakamataas na opisyal sa bayan ng Lopez na sina Mayor Rachel Ubana at Vice Mayor Maria Adeline Lee. Sa Pagbilao, magkapatid na babae ang nagwagi na sina Gigi Portes bilang mayor, at incumbent Mayor Shierre Ann Portes-Palicpic bilang vice mayor. Nakakuha ng pina­kamalaking boto si incumbent Mayor Pobel Uy-Yap ng San Narciso, gayundin si incumbent Vice Mayor Baby Babao. Samantala, si Maden Isaac ang bagong mayor ng Guinayangan, si Mayor-elect Clara Larita sa Patnanungan, Engr. Morel Escalona sa Perez, at si Mayor-elect Angelique Bosque sa Polillo. Mananatili naman sa pwesto si Infanta Mayor Filipina Grace America, at si Real Mayor Diana Abigail Aquino.",Namayagpag sa katatapos na eIeksyon ang mga babaeng lider sa lalawigan ng Quezon.,"May 13, 2022  12:00am",https://www.philstar.com/pilipino-star-ngayon/probinsiya/2022/05/13/2180716/mga-babaeng-lider-sa-quezon-namayagpag
2-anyos todas sa suntok ng stepdad,"Isang 2-anyos na batang babae ang nasawi nang gawin itong punching bag ng kanyang stepdad na naburyong sa walang tigil nitong pag-iyak naganap sa bayan ng Bauang, La Union. Ang nasawi ay kinila­lang si Missy Cassandra Jade Rivera, 2-anyos, habang nadakip naman ang suspek at stepfather nito na kinilalang si Darwin Cortez, 21, at kapwa residente sa Barangay Boy-utan, Bauang, La Union. Ayon kay Police Major Renato Gacad, deputy-chief-of-police ng Bauang Police Station, umaga ng Mayo 4, 2022 naganap ang insidente sa loob ng tahanan ng mag-amain sa nasabing lugar. Lumabas sa imbes­tigasyon ng pulisya, tulog pa ang bata nang umalis ang ina nito para pumasok sa trabaho at iniwan sa suspek. Subalit, paggising ng bata ay nag-iiyak ito dahilan para maburyong ang suspek kaya pinagsusuntok niya ito sa tiyan hanggang sa mawalan ng malay. Nagawa pang isugod ng suspek ang bata sa ospital, subalit idineklara na rin itong patay. Unang sinabi ng suspek na nahulog ang bata sa hagdanan, su­balit hindi naniwala ang pulisya nang madiskubre nilang maraming pasa sa katawan ang biktima. Agad naman nagsagawa ng follow-up operation ang mga otoridad at Mayo 6, naaresto ang suspek sa kanyang bahay. Sa himpilan ng pulis­ya, inamin ng suspek na pinagsusuntok niya sa tiyan ang bata dahil sa ayaw tumigil sa pag-iyak. Nahaharap ngayon sa kasong murder ang suspek.","Isang 2-anyos na batang babae ang nasawi nang gawin itong punching bag ng kanyang stepdad na naburyong sa walang tigil nitong pag-iyak naganap sa bayan ng Bauang, La Union.","May 13, 2022  12:00am",https://www.philstar.com/pilipino-star-ngayon/probinsiya/2022/05/13/2180718/2-anyos-todas-sa-suntok-ng-stepdad
"Nasawi sa Batangas road crash, umakyat na sa apat","Umakyat na sa apat katao ang nasawi sa naganap na salpukan ng kotse at trak matapos makuha ang bangkay ng truck driver makalipas ang limang oras sa Nasugbu,Batangas. Kinilala ni Lt. Col. Jephte Banderado, Nasugbu police chief, ang truck driver na si Hilario Condez, 49, na nakuha ng mga elemento ng Municipal Management Risk Reduction Council team, Bureau of Fire and Protection at local authorities sa isang search operation sa kahabaan ng Barangay Aga. Ayon kay Banderado sa inisyal na ulat, tumakas si Condez matapos ang insidente ng salpukan. Subalit, alas-9:00 ng umaga ay natagpuan ang katawan ni Condez sa ilalim ng 12 wheeler truck na puno ng uling. Ayon kay Banderado, dahil sa patay na ang driver ang kasong reckless imprudence, resulting to multiple homicide and multiple damage to property ay balewala na. Magugunita na kamakailan ay nangyari ang insidente nang salpukin ang isang kotse ng trak na minamaneho ni Condez na ikinasawi ng mga sakay ng kotse na kinila­lang sina Roland Adrias, 48; Rochelle Dimaano, 46, at Rachelle Anne Dimaano, 23, kapwa mga residente ng Barangay Luntal, ba­yan ng Tuy.","Umakyat na sa apat katao ang nasawi sa naganap na salpukan ng kotse at trak matapos makuha ang bangkay ng truck driver makalipas ang limang oras sa Nasugbu,Batangas.","May 13, 2022  12:00am",https://www.philstar.com/pilipino-star-ngayon/probinsiya/2022/05/13/2180715/nasawi-sa-batangas-road-crash-umakyat-na-sa-apat
Mag-asawang supporter ng nanalong mayor patay sa ambush,"Idineklarang dead-on-arrival ang mag-asawa habang suga­tan ang da­lawa nilang kaanak matapos silang pagbabarilin ng mga armadong kala­lakihan, kamakalawa ng tanghali sa Basilan. Ang mga nasawi ay kinilalang sina Omar Manasal, 37, misis nitong si Nurmina, 39, habang sugatan sina Sandra Manasal, 45, at Benhad Manasal, 44, pawang mga residente sa Barangay Bagbagon, Lantawan, Basilan. Sa report ng Lantawan Municipal Police Station, bago naganap ang pananambang, alas-12:00 ng tanghali sa Barangay Matikang ng nasabing bayan ay  sakay ang mag-asa­wang Omar ng tricycle habang motorsiklo naman sina Sandra at Benhad pauwi sa kanilang tahanan. Habang binabaybay ang naturang lugar big­la na lamang silang hinarang ng anim na armadong kalalakihan at pinaulanan ng mga bala ng baril. Matapos ang krimen mabilis na tumakas ang mga suspek sa hindi malamang direksyon. Dinala naman sa ospital ang mga biktima subalit nalagutan rin ng hininga ang mag-asawa habang patuloy namang ginagamot sina Sandra at Benhad. Nabatid na ang mag-asawang nasawi ay supporter ng nanalong mayor at vice mayor sa naturang bayan sa katatapos lamang na national elections. Inaalam na ng mga otoridad ang tunay na motibo sa krimen kung may kinalaman sa elek­syon o personal na alitan at pagkakakilanlan sa mga suspek para sa agarang ikadarakip sa mga ito.","Idineklarang dead-on-arrival ang mag-asawa habang suga­tan ang da­lawa nilang kaanak matapos silang pagbabarilin ng mga armadong kala­lakihan, kamakalawa ng tanghali sa Basilan.","May 13, 2022  12:00am",https://www.philstar.com/pilipino-star-ngayon/probinsiya/2022/05/13/2180722/mag-asawang-supporter-ng-nanalong-mayor-patay-sa-ambush
"Rider niratrat ng tandem sa Rizal, patay","Patay ang isang motorcycle rider matapos pagbabarilin ng riding-in-tandem sa Marcos Highway sa Barangay Inarawan, Antipolo City, Rizal kahapon ng umaga. Patuloy pang ina­alam ng Antipolo Police ang pagkakakilanlan ng pinaslang na biktima.  Ayon kay Police Lt. Col. Jun Abrazado, hepe ng Antipolo Police, dakong alas-8:40 ng umaga habang binabagtas ng biktima ang westbound lane ng Marcos Highway nang biglang tapatan ng mga suspek na nakasakay sa motorsiklo at pagbabarilin sa labas ng St. Anthony de Padua Parish. Hindi bababa sa 3 tama ng baril ang tinamo ng biktima na hindi pa alam ang pagkakakilanlan.  Agad kinordonan ng pulisya ang naturang lugar para sa isinagawang imbestigasyon ng pulisya sa naturang krimen.  Nangangalap din  ang pulisya ng CCTV footage sa lugar ng pamamaril para sa pagkakakilanlan ng mga suspek.","Patay ang isang motorcycle rider matapos pagbabarilin ng riding-in-tandem sa Marcos Highway sa Barangay Inarawan, Antipolo City, Rizal kahapon ng umaga.","May 14, 2022  12:00am",https://www.philstar.com/pilipino-star-ngayon/probinsiya/2022/05/14/2180958/rider-niratrat-ng-tandem-sa-rizal-patay
Misis sinaksak ng mister na sinundo sa inuman,"Himalang nakaligtas sa tiyak na kamatayan ang 46-anyos na ginang na overseas Filipino worker (OFW) makaraang pagsasaksakin ng kanyang lasing na mister sa Purok Amihan, Barangay Barrera ng lungsod na ito, kamakalawa ng gabi. Kinilala ng pulisya ang biktima na si Rowena Belen, habang natukoy naman ang suspek na si Rommel Belen, 47, isang mekaniko,kapwa ng Purok 7, Barangay Aduas Sur. Sa imbestigasyon, alas-8:30 ng gabi nitong Miyerkules, pinuntahan ng biktima ang kanyang mister na nakikipag-inuman sa nasabing barangay upang sunduin at pauwiin na rin. Pagdating sa bahay ay nagkaroon ng pagtatalo ang mag-asawa dahil sa hindi umano nagustuhan ng suspek ang ginawang pagsundo ng kanyang misis sa inuman. Sa gitna ng pagtatalo ay kumuha ng patalim ang mister at pinagsasaksak ito  sa dibdib, braso at paa. Agad na humingi ng tulong ang mga nakakita sa pangyayari at inaresto ng Barangay Peace and Action Team ang suspek at itinurn-over ito sa himpilan ng pulisya. Nakatakdang sampahan ng kasong frustrated parricide ang mister ng biktima.","Himalang nakaligtas sa tiyak na kamatayan ang 46-anyos na ginang na overseas Filipino worker (OFW) makaraang pagsasaksakin ng kanyang lasing na mister sa Purok Amihan, Barangay Barrera ng lungsod na ito, kamakalawa ng gabi.","May 13, 2022  12:00am",https://www.philstar.com/pilipino-star-ngayon/probinsiya/2022/05/13/2180717/misis-sinaksak-ng-mister-na-sinundo-sa-inuman
"Mayors sa Bulacan: 10 muling nahalal, 8 bago at 6 nakabalik","Sunud-sunod nang naiproklama ang mga nanalong mayors sa 21 bayan at tatlong lungsod sa lalawigan ng Bulacan nang nakumpleto na ang transmission at canvassing ng mga boto sa mga lokal na posisyon sa lalawigan. Kinilala ni Commission on Elections (COMELEC)- Bulacan Provincial Election Supervisor Atty. Rene Cruz Jr., ang mga nanalong alkalde ito ay  sina  San Jose Del Monte City Mayor Arthur Robes na muling nahalal para sa ikatlong termino, nasa ikatlong termino na rin ang muling nahalal na si Baliwag Mayor Ferdinand Estrella,Pulilan Mayor Maria Rosario Ochoa-Montejo ay muling uupo sa ikatlong termino. Kabilang din sa mga nakaupong mayor na muling manunungkulan ay sina Balagtas Mayor Eladio Gonzales, Bulakan Mayor Vergel Meneses, Bustos Mayor Francis Albert ‘Iskul’ Juan, Marilao Mayor Ricardo Silvestre, Pandi Mayor Enrico Roque, Paombong Mayor Mary Anne Marcos at San Miguel Mayor Roderick Tiongson. Naiproklama na rin ng Commission on Elections (COMELEC) ang mga dati nang nanungkulan na mga mayors na  mu­ling nanalo tulad ni dating Malolos City Mayor Christian D. Natividad na tinalo ang kasalukuyang Mayor na si Gilbert Gatchalian. Si Cong.Henry Villarica ng 4th district ay mu­ling magiging mayor ng lungsod ng Meycaua­yan. Una na siyang naging mayor ng lungsod mula 2016 hanggang 2019. Nagbabalik din sa munisipyo ng Plaridel si da­ting Mayor Jocell Vistan na nauna nang nanungkulan mula 2013 hanggang 2019, Donya Remedios Trinidad (DRT) Vice Mayor Ronaldo Flores ay muling uupo bilang mayor ng nasabing bayan na dating nanungkulang mayor mula 2010 hanggang 2019. Si Dating Mayor Bartolome ‘Omeng’ Ramos ay magbabalik muli sa munisipyo ng Santa Maria. Sa Bocaue, nagbabalik si dating Mayor Eduardo ‘Jonjon’ Villanueva Jr. na dating nanungkulan sa parehong posisyon noong 2001 hanggang 2004 at muli noong 2007 hanggang 2016. Samantala, anim na mga bayan sa Bulacan ang magkakaroon ng mga bagong mayors na sina Jowar Bautista ng Angat, Lem Faustino ng Calumpit, Atty. Agatha ‘Agay’ Cruz ng Guiguinto, Baby Manlapaz ng Hagonoy, Merlyn Germar ng Norzagaray, Ding Valeda ng Obando, Fernando ‘Gazo’ Galvez ng San Ildefonso si dating Bokal Mark Cholo Violago ng San Rafael.",Sunud-sunod nang naiproklama ang mga nanalong mayors sa 21 bayan at tatlong lungsod sa lalawigan ng Bulacan nang nakumpleto na ang transmission at canvassing ng mga boto sa mga lokal na posisyon sa lalawigan.,"May 13, 2022  12:00am",https://www.philstar.com/pilipino-star-ngayon/probinsiya/2022/05/13/2180714/mayors-sa-bulacan-10-muling-nahalal-8-bago-6-nakabalik
Transgender solon wagi muli sa Bataan,"Nagwagi muli si transgender solon Ge­raldine Roman sa ikatlong termino nito sa 1st District ng lalawigan ng Bataan. Si Roman ang kaisa-isang kongresista sa Bataan na tumakbo na walang kalaban na nakakuha ng 107, 496 boto sa partial at unofficial na resulta ng bilangan sa Comelec hanggang Mayo 12, 2022 dakong alas-11:17 ng tanghali mula sa 243 Election Returns. Si Roman ay dating mamamahayag na na­kabase sa Spain na nagbalik sa Pilipinas noong 2012  para alagaan ang maysakit nitong ama at kumandidato sa 1st District ng Bataan noong 2016 sa ilalim ng Liberal Party kapalit ng ina nitong si Hermina Roman. Matapos makuha ang suporta ng Liberal Party sa unang pagsabak nito sa pulitika sa pagtakbong kongresista noong 2016 ay ito ang kauna-unanahang transgender solon. Nakipag-alyansa naman si Roman sa ruling PDP–Laban Cusi (Ener­gy Secretary Alfonso Cusi), ang paksyon na kinikilala ni outgoing President Rodrigo Duterte.",Nagwagi muli si transgender solon Ge­raldine Roman sa ikatlong termino nito sa 1st District ng lalawigan ng Bataan.,"May 13, 2022  12:00am",https://www.philstar.com/pilipino-star-ngayon/probinsiya/2022/05/13/2180712/transgender-solon-wagi-muli-sa-bataan
Pari nanalong mayor sa Davao De Oro,"Iprinoklama kamakalawa si Father Emerson Luego ng  Diocese of Tagum sa pagkapanalo nito bilang alkalde ng bayang ito. Si Luego, na tumakbo sa ilalim ng PDP-Laban, ay nakakuha ng 11,419 boto sa kanyang tatlong nakalaban. Ang kanyang pinakamahigpit na kalaban ay si incumbent Mayor Reynaldo Dayanghirang na miyembro ng Hugpong ng Pagbabago regional party, ay nakakuha lang ng 10,210 boto. Batay sa batas ng simbahan, ang sinumang pari na papasok sa pulitika ay sususpendihin ang kanilang pagiging pari. Nabatid na noong 2009, si Luego ay da­ting tumakbong alkalde sa  Sto. Tomas, Davao del Norte, subalit natalo. Dalawa pang pari na tumakbo sa katatapos na halalan ay sina Fr. Emmanuel Alparce ng Diocese of Sorsogon ay nanalong konsehal ng   Boracay at Fr. Granwell Pitapit, na tumakbong mayor sa Camarines Sur ay natalo.",Iprinoklama kamakalawa si Father Emerson Luego ng  Diocese of Tagum sa pagkapanalo nito bilang alkalde ng bayang ito.,"May 13, 2022  12:00am",https://www.philstar.com/pilipino-star-ngayon/probinsiya/2022/05/13/2180711/pari-nanalong-mayor-sa-davao-de-oro
"5 incumbent governor sa Cagayan Valley, panalo sa halalan","Walang nalagas sa limang gobernador sa Cagayan Valley (Region 2) matapos silang magwagi sa isinagawang 2022 elections nitong Lunes. Iprinoklama na ng Provincial Board of Canvassers nitong Martes sina incumbent Cagayan Governor Manuel Mamba, Carlos Padilla ng Nueva Vizcaya, Dakila Cua ng Quirino, Marilou Cayco ng Batanes, at Rodito Albano ng Isabela na huling naiproklama kahapon. Si Gob. Mamba ng Nacionalista Party ay nakakuha ng 302,025 boto laban sa 278,562 boto ng katungga­ling si Zara Pulsar Lara. Si Gob. Padilla ay nagwagi ng 143,552 boto laban sa 97,774 votes na nakuha ng katunggali niyang si Vice Governor Jose Tomas Sr. Si Gob. Cayco ng Liberal Party ay nagwagi rin matapos makakuha ng 6,489 votes laban kay Telesforo Castillejos na may 2,142 votes. Si Gob. Albano ng Partido Demokratiko Pilipino–Lakas ng Bayan (PDP-Laban) ay umarangkada rin matapos kumamada ng 670,367 votes laban sa 25,891 votes ni Glorieta Almazan, habang 851 votes ang nakuha ni Romeo Carlos ng Philippine Green Republican Party. Si Gob. Cua ng Pederalismo ng Dugong Dakilang Samahan (PDDS) sa Quirino ay muling nagwagi matapos makakuha ng 82,377 votes laban sa katunggali na si Bugaklot chieftain at dating mayor ng Nagtipunan na si Rosario Camma ng Aksyon Demokratiko na may 18,512. Sina Mamba, Padilla at Cayco ay nagwagi para sa kanilang ikatlo at huling termino habang sina Albano at Cua ay magsisilbi para naman sa kanilang ikalawang termino. Samantala, nagwagi rin para sa kanyang huling termino si Nueva Vizcaya Rep. Luisa Lloren Cuaresma na nakakuha ng 165,360 votes laban kay Board Member Flodemonte Gerdan, 62,115 votes, at Lawrence Sta. Ana na may 1,388 votes. Ang kapartido ni Cuaresma na si Atty. Jose Gambito ay naiproklama bilang vice governor-elect matapos magwagi ng 123,079 votes laban kay Atty. Epifanio Lambert Galima na may 101,664 votes. Ang iba pang mga kinatawan na naiproklama ay sina Tony Pet Albano, Ed Christopher Go, Ian Dy, ­Joseph Tan, Mike Dy at Inno Dy para sa 1st-6th districts ng Isabela. Sina Reps. Ramon Nolasco Jr. ng 1st district ng Cagayan at Jojo Pulsar Lara ng 3rd district ay parehong incumbent habang si Baby Aline Vargas-Alfonso na dating kongresista ng 2nd district ay muling nanalo kapalit ng kanyang anak. Si Rep. Ciriaco Gato Jr. ay nagwagi naman sa Batanes habang si Midy Cua, may-bahay ni Gob. Cua ng Quirino ang hahalili naman sa kanilang ama na si Cong. Junie Cua.",Walang nalagas sa limang gobernador sa Cagayan Valley (Region 2) matapos silang magwagi sa isinagawang 2022 elections nitong Lunes.,"May 12, 2022  12:00am",https://www.philstar.com/pilipino-star-ngayon/probinsiya/2022/05/12/2180447/5-incumbent-governor-sa-cagayan-valley-panalo-sa-halalan
"2 motorsiklo nagsalpukan: Mister patay, 2 sugatan","Patay ang isang mister na nagmamaneho ng motor habang sugatan ang angkas nito at driver ng nakasalpukan nito, matapos na mag-head on collision ang mga ito habang bumabagtas sa kahabaan ng Brgy. Tawaynak Ibaba, Alfonso, Cavite. Patay agad sa insidente ang rider na si Rommel Andaleon Añunuevo, 48-anyos, may asawa, residente ng Brgy. Taywanak Ibaba, Alfonso habang nasa kritikal na kondisyon ang angkas nito na hindi pa nakikilala. Sugatan din ang kasalpukan ni Añunuevo na si Orland Cruzada Rollon, nasa hustong gulang at residente ng Brgy. Taywanak Ibaba, Alfonso, Cavite. Sa imbestigasyon ni P/Cpl. Deverson De Vera Salinas, alas-8 ng gabi habang binabagtas ng biktima ang Taywanak Road lulan ng kanyang Suzuki Smash at angkas ang ‘di pa kilalang biktima nang biglang makasalpukan nito ang kulay itim na Honda wave ni Cruzada. Kapwa may kabilisan umano ang takbo ng da­lawa kung kaya’t malakas ang impact ng kanilang salpukan. Pare-pareho silang tumilapon at minalas na mapuruhan sa ulo si Añunuevo na agad nitong ikinamatay.","Patay ang isang mister na nagmamaneho ng motor habang sugatan ang angkas nito at driver ng nakasalpukan nito, matapos na mag-head on collision ang mga ito habang bumabagtas sa kahabaan ng Brgy. Tawaynak Ibaba, Alfonso, Cavite.","May 12, 2022  12:00am",https://www.philstar.com/pilipino-star-ngayon/probinsiya/2022/05/12/2180448/2-motorsiklo-nagsalpukan-mister-patay-2-sugatan
Governor Fernando nangibabaw muli sa Bulacan,"Pormal nang iprinoklama ng Bulacan Provincial Board of Canvassers si reelectionist Bulacan Governor Daniel Fernando matapos magwagi muli sa pinakamataas na posisyon sa lalawigan sa katatapos na pambansang halalan nitong Lunes. Itinaas ni Atty. Rhene Cruz Jr., provincial election supervisor ang kamay ni Fernando kasama ang newly elected vice governor ng Bulacan na si Board Member Alex Castro sa isang simpleng seremonya kamakalawa ng hapon sa Bulacan Capitol Gymnasium sa nasabing lungsod. Kumamada si Fernando ng 974,069 boto laban sa kanyang katunggali na si Willy Alvarado na nakakuha lamang ng 577,087 na boto. Si Fernando ay mananatiling Punong Lalawigan para sa kanyang ikalawang termino. Ang partner naman ni Fernando na si Castro ay nakakuha ng 744,079 na boto habang ang kanyang mahigpit na katunggali na si dating Governor at 3rd District Congressman Jonjon Mendoza ay nakakuha ng 615,242 na boto, si Castro ang kauna-unahang vice governor na nagmula sa bayan ng Marilao. Sa mga naglaban naman sa pagka-kongresista, nilampaso ni Atty. Danny Domingo sa Unang Distrito si Rep. Jonathan Alvarado. Kumamada si Domingo ng 202,712 na boto habang 140,798 naman na boto ang nakuha ni Alvarado. Sa ikalawang distrito, wagi si Tina Pancho laban kay Freddie Bermudez; sa ikatlong distrito, panalong muli si Rep. Lorna Silverio laban kay Jessie Viceo; panalo naman ang nagbabalik na kinatawan na si Linabelle Villarica ng ika-apat na distrito laban kay Guardiano Raquels; ang bagong distrito singko naman ay nasungkit ni Mayor Boy Cruz laban sa kanyang katunggali na si Arty. Arnel Alcaraz. Ang District 6 ay naipanalo ni Ador Pleyto laban sa mahigpit na katunggali na si Mayor Fred Germar at ang lone district ng San Jose del Monte ay napagwagian ni Rep. Rida Robes laban sa kanyang katunggali na si Rey San Pedro. Samantala, ang mga nanalong alkalde sa 21 bayan at 3-siyudad sa Bulacan ay sina Jowar Bautista (Angat); Eladio Gonzales Jr. (Balagtas); Fersie Estrella (Baliwag); Jonjon Villanueva (Bocaue); Vergel Meneses (Bulakan); Iskul Juan (Bustos); Lem Faustino (Calumpit); Christian Natividad (Malolos); Henry Villarica (Meycauayan City); Arthur Robes (City of San Jose Del Monte); Ronaldo Flores (Doña Remedios Trinidad); Agay Cruz (Guiguinto); Ricky Silvestre (Marilao); Baby Manlapaz (Hagonoy); Merlyn Germar (Norzagaray); Ding Valeda (Obando); Rico Roque (Pandi); Ann Marcos (Paombong); Jocell Vistan (Plaridel); Maritz Montejo (Pulilan); Gazo Galvez (San Ildefonso); Roderick Tiongson (San Miguel); Cholo Violago (San Rafael) at Omeng Ramos (Sta. Maria).",Pormal nang iprinoklama ng Bulacan Provincial Board of Canvassers si reelectionist Bulacan Governor Daniel Fernando matapos magwagi muli sa pinakamataas na posisyon sa lalawigan sa katatapos na pambansang halalan nitong Lunes.,"May 12, 2022  12:00am",https://www.philstar.com/pilipino-star-ngayon/probinsiya/2022/05/12/2180445/governor-fernando-nangibabaw-muli-sa-bulacan
"Construction site gumuho sa Antipolo, obrero dedo","Isang obrero ang patay nang maguhuan ng lupa sa pinagtatrabahuhan niyang construction site sa Antipolo City kamakalawa. Dead-on-arrival sa Cabading Hospital ang biktima na si John Lester Sangatanan, dahil sa pinsalang tinamo dulot ng pagguho ng lupa. Batay sa ulat ng Antipolo City Police, dakong alas-3:00 ng hapon nang maganap ang insidente sa construction site ng Flood Control Riprap Project, na matatagpuan sa Sitio Pangulurin, Brgy. San Jose, Antipolo City. Ayon kay Rodirick Olivarez, foreman ng biktima, kasalukuyang nagtatrabaho si Sangatanan at gumagawa ng riprap sa pader ng isang creek sa lugar, nang bigla na lang gumuho ang lupa doon. Natabunan umano ng lupa ang biktima kaya’t kaagad siyang ni-rescue ng kanyang mga kasamahan at dinala sa pagamutan ngunit hindi na ito umabot pang buhay.",Isang obrero ang patay nang maguhuan ng lupa sa pinagtatrabahuhan niyang construction site sa Antipolo City kamakalawa.,"May 12, 2022  12:00am",https://www.philstar.com/pilipino-star-ngayon/probinsiya/2022/05/12/2180451/construction-site-gumuho-sa-antipolo-obrero-dedo
"No. 8 ‘most wanted’ sa Calabarzon, nalambat","Matapos ang 16 taon na pagtatago, bumagsak na sa kamay ng mga awtoridad ang pangunahing suspek sa pagpatay sa isang babae noong 2005 sa Batangas at nakatala bilang number 8 Most Wanted Person (MWP) sa Calabarzon. Ayon kay Col. Glicerio Cansilao, Batangas police director, ang MWP na si Bayani Manguera, 76, ay naaresto ng joint forces ng Lemery Police at Regional Intelligence Unit-Mimaropa Region sa kanyang pinagtataguan sa Barangay Bayanan, Pola, Oriental Mindoro, noong Lunes ng hapon. Sa report ni Oriental Mindoro police director, Col. Renante Cabico, sinabi nito na si Manguerra ay dinakip sa bisa ng warrant of arrest na inisyu ng Regional Trial Court, Branch 5 sa Lemery, Batangas na may petsang Hunyo 19, 2006 sa kasong murder na walang inirekomendang piyansa. Sinabi ni Cansilao na ang kirmen ay naganap noong Hunyo 7, 2005 sa General Luna St. corner Indepen­dencia St. Barangay District 3, Lemery, Batangas kung saan binaril sa ulo at napatay ng nasabing akusado ang biktimang si Divina Nava Cornelio.","Matapos ang 16 taon na pagtatago, bumagsak na sa kamay ng mga awtoridad ang pangunahing suspek sa pagpatay sa isang babae noong 2005 sa Batangas at nakatala bilang number 8 Most Wanted Person (MWP) sa Calabarzon.","May 12, 2022  12:00am",https://www.philstar.com/pilipino-star-ngayon/probinsiya/2022/05/12/2180450/no-8-most-wanted-sa-calabarzon-nalambat
"Kagawad pinasok sa bahay, itinumba!","Dead-on-the spot ang isang 76-anyos na barangay kagawad matapos pasukin at pagbabarilin sa loob ng kanyang bahay sa Zone-1, Brgy. Villa Petrona ng bayang ito kamakalawa ng gabi. Napuruhan ng ­punglo sa iba’t ibang bahagi ng katawan dahilan ng agarang kamatayan ng biktimang si Dominador Goronal Oliveros, residente at incumbent kagawad ng naturang barangay. Sa ulat, dakong alas-8 ng gabi habang nanonood ng telebisyon sa loob ng kanyang bahay ang biktima nang pumasok ang hindi na­kilalang lalaki na armado ng hindi malamang kalibre ng baril at walang kaabug-abog na pinagbabaril ang kagawad. Mabilis na tumakas ang gunman matapos ang pamamaril. Patuloy sa imbestigasyon ng mga pulis sa insidente upang matukoy ang salarin at motibo sa pamamaslang sa biktima.","Dead-on-the spot ang isang 76-anyos na barangay kagawad matapos pasukin at pagbabarilin sa loob ng kanyang bahay sa Zone-1, Brgy. Villa Petrona ng bayang ito kamakalawa ng gabi.","May 12, 2022  12:00am",https://www.philstar.com/pilipino-star-ngayon/probinsiya/2022/05/12/2180453/kagawad-pinasok-sa-bahay-itinumba
"Legazpi City mayor, panalong governor sa Albay","Inaantabayanan na ang pormal na proklamasyon ng provincial board of canvassers sa nagwaging bagong go­bernador ng lalawigang ito na si Legazpi City Mayor Noel Rosal matapos nitong talunin ang incumbent governor na si Al Francis Bichara sa 2022 local elections. Si Rosal ay may landslide votes na 453,013 laban sa 227,627 boto ng incumbent na si Bichara. Kaugnay nito, nagpasalamat si Rosal sa lahat ng mga sumuporta at bumoto sa kanya at nangakong gagawin ang kanyang mga ipinangako sa nakaraang pangangampanya lalo na ang pagsulong sa bagong mga programa sa kapitolyo para sa ikabubuti ng serbisyo at ikauunlad ng lahat. Nanalo naman ang asawa ni Rosal na si Geraldine sa mahigpit na katunggali sa pagka-alkalde ng Legazpi City na si Ako Bicol Congressman Alfredo Garbin Jr. makaraang talunin nito ang huli sa 500-boto.",Inaantabayanan na ang pormal na proklamasyon ng provincial board of canvassers sa nagwaging bagong go­bernador ng lalawigang ito na si Legazpi City Mayor Noel Rosal matapos nitong talunin ang incumbent governor na si Al Francis Bichara sa 2022 local elections.,"May 11, 2022  12:00am",https://www.philstar.com/pilipino-star-ngayon/probinsiya/2022/05/11/2180278/legazpi-city-mayor-panalong-governor-sa-albay
Marcoses wagi sa matataas na posisyon sa Ilocos Norte,"Na­ngibabaw ang mga Marcoses sa Ilocos Norte matapos mahalal muli si incumbent Ilocos Norte Governor Matthew Marcos Manotoc sa kanyang re-election bid at magsisilbi para sa kanyang ikalawang termino sa susunod na tatlong taon. Si Marcos Manotoc ay iprinoklama nang panalo sa katatapos na halalan, sa ginanap na proclamation rites sa Sangguniang Panlalawigan Session Hall, sa botong 261,885 kumpara sa kalaban nitong si dating Rep. Rodolfo “Rudy” Fariñas na nakakuha lamang ng 94,372 votes. “Gusto kong magpasalamat sa mga kakailian po namin. Dios ti agnginga (Thank you very much). Many many thanks. As we have said in the past, Ilocos Norte leads the Solid North and it’s truly an honor and a pleasure to work here in Ilocos Norte as your Governor,” pahayag ni Marcos Manotoc matapos ang proclamation ceremony. Nangibabaw naman ang anak ni Ex. Senator Ferdinand “Bongbong Marcos Jr. na nangu­nguna ngayon sa presidential race, na si Ferdinand Alexander “Sandro” Marcos, bilang kongresista sa unang distrito ng Ilocos Norte na nakakuha ng 108,423 boto habang sa ikalawang distrito ay si reelectionist Cong. ­Angelo Marcos Barba na may 127,867 boto. Umani rin ng landslide win si Vice Governor Cecilia Araneta-Marcos para manatili sa puwesto sa botong 267,896. Ang iba pang nanalo sa halalan para sa First District Board members ay sina Atty. Saul Lazo (88,031 votes), Atty. Franklin Dante Respicio (83,423 votes), Atty. Donald Nicolas (81,633 votes), at Ms. Portia Salenda (78,890 votes). Nahalal din bilang Se­cond District Board Members sina Rafael Medina (88,094 votes), Dr. Medeldorf Gaoat (81,181 votes), Giancarlo Crisostomo (61,678 votes), at  Jonathan Torralba (57,540 votes). Mula naman sa kabilang partido, nahalal muli si Junior Fariñas bilang provincial board member na tumanggap ng pinakamataas na botong 90,259, dahilan para makuha niya ang titulong Senior Board Member; at si Second District Board Member Aladine Santos (63,035 votes), isang independent candidate.",Na­ngibabaw ang mga Marcoses sa Ilocos Norte matapos mahalal muli si incumbent Ilocos Norte Governor Matthew Marcos Manotoc sa kanyang re-election bid at magsisilbi para sa kanyang ikalawang termino sa susunod na tatlong taon.,"May 12, 2022  12:00am",https://www.philstar.com/pilipino-star-ngayon/probinsiya/2022/05/12/2180443/marcoses-wagi-sa-matataas-na-posisyon-sa-ilocos-norte
"Trahedya sa daan sa Nasugbu, Batangas Kotse sinalpok ng 12-wheeler truck: 3 dedo!","Tatlong magkakaanak ang kumpirmadong patay matapos salpukin ng 12-wheeler truck ang kanilang sinasakyang kotse sa Nasugbu, Batangas, kahapon. Kinilala ng Nasugbu Police ang mga biktima na sina Roland Adrias, 48; Rochelle, 46, at Rachelle Anne, 23, pawang may apelyidong Dimaano at residente ng Luntal, Tuy, Batangas. Ang tatlong biktima ay pawang nagtamo ng matitinding sugat sa katawan sanhi upang ideklara silang dead-on-the-spot sa insidente. Isinugod naman ang truck helper na si Rolando Recto Jr, 36, sa Apacible Memorial District Hospital upang malapatan ng lunas matapos magtamo ng bali sa kanang binti. Pinaghahanap naman ng pulisya ang truck driver na si Hilario Condez, 49, matapos tumakbo at tumakas sa lugar. Sa imbestigasyon, naganap ang road crash sa may national road sa Sitio Bukaki, Barangay Aga, Nasugbu, dakong alas-4:20 ng madaling-araw. Sakay ang mga biktima ng Mazda Familia,(UUT-378) at bumabagtas sa lugar sa direksyon pa-Manila  nang banggain ng Howo 12 wheeler truck (NGT-9409) na may kargang coal at nasa kabilang lane galing sa Bulacan bound patungong Lian, Batangas. Lumalabas na nakaranas umano ng aberya ang makina sanhi upang pumalya ang preno nito hanggang sa mawalan ng control ang driver sa manibela. Sinabi pa ng pulisya na nakahagip muna ng truck ang isang kotseng Ford (VDX-546) bago ito sumalpok sa sasakyan ng mga biktima.","Tatlong magkakaanak ang kumpirmadong patay matapos salpukin ng 12-wheeler truck ang kanilang sinasakyang kotse sa Nasugbu, Batangas, kahapon.","May 11, 2022  12:00am",https://www.philstar.com/pilipino-star-ngayon/probinsiya/2022/05/11/2180281/trahedya-sa-daan-sa-nasugbu-batangas-kotse-sinalpok-ng-12-wheeler-truck-3-dedo
Guro na ‘election board’ itinumba sa Negros Occidental  ,"Patay ang isang guro na magsisilbi sanang electoral board member sa pambansang halalan kahapon matapos siyang barilin hanggang sa mapatay habang kasama ang mister nito ng hindi pa kilalang mga suspek sa Himamaylan City noong Linggo ng gabi. Dead-on-arrival sa Governor Valeriano M. Gatulsao Memorial Hospital ang biktimang si Mercy Miguel, nagtuturo sa Himamaylan National High School habang ligtas naman ang asawa nitong si Aldrin. Batay sa report ni Phi­lippine National Police’s Police Regional Office 6 (PRO6) Public Information Officer chief Police Lieutenant Colonel Arnel Solis,  pauwi na ang mag- asawa  sa Brgy. Caradio-an dakong alas-8:30 ng gabi nang maganap ang insidente. Bigla na lamang sumulpot ang mga salarin at sunud-sunod na pinaputukan ang mag-asawa kung saan tinamaan sa tiyan si Mercy. Apat na basyo 9mm caliber ang na-recover sa crime scene. Inatasan naman ni PRO6 director Police Brigadier General Flynn Dongbo si Negros Occidental Police Provincial Office chief Police Colonel Leo Pamittan  na imbestigahan ang insidente at tukuyin ang mga salarin. Kaugnay nito, mariing tinuligsa ng Department of Education (DepEd) ang pamamaril sa kasabing guro Ayon sa DepEd, bagama’t hindi pa malinaw kung may kaugnayan sa halalan ang krimen, kinokondena nila ang anumang karahasan at kawalan ng katarungan laban sa mga guro na nag-aalay ng buhay para maturuan at magabayan ang mga kabataan at manilbihan sa halalan. Kaagad din namang nagpaabot ang DepEd ng taos-pusong pakikiramay sa naulilang pamilya at kaibigan ng biktima. Kaugnay nito, kaagad na inatasan ni DepEd Secretary Leonor Briones ang Office of the Undersecretary for Finance na magbigay ng tulong pinansyal at iba pang kinakailangang suporta para sa nasabing guro at ng kanyang pamilya. Anang DepEd, nakikipagtulungan na rin si DepEd Election Task Force Chair at Undersecretary Alain Del Pascua sa mga kaugnay na field offices at local officials upang imbestigahan ang insidente at mabigyan ng suporta ang pamilya at kasamahan ng biktima. “Nananawagan tayo sa ating lokal na awtoridad sa Negros Occidental sa paghahatid ng mabilis na hustisya para sa karumal-dumal na krimen na ginawa sa ating yumaong kasamahan,” ayon pa sa DepEd.",,"May 10, 2022  12:00am",https://www.philstar.com/pilipino-star-ngayon/probinsiya/2022/05/10/2179927/guro-na-election-board-itinumba-sa-negros-occidental-
"72-anyos lola na buboto, patay sa polling precinct","Ilang hakbang na lang at makakaboto na sana ang isang 72-anyos na lola su­balit hindi na umabot pa sa polling precinct matapos makaramdam ng paninikip ng dibdib at tuluyang nag-collapsed hanggang sa bawian ng buhay, kamakalawa sa Brgy. Sta. Cristina 2. lungsod ng Dasmarinas, dito Hindi na naisalba pa sa pagamutan ang biktimang si Erlinda Cahindoy Lachica, residente ng Brgy. Sta. Cristina 2, Dasmariñas City. Sa imbestigasyon ng pulisya, alas-7:43 ng ­umaga habang patungo ang biktima sa polling pre­ci­nct para bumoto nang makaramdam ng ma Sa pahayag ng manugang na si Perlita Lachica, inaalalayan umano niya ang biktima at naglalakad sila patungo sa pagboto pero nang malapit na sana sila sa polling precinct kung saan ilang hakbang na lamang, nang makaramdam ng paninikip ng dibdib ang biktima hanggang sa himatayin Agad itinakbo sa pagamutan ang lola subalit idineklarang dead-on-arrival. Malamang umano dahil sa init ng panahon at dami ng tao kung kaya na-suffocate ang biktima.","Ilang hakbang na lang at makakaboto na sana ang isang 72-anyos na lola su­balit hindi na umabot pa sa polling precinct matapos makaramdam ng paninikip ng dibdib at tuluyang nag-collapsed hanggang sa bawian ng buhay, kamakalawa sa Brgy. Sta. Cristina 2. lungsod ng Dasmarinas, dito","May 11, 2022  12:00am",https://www.philstar.com/pilipino-star-ngayon/probinsiya/2022/05/11/2180273/72-anyos-lola-na-buboto-patay-sa-polling-precinct
Babaeng kadete mula South Cotabato nag-top sa PMA,"Isa na namang babae ang nanguna sa graduating class ng Philippine Military Academy (PMA) ngayong 2022, dahilan upang maitala siya na pang-pito sa mga “female cadets” na nagtapos bilang “topnotcher” sa nasabing pangunahing military training institution sa bansa. Si Cadet 1CL Krystlenn Ivany Quemado, tubong South Cotabato ay tatanggap ng Presidential Saber mula kay Pangulong Rodrigo Duterte para sa “face-to-face” commencement rites ng BAGSIK-DIWA (Bagong Sibol sa Kinabukasan Mandirigma Hanggang Wakas) Class of 2022. Si Quemado ay tatanggap din ng Philippine Navy Saber at Jusmag Saber habang nakopo rin niya ang Australian Defence Best Overall Performance Award, Spanish Armed Forces Award, Agfo Award, Academic Group Award, Humanities Plaque, Management Plaque, Social Sciences Plaque, at Navy Professional Courses Plaque. Pumangalawa naman sa kanilang klase si Cadet 1CL Kevin John Pastrana mula Baguio City na tatanggap ng Vice Presidential Saber at Philippine Air Force Saber bukod pa sa Australian Defence Best Overall Performance Award, Information Technology Plaque at Air Force Professional Courses Plaque. Si Cadet 1CL Ian Joseph Bragancia mula Iloilo ang pumangatlo na makakakuha ng mga Secretary of National Defense Saber, Philippine Army Saber at Chief Justice Saber.   Siya ay tatanggap din ng Australian Defense Best Overall Performance Award, Distinguished Cadet Award, General Antonio Luna Award, Mathematics Plaque, Natural Science Plaque, at National Security Studies Plaque, Army Professional Courses Plaque. Nasa ikaapat namang rank si Cadet 1CL Faithe Turiano ng Camarines Sur, 5th ay si Cadet 1CL Yyoni Xandria Marie Tiu mula Davao City, 6th-Cadet 1CL Jake Anthony Mosquera ng North Cotabato, 7th si Cadet 1CL Jesie Mar Frias mula Antipolo City, Rizal, 8th ay si Cadet 1CL Elvin John Oyo-a mula Butuan City,  pang-9 na puwesto si Cadet 1CL Nerfa Minong ng Zamboanga City at ang pang-10 ay si Cadet 1CL Criselle Jane Rico na nagmula rin sa Zamboanga City. Dahil dito, apat sa mga babaeng graduates sa PMA ang nasa top 10 bukod pa sa topnotcher na si Quemado. Magugunita noong 2020, ang babaeng kadete na si Gemalyn Deocares Sugui, ang nag-top sa kanyang “Masidlawin” class habang noong 2019 ay nanguna rin sa kanilang PMA class ang isang babaeng taga-Alilem, Ilocos Sur na si Dionne Mae Apolog Umalla.  Noong 1999, nanguna rin sa kanyang mga ka­klaseng “mistah” ang kadete na si Arlene dela Cruz; si Tara Velasco naman noong 2003; Andrelee Mojica noong 2007 at Rovi Mariel Martinez noong 2017.","Isa na namang babae ang nanguna sa graduating class ng Philippine Military Academy (PMA) ngayong 2022, dahilan upang maitala siya na pang-pito sa mga “female cadets” na nagtapos bilang “topnotcher” sa nasabing pangunahing military training institution sa bansa.","May 11, 2022  12:00am",https://www.philstar.com/pilipino-star-ngayon/probinsiya/2022/05/11/2180288/babaeng-kadete-mula-south-cotabato-nag-top-sa-pma
"Mister nadulas, swak sa bangin, tigok","Wala nang buhay nang matagpuan ang katawan ng biktima sa may ibaba ng bangin na hinihinalang nadulas ito at tuluyang nahulog kamakalawa ng hapon sa Brgy. San Francisco Gen. Trias Cavite. Ang biktimang kinilala ng pulisya ay si Mack Espiritu, 30-anyos, residente ng Brgy. San Francisco, Gen. Trias City. Sa imbestigasyon ni P/Staff Sgt. Cristopher Dumlao, may hawak ng kaso, alas 12--umano ng tanghali nang magpaalam ang biktima sa misis nito na pupunta lamang sa kaniyang kamag-anak na nakatira sa kabilang ilog . Malamang umanong nadulas ang biktima habang naglalakad at tulu­yang nahulog sa matarik na bangin.  Gabi na nang matagpuan ang katawan ng biktima sa ibabang bahagi ng bangin.",Wala nang buhay nang matagpuan ang katawan ng biktima sa may ibaba ng bangin na hinihinalang nadulas ito at tuluyang nahulog kamakalawa ng hapon sa Brgy. San Francisco Gen. Trias Cavite.,"May 11, 2022  12:00am",https://www.philstar.com/pilipino-star-ngayon/probinsiya/2022/05/11/2180274/mister-nadulas-swak-sa-bangin-tigok
"Sara susuporta, magiging tapat na VP kay BBM kapag nanalo","Nangako kahapon si Lakas–CMD vice presidential candidate at Davao City Mayor Sara Duterte na magiging tapat at susuportahan ang kaniyang presidential tandem na si Partido Federal ng Pilipinas (PFP) at da­ting Senador Ferdinand “Bongbong” Marcos Jr. sakaling mapagwagian nilang pareho ang May 9 national polls. “Of course, I will be a supportive and loyal vice president to Apo BBM (Bongbong Marcos) in the event that he wins,” pahayag ni Duterte  sa ambush interview ng mga mediamen matapos itong bumoto noong Lunes sa Daniel Aguinaldo National High School sa Davao City. “Kung hindi naman natin kasama o kaalyado ang mananalong pa­ngulo, I will still continue to work for our country,” giit nito. Inihayag ni Sara na magiging “working vice president” siya para sa tumpak na serbisyo publiko. Sina Marcos at Duterte ay kapwa nanguna sa presidential at vice presidential survey  mula sa iba’t ibang survey firm sa bansa. Samantala, dakong alas-7 ng umaga kahapon ay bumoto na si Marcos Jr. kasama ang mga miyembro ng kaniyang pamilya sa Ma­riano Marcos Memorial Elementary School sa Batac, Ilocos Norte. Ang mga supporters ni Marcos ay sumisigaw ng “BBM, BBM” na matiyagang nag-abang matapos bumoto ang kanilang pambato na nagtungo sa Batac Church at nanalangin ng taimtim na ayon sa kampo nito ay para sa malinis at mapayapang eleksyon. Samantala, tiwala rin ang kampo ni Marcos na tutugunan ng Comelec ang mga isyu ng umano’y dayaan sa halalan. “We are taking note of these complaints but we are confident that the Comelec is ready for any eventualities especially against attempts by some groups to subvert the genuine outcome of this all-important and history-making political exercise,” ayon kay Atty. Vic Rodriguez, spokesman at chief of staff ni Marcos.",Nangako kahapon si Lakas–CMD vice presidential candidate at Davao City Mayor Sara Duterte na magiging tapat at susuportahan ang kaniyang presidential tandem na si Partido Federal ng Pilipinas (PFP) at da­ting Senador Ferdinand “Bongbong” Marcos Jr. sakaling mapagwagian nilang pareho ang May 9 national polls.,"May 10, 2022  12:00am",https://www.philstar.com/pilipino-star-ngayon/probinsiya/2022/05/10/2179922/sara-susuporta-magiging-tapat-na-vp-kay-bbm-kapag-nanalo
500 pulis nagsilbing poll officers sa Cotabato City,"Inihayag ng Philippine National Police (PNP)  na mahigit 500 pulis ang nagsilbing Electoral Board (EB) members sa lugar sa Cotabato City upang  makontrol ang matinding political rivalry. Sinabi ni Brig. Gen. Pablo Labra II, deputy director for administration ng Police Regio­nal Office-Bangsamoro Autonomous Region in Muslim Mindanao (PRO-BARMM), na sinanay ang mga pulis upang mangasiwa sa eleksyon. Ayon kay Labra na hepe rin ng  Regional Special Operation Task Group Cotabato City and Maguindanao (RSTOG CoMag), ikinalat ang mga pulis sa  mahigit 100 clustered precincts upang  mag-operate ng vote-counting machines (VCMs). Ang desisyon na pa­yagan ang mga pulis na magsilbing EBs ay alinsunod sa kasunduan sa pagitan nina re-electionist Mayor Cynthia Guiani-Sayadi at mayoral aspirant Bruce Matabalao ng United Bangsamoro Justice Party (UBJP). Nagkaroon ng kaguluhan nitong Sabado ng gabi nang harangin ng dalawang kampo ang biyahe ng election paraphernalia sa polling cen­ters para sa final testing and sealing (FTS). Humupa lamang ang tensyon nang magkasundo ang Comelec at rival parties na madala ng mga pulis at mga sundalo ang mga VCMs at election paraphernalia sa Cotabato City Central Pilot Elementary School nitong Linggo. Kasabay ng halalan kahapon, umapela si Brig. Gen Arthur Cabalona, PRO-BARMM director, sa mga tagasuporta ng mga kandidato na gawing mapayapa ang botohan, alinsunod sa mga alituntunin ng Comelec.",Inihayag ng Philippine National Police (PNP)  na mahigit 500 pulis ang nagsilbing Electoral Board (EB) members sa lugar sa Cotabato City upang  makontrol ang matinding political rivalry.,"May 10, 2022  12:00am",https://www.philstar.com/pilipino-star-ngayon/probinsiya/2022/05/10/2179925/500-pulis-nagsilbing-poll-officers-sa-cotabato-city
3 kasapi ng BPAT todas sa gun attack ­,"Patay ang tatlong mi­yembro ng Barangay Peacekeeping Action Team (BPAT) nang pagbabarilin ng mga hindi pa nakikilalang suspek habang nakabantay sila sa ginaganap na halalan kahapon ng umaga sa harap ng  isang  paaralan sa  Buluan, Ma­guindanao. Nakilala ang  mga nasawi na sina Misuary Dimapalao, Sajid Kamama, at Tata Bulilo, habang sugatan naman ang  kanilang kasamahan na si Jadid Ulangkaya. Sa inisyal na ulat na nakarating ng 16th Military Intelligence Company, naganap ang insidente bandang alas-7:25 nang umaga nang paulanan ng bala ng mga sakay ng dalawang pu­ting van ang mga biktima na naka-duty sa Pilot Elementary School. Matapos ang  pamamaril, mabilis na tumakas ang mga suspek. Sinasabing ang mga biktima ay taga-suporta ni Mayoral aspirant Babydats Mangudadatu ng Buluan, Maguindanao. Kabilang ang Buluan, Maguindanao sa 24 bayan na nasa ilalim ng Comelec control dahil na rin sa mga banta sa  seguridad. Tiniyak naman ng militar na nakaalerto  sila  sa anumang  untowards incidents sa panahon ng  bilangan ng  mga boto.",,"May 10, 2022  12:00am",https://www.philstar.com/pilipino-star-ngayon/probinsiya/2022/05/10/2179923/3-kasapi-ng-bpat-todas-sa-gun-attack-
"Maguindanao pa binulabog ng pagsabog, 9 sugatan","Siyam ang naiulat na sugatan sa sunud-sunod na pagsabog sa dalawang bayan sa Maguindanao, ilang oras bago pa man ang pagbubukas ng mga presinto sa araw mismo ng eleksyon kahapon. Ayon kay Col. Oriel Pangcog, commander ng 601st Brigade Philippine Army, unang ginulantang ng malakas na pagsabog ang bayan ng Datu Unsay at Shariff Aguak sa Maguindanao pasado alas-7:00 Linggo ng  gabi na sinundan naman kahapon ng  madaling araw o ilang oras bago ang halalan. Ang 9 na kataong sugatan ay mula sa pagsabog malapit sa Municipal Hall ng Datu Unsay. Nagtamo ng minor injuries ang mga biktima. Maliban sa Datu Unsay, dalawang pagsabog din ang naganap sa national highway ng Shariff Aguak. Lumilitaw na M79 grenade launcher ang ginamit ng mga armadong kalalakihan sa paghahasik ng karahasan sa lugar kahapon.. Samantala, naitala rin sa Lake Sebu sa South Cotabato ang tensyon matapos na may mga armadong kalalakihan na nananakot umano at sinasabing mga private armies sila ng isa sa mga kandidato sa probinsiya. Mas pinaigting naman ang presensiya ng mga awtoridad sa lugar upang matiyak ang kaayusan at kapayapaan.","Siyam ang naiulat na sugatan sa sunud-sunod na pagsabog sa dalawang bayan sa Maguindanao, ilang oras bago pa man ang pagbubukas ng mga presinto sa araw mismo ng eleksyon kahapon.","May 10, 2022  12:00am",https://www.philstar.com/pilipino-star-ngayon/probinsiya/2022/05/10/2179926/maguindanao-pa-binulabog-ng-pagsabog-9-sugatan
DQ vs mag-asawang mayor at solon sa Batangas isinampa,"Pormal na nagsampa ng “disqualification case” o DQ ang mga kala­ban sa pulitika nina Ba­tangas City mayor Berverly Dimacuha-Mariño at Batangas 5th District Representative Marvey Mariño dahil umano sa iba’t ibang paglabag sa halalan. Sa dokumentong ipi­­nadala sa media, Mayo 4 nang magsampa ng pormal na reklamo sina Carlito D. Bisa at Eduardo G. Garcia sa legal department ng Commission on Elections (COMELEC) sa Maynila. “Pamimili ng boto o vote-buying ang ginagawa nina Mariño gamit ang programa sa scholarship at pa­mamahagi ng TUPAD ng DOLE kung saan isinisingit nila ang pa­ngangampanya gamit ang salapi at ari-arian ng gobyerno” ani Bisa. “May mga patunay ring maging ang pagbiyahe para sa mater­yales at tao upang ma­ngampanya ay ginagamit din ang speed boat ng Lungsod para sa disaster operation,” dagdag ni Bisa. Si Bisa ay kalaban ni Mariño sa pagka-kongresista at si Garcia naman ay kalaban ni Dimacuha-Mariño sa pagka-Mayor. Mariin namang iti­nanggi ni Kongresman­ Mariño ang mga pa­ra­tang nila Bisa aat Garcia.",Pormal na nagsampa ng “disqualification case” o DQ ang mga kala­ban sa pulitika nina Ba­tangas City mayor Berverly Dimacuha-Mariño at Batangas 5th District Representative Marvey Mariño dahil umano sa iba’t ibang paglabag sa halalan.,"May 9, 2022  12:00am",https://www.philstar.com/pilipino-star-ngayon/probinsiya/2022/05/09/2179707/dq-vs-mag-asawang-mayor-solon-sa-batangas-isinampa
"Akusado sa pagpatay kay Rep. Batocabe Baldo, balik-uli sa pagka-mayor sa Daraga","Iprinoklama na kahapon ng madaling araw bilang mayor-elect ng municipal board of canvassers si dating mayor Carlwyn “Awin” Baldo matapos talunin ang kasaluku­yang alkalde ng bayang ito na si Victor Perete. Muling nanalo si Baldo makaraang iwanan ng mahigit tatlong libong boto si Mayor Perete na naka-tatlong taon lamang o isang torno bilang alkalde ng Daraga. Ang huli ang siya ring unang tumalo sa dating alkalde noong 2019 local elections makaraang masabit ito sa kontrobersyal na kaso ng pamamaslang kay dating Ako Bicol Rep. Rodel Batocabe. Si Baldo ay nakalaya matapos payagan ng korte na makapag-piyansa sa mga kasong double murder at multiple frustrated murder matapos ituro ng mga nahuling gunmen na siyang “utak” umano sa pananambang at pagkakapaslang ni Batocabe at sa pulis na bodyguard nito at sa pagkakasugat sa ilang senior citizen sa isang okasyon sa Brgy. Burgos noong Disyembre, 2018 na mahigpit naman nitong pinabulaanan. Layon ng nagbabalik na alkalde na maipagpatuloy ang mga naputol na programa nito para sa kanilang bayan.",Iprinoklama na kahapon ng madaling araw bilang mayor-elect ng municipal board of canvassers si dating mayor Carlwyn “Awin” Baldo matapos talunin ang kasaluku­yang alkalde ng bayang ito na si Victor Perete.,"May 11, 2022  12:00am",https://www.philstar.com/pilipino-star-ngayon/probinsiya/2022/05/11/2180271/akusado-sa-pagpatay-kay-rep-batocabe-baldo-balik-uli-sa-pagka-mayor-sa-daraga
3 patay sa pamamaril malapit sa voting precinct sa Maguindanao,"Patay ang tatlong kawani ng barangay peacekeeping action team (BPAT) na nagbabantay sa isang presinto ngayong eleksyon sa Buluan, Maguindanao matapos paulanan ng bala ng mga hindi pa nakikilalang salarin. Nangyari ang insidente bandang 8:15 a.m., Lunes, dahilan para kumaripas palayo ang daan-daang botante sa naturang lugar. Naantala tuloy ang botohan sa Buluan Central School. Sa  video na ito , makikitang tadtad ng bala, nakahandusay at wala nang buhay ang mga nabanggit habang lulan ng isang sasakyan. ""Efforts to identify those responsible for that atrocity are now underway,"" wika ni Col. Jibin Bongcayao, Maguindanao provincial police director. Ayon sa ilang saksi, nakasakay sa isang itim na sports utility vehicle ang mga suspek nang pagbabarilin ang mga biktima bago umeskapo. Nakikipag-ugnayan na sina Bongcayao sa mga witness para agad na makilala ang mga nabanggit. Hindi pa tumutugon sa tanong ng media ang Commission on Elections hinggil sa nasabing insidente.  — James Relativo at may mga ulat mula kay The STAR/John Unson","Patay ang tatlong kawani ng barangay peacekeeping action team (BPAT) na nagbabantay sa isang presinto ngayong eleksyon sa Buluan, Maguindanao matapos paulanan ng bala ng mga hindi pa nakikilalang salarin.","May 9, 2022  12:09pm",https://www.philstar.com/pilipino-star-ngayon/probinsiya/2022/05/09/2179847/3-patay-sa-pamamaril-malapit-sa-voting-precinct-sa-maguindanao
Security ng magkalabang mayoral candidates nagbarilan: 24 arestado,"Matapos ang naga­nap na barilan ng mga aides ng dalawang ma­yoralty candidates sa Ilocos Sur, sumiklab din ang kahalintulad na karahasan sa Nueva Ecija na ikinaaresto ng 24 katao kabilang ang limang sugatan, kama­kalawa ng gabi. Sa isinagawang virtual meeting kahapon, agad nilinaw ni PNP Spokesperson Police Col. Jean Fajardo na ang pangyayari sa Purok Gulod, Brgy. Concepcion, General Tinio, Nueva Ecija kung saan sangkot ang mga ta­uhan ng magkalabang mayoral candidates ay maituturing na “isolated case” lamang, at inaasahan ng PNP na magiging maayos at tahimik ang magaganap na eleksyon ngayong Mayo 9. Batay sa ulat, ang mga nadakip ay pa­wang security personnel nila incumbent Gene­ral Tinio Mayor Isidro Pajarillaga at kalaban sa pag­ka-alkalde na si Virgilio Bote. Sa nasabing bilang ng inaresto, 19 dito ay mula sa kampo ni Mayor Pajarillaga habang ang limang nasugatan ay mula sa kampo ni Bote. Nakuha sa mga dinakip ang iba’t ibang kalibre ng baril tulad ng 5 M-16 rifles; isang 12 guage shotgun, 15 na kalibre ng baril at mahigit sa 200 rounds ng bala mula sa ibat-ibang kalibre. Samantala, limang sports utiliy vehicle (SUV) naman na tadtad ng bala ang natagpuan sa pinangyarihan ng barilan. Sinampahan na ng mga kasong frustrated murder at paglabag sa Omnibus Election Code (gun ban) ang mga nadakip na suspek.","Matapos ang naga­nap na barilan ng mga aides ng dalawang ma­yoralty candidates sa Ilocos Sur, sumiklab din ang kahalintulad na karahasan sa Nueva Ecija na ikinaaresto ng 24 katao kabilang ang limang sugatan, kama­kalawa ng gabi.","May 9, 2022  12:00am",https://www.philstar.com/pilipino-star-ngayon/probinsiya/2022/05/09/2179710/security-ng-magkalabang-mayoral-candidates-nagbarilan-24-arestado
Mag-aamang Villafuerte namayagpag sa Camarines Sur,"Nadominahan ng mag-aamang Villafuerte, ang maimpluwensiyang angkan ng mga pulitiko, matapos silang magwagi sa katatapos na halalan sa Camarines Sur. Si 2nd District Camarines Sur reelectionist Rep. Luis Raymund “LRay“ Villafuerte at mga anak nitong sina Miguel Luis o Migs at Luigi ay pawang ipirinoklama na ng Comelec na mga nagwaging kandidato sa kanilang lalawigan nitong Martes ng gabi. Si LRay ay muling nanalong kongresista sa ikalawang distrito ng kanilang lalawigan sa nakuhang mahigit 100,000 boto samantalang ang bunsong anak nito na si Luigi ay papalit sa kaniyang kapatid na si Miguel Luis bilang gobernador ng kanilang lalawigan. Nagwagi si Luigi laban kay dating Majority Floor Leader Rolando Andaya Jr. sa 75,981 boto na kalamangan sa katunggali. Si Miguel Luis naman ay mauupo sa puwesto bilang kinatawan ng ikalimang distrito ng kanilang lalawigan. Natalo ni Miguel Luis ang katunggali nitong si Iriga City Mayor Madel Alfelor sa nakuhang 153,852 boto.","Nadominahan ng mag-aamang Villafuerte, ang maimpluwensiyang angkan ng mga pulitiko, matapos silang magwagi sa katatapos na halalan sa Camarines Sur.","May 12, 2022  12:00am",https://www.philstar.com/pilipino-star-ngayon/probinsiya/2022/05/12/2180444/mag-aamang-villafuerte-namayagpag-sa-camarines-sur
"Pamamayagpag ng mga Suarez, nagwakas na Babaeng gobernador iniluklok sa Quezon","Matapos ang ilang dekadang pamamayagpag ng mga Suarez, magkakaroon na ng unang babaeng go­bernador ang lalawigan ng Quezon makaraang pagkaisahang ihalal ng mga Quezonian si 4th District Representative Dra. Helen Tan (NPC) laban kay incumbent Governor Danilo Suarez (Lakas-CMD). Bagama’t wala pang nagaganap na proklamasyon dahil nasa 98.44 percent pa lamang sa mga election returns ang nabibilang ng Provincial ay lumalabas na landslide ang pagkakapanalo ni Tan sa eleksyon. Si Tan na kasaluku­yang chairperson ng House Committee on Health at nasa huling termino na niya sa Kamara ay nakakuha ng partial/unofficial votes result na 779,915 na naitala bandang alas-8:47 ng umaga. Ang kanyang katunggali na si Governor Danilo Suarez ay mayroon lamang nakuhang 314,874 votes Ang lalawigan ng Quezon ay may 1,424,023 mga rehistradong botante. Ang running mate ni Tan na si Lucena City Vice Mayor Anacleto “Third” Alcala ay nakakuha ng botong 655,205 kumpara sa katunggaling si former PCSO Director Betty Nantes na may botong 279,192. Ang maybahay ni Gov. Suarez na si Rep. Aleta Suarez ay natalo sa 3rd District bilang kinatawan ni Board Member Reynan Arrogancia. Si Rep. Suarez ay nakakuha lamang ng botong 76,094 kumpara sa 122,204 boto para kay Arrogancia. Ang anak ni Gov. ­Suarez na si 2nd District Rep. David Suarez ay lumalamang naman sa nakuhang botong 204,607 kumpara sa mahigpit na katunggaling si dating DA Secretary Proceso Alcala na mayroon lamang botong 170,622. Nakikita rin na uupo at papalit sa iiwang puwesto ni Dra. Tan sa 4th district ng lalawigan ang kanyang anak na si Atorni Mike dahil nakakuha ito ng mataas na botong 166,355 kumpara sa 43,837 ni Board Member Rodora Tan. Si Re-electionist Rep. Mark Enverga (NPC) mula sa 1st district ay nakikita ring mananatili sa puwesto na nakakopo ng 218,899 votes kumpara sa katunggaling si dating Board Member Techie Dator (KBL) na mayroon lamang 30,933 votes. Ang father and son tandem nina Mayor Rhoderick Alcala at Mark, ng PDP-Laban ay kapwa patungo na rin sa panalo. Si Mark, tumatakbo bilang mayor sa lungsod ng Lucena kapalit ng graduating niyang ama na si Roderick ay nakakuha ng 101,370 votes kumpara sa mahigpit na katunggali na si Board Member Romano Talaga na may 30,581 boto mula sa unofficial partial votes count.","Matapos ang ilang dekadang pamamayagpag ng mga Suarez, magkakaroon na ng unang babaeng go­bernador ang lalawigan ng Quezon makaraang pagkaisahang ihalal ng mga Quezonian si 4th District Representative Dra. Helen Tan (NPC) laban kay incumbent Governor Danilo Suarez (Lakas-CMD).","May 11, 2022  12:00am",https://www.philstar.com/pilipino-star-ngayon/probinsiya/2022/05/11/2180286/pamamayagpag-ng-mga-suarez-nagwakas-na-babaeng-gobernador-iniluklok-sa-quezon
Speaker Velasco wagi sa halalan sa Marinduque,"Nagwagi muli ang reelectionist na si House Speaker Lord Allan Velasco sa kaniyang ikatlong termino bilang kongresista ng Marinduque. Si Velasco ay pormal nang iprinoklama ng Marinduque Provincial Board of Canvassers bilang nanalo sa congressional polls matapos naman ang tabulasyon ng resulta ng katatapos na May 9 election. Nakakuha si Velasco ng 100,794 na boto sa pinal na tally. Ang Marinduque ay may 161,538 mga rehistradong botante pero nasa 140,674 lamang ang bumoto. Samantalang ang mga magulang ni Velasco na sina retired Supreme Court Justice Presbitero Velasco Jr. at Lorna Quinto Velasco ay kapwa naman nahalal bilang gobernador at alkalde, sa Marinduque at bayan ng Torrijos, ayon sa pagkakasunod. “I am deeply honored and humbled by my reelection to the House of Representatives. I am extremely grateful to the people of my beloved province of Marinduque for putting their trust and faith in me to represent them in Congress for another three years,” ani Velasco. Kaugnay nito, binati rin ni Velasco ang kaniyang mga kasamahang mambabatas sa ika-18th Congress na muling nahalal sa puwesto. “I look forward to seeing all my fellow House members as we and our Senate counterparts convene in two weeks’ time as the National Board of Canvassers which will canvass the votes cast, and proclaim the newly elected President and Vice President of the Republic of the Philippines,” ani Velasco. Si Velasco, tubong Torrijos, Marinduque ay unang nahalal na Kongresista ng lalawigan noong 2010.",Nagwagi muli ang reelectionist na si House Speaker Lord Allan Velasco sa kaniyang ikatlong termino bilang kongresista ng Marinduque.,"May 11, 2022  12:00am",https://www.philstar.com/pilipino-star-ngayon/probinsiya/2022/05/11/2180276/speaker-velasco-wagi-sa-halalan-sa-marinduque
Depektibong VCMs pahirap sa voters sa Quezon,"Mga depektibo at hindi gumaganang Vote Counting Machines (VCMs) ang kinaharap na problema ng mga botante sa ilang bayan at lungsod sa lalawigan ng Quezon kaugnay ng idinaos na National at Local Elections kahapon. Sa ulat na tinanggap ng Quezon Provincial Comelec, dakong alas-12:00 ng tanghali kahapon ay limang barangay sa lungsod ng Lucena ang nagkaproblema ang VCM sa pamamagitan ng paper jam error. Hindi gumana ang dalawang mga VCM sa barangay Hinguiwin, Padre Burgos, Quezon, isa sa Macalelon, isa sa San Francisco, isa sa Guinayangan, at isa sa San Andres, Quezon. Dahil sa depektibong mga VCM ay naapektuhan ang mabilis sanang daloy ng pagboto ng mga botante bagama’t makalipas ang halos kalahating oras ay naremedyuhan naman ng COMELEC ang problema.",Mga depektibo at hindi gumaganang Vote Counting Machines (VCMs) ang kinaharap na problema ng mga botante sa ilang bayan at lungsod sa lalawigan ng Quezon kaugnay ng idinaos na National at Local Elections kahapon.,"May 10, 2022  12:00am",https://www.philstar.com/pilipino-star-ngayon/probinsiya/2022/05/10/2179920/depektibong-vcms-pahirap-sa-voters-sa-quezon
"76-anyos lolo pumila sa botohan, natigok","Isang 76-anyos na lolo ang nasawi habang nasa pilahan at nag-aantay na matawag para bumoto sa 2022 national at local elections kahapon sa bayan ng Pototan, dito. Kinilala ang nasawing senior citizen na si Glorioso Parreño, residente ng Barangay Bagacay, Pototan, Iloilo. Siya ay hinihinalang namatay dahil sa “cardiac arrest”o atake sa puso habang nag-aantay na makaboto sa presinto. Lumalabas sa imbestigasyon, dakong alas-8 ng umaga habang nakaupo si Parreño sa isang upuan at nag-aantay na lang siyang matawag para bumoto sa isang village gym ng nasabing barangay nang sumama ang kanyang pakiramdam. Kasama ni Parreño na nagtungo sa polling precinct upang bumoto ang ilang miyembro ng kanilang pamilya at sa hindi inaasahang pangyayari ay biglang nanikip ang dibdib nito. Ayon sa isang kaanak, ang lolo ay dumaing ng paninikip at sakit sa kanyang dibdib. Dahil dito, agad siyang dinala sa Iloilo Provincial Hospital sa Pototan town subalit idineklara na siyang dead-on-arrival. Ayon kay Major Ciriaco Esquilarga, Pototan police chief, si Parreño ay nabigyan naman ng prayoridad sa pilahan dahil sa pagiging senior citizen. “There was no long queue. He was just waiting for his turn to cast his vote when he was seen acting uncomfortable,” pahayag ni Esquilarga.. “But maybe, it was combination of his old age and the hot weather that caused him to fell ill,” dagdag ng opis­yal.","Isang 76-anyos na lolo ang nasawi habang nasa pilahan at nag-aantay na matawag para bumoto sa 2022 national at local elections kahapon sa bayan ng Pototan, dito.","May 10, 2022  12:00am",https://www.philstar.com/pilipino-star-ngayon/probinsiya/2022/05/10/2179921/76-anyos-lolo-pumila-sa-botohan-natigok
SB member hinoldap ng pekeng supporters,"Hinoldap ng mga armadong kalalakihan­ na nagpanggap na mga supporters ng isang opis­yal ang isang Sangguniang Bayan (SB) member  habang nag­pupulong kaugnay ng gaganaping lokal at na­s­yonal na halalan sa Purok Arbor, Brgy. Malim, Tabina, Zamboanga del Sur nitong Biyernes. Sa report ni Brig. Gen. Franco Simborio, Director ng Police Regional Office (PRO) 9, nangyari ang insidente bandang alas-10:20 ng umaga sa nasabing lugar. Ayon sa imbestigasyon, kasalukuyang nagpupulong ang mga lider pulitiko at team ng tambalang Dayondon-Polayapoy nang mangyari ang insidente. Ang pagpupulong ay isinasagawa sa bahay ni Alex Aldie Ju­malon Amores, incumbent SB member ng biglang dumating sa lugar ang dalawang pickup truck, isang kulay abong Toyota Hilux at isang kulay abong Ford Ranger Wildtrack sakay ang mga armadong suspect. Nagpanggap ang mga suspek na mga supporters ng nasabing opisyal kaya nakapasok sa compound ng tahanan nito. Si Amores ay kasalukuyang nasa likod ng kanyang tahanan ng tutukan ng baril ng tatlo sa mga suspect. Puwersahang ki­nuha ng mga suspect ang belt bag ng opisyal na nagla­laman ng P20,000. Hindi pa nakuntento ay hinoldap din ng mga suspects si Jeffrey Eli­sino. 35, magsasaka at supporter ng nasabing mga kandidato na ikina­kampanya ng kampo ni Amores. Ang mga suspect ay mabilis na nagsitakas patungo sa direksiyon ng Brgy. Lumbia ng bayang nabanggit.","Hinoldap ng mga armadong kalalakihan­ na nagpanggap na mga supporters ng isang opis­yal ang isang Sangguniang Bayan (SB) member  habang nag­pupulong kaugnay ng gaganaping lokal at na­s­yonal na halalan sa Purok Arbor, Brgy. Malim, Tabina, Zamboanga del Sur nitong Biyernes.","May 9, 2022  12:00am",https://www.philstar.com/pilipino-star-ngayon/probinsiya/2022/05/09/2179702/sb-memberhinoldap-ng-pekeng-supporters
"Mag-asawang contractor sa Quezon, arestado","Naaresto kahapon ng Criminal Investigation and Detection Group (CIDG) ang mag-asawang negosyante dahil sa umano’y illegal possession of firearms at ammunitions. Kinilala ni CIDG director Maj. Gen. Eliseo Cruz, ang mag-asawang suspek na si Meil Yu Tan, 35 at Jacqueline Tan, 38; kapwa contractors at may-ari ng MJIEL Constructions. Base sa ulat, isinilbi ang search warrant laban sa dalawa ng mga ahente ng CIDG-Quezon sa pamumuno ni Lt. Col. Ariel Huesca, PNP Regional Mobile Force Battalion at Catanuan Police sa bahay ng mag-asawang Tan sa MJIEL Construction Compound, Sitio NFA, Brgy. Madulao. Ang search warrant ay inisyu ni Calamba City Regional Trial Court, 4th Judicial Region, Branch 36 Judge Glenda Menoza-Ramos dahil sa kasong paglabag sa Republic Act 10591. Dakong alas-5:30 kahapon ng umaga nang isagawa ang operasyon at narekober mula sa pag-iingat ng mag-asawa ang M16 Armalite rifle, a cal. 40 pistol, a cal. 9mm pistol, a cal. 45 pistol, a caliber Super 38 pistol, 12 gauge shotgun, magazines ng nasabing mga armas, at 1,110 assorted na bala. Nabatid mula sa source na ang mag-asawang Tan ay supporters at financiers umano ni Quezon Governor Danilo Suarez na tumatakbo laban kay Quezon Rep. Angelina “Helen” Tan. Kaagad namang dinala sa provincial office ng CIDG-Quezon sa Lucena City ang mag-asawa para sa kaukulang imbestigasyon.",,"May 4, 2022  12:00am",https://www.philstar.com/pilipino-star-ngayon/probinsiya/2022/05/04/2178658/mag-asawang-contractor-sa-quezon-arestado
Van nag-dive sa bangin: 3 dedo,"Tatlo ang kumpirmadong patay kabilang ang mag-ama makaraang mahulog sa bangin ang kanilang sinasakyang delivery van kamakalawa ng umaga sa Barangay Tanauan ng bayang ito. Pawang nagtamo ng grabeng pinsala sa ulo at katawan sanhi ng kanilang agarang kamatayan ang mga biktimang sina Alfonzo Castro, 43-anyos, anak niyang si Allen, 21; kapwa residente ng Baliuag, Bulacan at ang kanilang amo na si Danielle Josh Cruz, 23. Ayon sa ulat ng pulisya, bandang alas 7:45 ng umaga ay minamaneho ni Alfonzo ang isang Aluminum Wing Van na kargado ng mga agricultural feeds na idedeliver sa Infanta, Quezon at nakasakay ang anak na pahinante at kanilang amo. Pagsapit umano sa kurbadang bahagi ng kalye ay nawalan ng kontrol sa manibela si Alfonzo at tuloy tuloy na bumulusok sa bangin at bumanggga sa mga puno. Dahil sa aksidente ay nayupi at nahati ang sasakyan na naging sanhi upang agad na malagutan ng hininga ang mga biktima at nagkalat din sa lugar ang mga karga nitong feeds. Inabot ng tatlong oras ang retrieval ­operation na isinagawa ng Municipal Disaster Risk Reduction and Management Office (MDRRMO) at pulisya sa katawan ng mga biktima dahil sa dulas ng daan patungo sa main road hanggang sa maiahon sa bangin.",Tatlo ang kumpirmadong patay kabilang ang mag-ama makaraang mahulog sa bangin ang kanilang sinasakyang delivery van kamakalawa ng umaga sa Barangay Tanauan ng bayang ito.,"May 4, 2022  12:00am",https://www.philstar.com/pilipino-star-ngayon/probinsiya/2022/05/04/2178655/van-nag-dive-sa-bangin-3-dedo
‘Ang Probinsyano’ tumulong sa mga biktima ng gumuhong tulay sa Bohol,"Personal na inayudahan ng “Number 50 Ang Probinsyano Party-list” ang mga pamilya at biktima sa pagguho ng isang tulay sa Loay, Bohol na ikinasawi ng apat at ikinasugat ng 31 pang katao nitong Abril 27. Pinangunahan ni Ang Probinsyano Party-list Rep. Edward Delos Santos ang pagdalaw nitong Sabado (Abril 30) sa pamilya ng isa sa nasawing si Arniel Cilos, isang tourist driver matapos ang insidente at agad siyang nag-alok ng burial assistance at scholarship para sa tatlong anak na naulila. Hindi naman naitago ni Maricel, misis ni Arniel, ang matinding panlulumo sa pagkasawi ng huli sa naturang trahedya. Nabatid na habang nagmamaneho si Arniel at tinatawid ang Clarin bridge nang bumigay ito sanhi upang 11 pang sasakyan ang nahulog sa ilog. Ang Number 50 Ang Probinsyano Party-List, na nagkataong nagsagawa ng campaign sorties sa Cebu at Bohol nitong linggo ay nakiramay na sa pamilya-Cilos. Dagdag ng mambabatas, malapit sa puso ng Number 50 Ang Probinsyano Partylist ang Bohol na ilang beses nang nakaranas ng iba’t ibang pagsubok at kalamidad kabilang ang bagyong Odette nitong Disyembre. “Apart from our relief drive in times of calamities, we have established several tou­rism projects in Bohol to boost economic activity in the province,” aniya. Bukod sa pamilya Cilos, nabigyan rin ng Number 50 Ang Pro­binsyano Party-List ng financial assistance ang anak na babae ng isa pang casualty sa pagguho ng tulay na si Emilia Gemina, ng Brgy. Villalimpia, Loay. Kasama ni Gemina ang kanyang apo ay nagtamo rin ng mga sugat at nagkaroon ng trauma nang maganap ang insidente.","Personal na inayudahan ng “Number 50 Ang Probinsyano Party-list” ang mga pamilya at biktima sa pagguho ng isang tulay sa Loay, Bohol na ikinasawi ng apat at ikinasugat ng 31 pang katao nitong Abril 27.","May 4, 2022  12:00am",https://www.philstar.com/pilipino-star-ngayon/probinsiya/2022/05/04/2178654/ang-probinsyano-tumulong-sa-mga-biktima-ng-gumuhong-tulay-sa-bohol
"Lady trader na dayo hinoldap ng 2 katransaksyon, P123K tangay","SAN ANTONIO, Nueva Ecija, Philippines – Isang babaeng negosyante mula sa lalawigan ng Pam­panga ang hinoldap at natangayan ng P123,000, mga doku­mento at dalawang Android cellphone ng dalawang lalaking ka-transaksyon umano nito sa bibilhing bagong aning melon sa may Sitio Mi­nanglo, Barangay San Francisco ng bayang ito, kamakalawa ng umaga. Kinilala ng San Antonio Police ang biktima na si Nina Mañacop, 28-anyos, isang fruit dealer­ agent ng Barangay Pangatian, Mexico, Pampanga, habang nakilala naman ang isa sa dalawang suspek na si Mike Salvador ng bayang ito. Ayon kay P/Cpl. Aldrin Pe Manuel, may hawak ng kaso, si Mañacop na sakay ng isang Mitsu­bishi Canter (NGR-556), ay dumating sa pamilihang bayan dito, bandang alas-10:20 ng umaga ng Sabado. Nabatid na kasama ng biktima ang drayber na si Emil Gabalonzo, 29-anyos at pahinante na si Billy Doneza, 37, kapwa ng Tanza, Cavite, nang sunduin umano sila ng dalawang lalaking ka-tran­saksyon ng biktima sa pagbili ng melon na aabot sa P60,000 at sinabing sundan umano sila hanggang makarating sa Sitio Minanglo. Ayon sa mga biktima, kapwa umano nakasuot ng itim na jacket at bullcap at face mask ang dala­wang suspek na sakay ng walang plaka na kulay pulang motorsiklong Suzuki Smash, at pagdating umano nila sa lugar kung saan isasakay ang mga melon ay dito na sila tinutukan ng baril at nagdeklara ng holdap. Sapilitang kinuha ng mga suspek kay Mañacop ang sling bag nito na may lamang P120K cash at kanyang wallet na may P3,000 cash sa loob. Maging ang ilang dokumento at dalawang Xiaomi Android phones ay tinangay. Agad na tumakas ang dalawang suspek sa hindi pa batid na direksyon matapos na makulimbat ang nasabing halaga.","SAN ANTONIO, Nueva Ecija, Philippines – Isang babaeng negosyante mula sa lalawigan ng Pam­panga ang hinoldap at natangayan ng P123,000, mga doku­mento at dalawang Android cellphone ng dalawang lalaking ka-transaksyon umano nito sa bibilhing bagong aning melon sa may Sitio Mi­nanglo, Barangay San Francisco ng bayang ito, kamakalawa ng umaga.","May 9, 2022  12:00am",https://www.philstar.com/pilipino-star-ngayon/probinsiya/2022/05/09/2179700/lady-trader-na-dayo-hinoldap-ng-2-katransaksyon-p123k-tangay
9 preso pumuga sa Rizal jail,"Siyam­ na inmates na karamihan ay nahaharap sa kasong droga ang tu­makas mula sa kanilang custodial facility sa Binangonan Rizal nitong Sabado. Kinilala ng Binango­nan Police ang mga pumuga na sina Jefferson Santuyo, 40; Jason Francisco, 41; Edward Borja, 22, Jonel Prudenciado, 32; Noel Guilardo, 45; pawang nahaharap sa drug offenses, maliban kay Alex Anorico, 27, na may kasong “theft”. Sila ay pa­tuloy na pinaghahanap ng mga awtoridad. Samantala, ang preso na si While, Bryan Poras, 35; Joseph Picadizo, 22, at Rolly Anas, 38, na kasama sa 9 na inmates na tumakas ay agad na nadakip sa iki­nasang hot pursuit operation ng pulisya sa Binangonan at iba pang komunidad. Sa ulat, ang jail break ay naganap sa male custodial facility bandang alas-4 ng mada­ling-araw noong Sa­bado. Nakarinig umano­ si Patrolman Carl Tab­lante ng komosyon mula sa male custodial at isa sa mga preso ang su­migaw ng -- “Sir may tumatakas.” Lumalabas sa imbes­­tigasyon na binaklas ang metal grills mula sa concrete wall sa likod ng naturang piitan at umakyat sa bubong saka tumakas ang 9 na preso patungong Ma­nila East Road sa Barangay Calumpang, Bina­ngonan. Dahil dito, mabilis na tinugis ng pulisya ang mga tumatakas kaya muling nadakip ang tatlo. Bumuo na ang pu­lisya ng tracker team na siyang maghahanap sa anim pang pugante.",Siyam­ na inmates na karamihan ay nahaharap sa kasong droga ang tu­makas mula sa kanilang custodial facility sa Binangonan Rizal nitong Sabado.,"May 9, 2022  12:00am",https://www.philstar.com/pilipino-star-ngayon/probinsiya/2022/05/09/2179708/9-preso-pumuga-sa-rizal-jail
Special probe team binuo ng PNP sa pinatay na ex-OFW,"CAMP VICENTE LIM, Laguna – Bumuo ang Calabarzon Police kahapon ng isang Special Investigation team na tututok sa brutal na pagpatay sa isang dating overseas Filipino worker (OFW) na itinapon sa bangin habang sunog at may tama ng bala sa katawan sa Infanta, ­Quezon noong Pebrero. Iniutos ni Col. Edwin Quilates, deputy regional director for operation, sa Regional Investigation Unit 4A na pinamumunuan ni Col. Francisco Lucena na magsagawa ng malalimang imbestigasyon sa pagpatay sa biktimang si Renalyn Umali, 40, dating OFW. “We will task the detective team from Investigation Unit to assist the family of the victim and possible to establish a probable cause for the filing of criminal complaint against a police officer, so that, we will order for temporary restrictive custody of a police officer, “ pahayag ni Quilates. Sa isang weekly program na “Calabarzon Police at your Service”, iniutos din ni Quilates sa Laguna Police na magbigay ng security sa pamilya ni Umali dahil sa umano’y natatanggap na pagtatangka sa kanilang buhay. Tiniyak ni Quilates kina Renita Cornejo, 50, at Juanita Fulgencio, kapatid at ina ng biktima, para sa agarang paglutas sa murder case ni Umali,. Sa isang pulong, tinukoy ni Cornejo na si S/Sgt. Ronnel Aguilar ng Laguna Police ang pumatay umano sa kanyang kapatid. Ayon sa pamilya, si Umali ay huling nakitang buhay noong Pebrero 9 habang patungo sa bayan ng Alaminos upang makipagkita kay Aguilar, na umano’y boyfriend nito. Mula noon, hindi na nakauwi sa kanilang bahay ang biktima. Nakatanggap naman ng phone call ang pamilya mula sa Infanta Police at ipinaalam sa kanila na natagpuan ang bangkay ni Umali sa Sitio Korosep sa Barangay Magsaysay noong Pebrero 15, 2022. Sunog ang katawan ng biktima at may tama ng baril bago inihulog sa bangin upang itago ang krimen.","CAMP VICENTE LIM, Laguna – Bumuo ang Calabarzon Police kahapon ng isang Special Investigation team na tututok sa brutal na pagpatay sa isang dating overseas Filipino worker (OFW) na itinapon sa bangin habang sunog at may tama ng bala sa katawan sa Infanta, ­Quezon noong Pebrero.","May 4, 2022  12:00am",https://www.philstar.com/pilipino-star-ngayon/probinsiya/2022/05/04/2178653/special-probe-team-binuo-ng-pnp-sa-pinatay-na-ex-ofw
"10-anyos nagtampisaw sa ilog, patay sa kuryente","Hindi na umabot nang buhay sa pagamutan ang isang 10-anyos na batang babae matapos makur­yente habang naliligo sa ilog ng Sitio Agriville, Brgy. Cabid-an, East District ng lungsod na ito kamakalawa ng hapon. Kinilala ang biktima na si Ana Christina Pa­reja Ducay, Grade 6 pupil at residente ng Brgy. San Ramon, Bacon District, Sorsogon City. Sa ulat, nagkaya­yaan ang biktima at isa sa kanyang kalaro na maligo sa ilog sa kalapit na barangay. Gayunman, habang nagtatampisaw ang da­lawang paslit ay aksidenteng nahawakan ng isa ang nakabitin na kable ng kuryente sa isang kubo sa may tabi ng ilog. Bunsod nito, agad nangisay ang biktima na mabilis namang nasaklolohan ng mga re­sidente at isinugod sa Metro-Health Hospital pero idineklarang dead-on-arrival.","Hindi na umabot nang buhay sa pagamutan ang isang 10-anyos na batang babae matapos makur­yente habang naliligo sa ilog ng Sitio Agriville, Brgy. Cabid-an, East District ng lungsod na ito kamakalawa ng hapon.","May 9, 2022  12:00am",https://www.philstar.com/pilipino-star-ngayon/probinsiya/2022/05/09/2179699/10-anyos-nagtampisaw-sa-ilog-patay-sa-kuryente
Factory worker nalunod sa outing sa resort,"Wala nang buhay nang ma­diskubre sa may 8-talampakang lalim na swimming pool ang isang 40-anyos na factory worker sa kasag­sagan ng kanilang summer outing kama­kalawa ng hapon sa isang re­sort sa Brgy. Alulod bayan ng Indang, dito. Kinilala ang biktima na si Kit Adrian Ma­asim Gabi, 40-anyos, manggagawa ng isang kumpanya at residente ng Purok 1, Brgy. Osorio, Trece Martires City, Cavite. Sa imbestigasyon ni P/Chief Master Sgt. Arnel­ Julian, alas-12:15 ng tanghali nang matag­puan ang katawan ng biktima sa ilalim ng swimming pool ng mga kasamahan nito. Nabatid na nag-sum­mer outing ang biktima at mga kasamahan niya sa trabaho sa Villa Feliciana Resort, Brgy. Alulod, Indang. Huling nakitang buhay ang biktima sa inupahan nilang table cottage at umiinom kasama ang mga katrabaho. Nang magkakainan na umano ng pananghalian, hindi na makita ang biktima hanggang­ sa madiskubre itong nasa 8-feet na lalim na pool. Agad siyang ni-rescue ng mga lifeguards at itinakbo sa MV Santiago Hospital subalit idineklarang dead-on-arrival.","Wala nang buhay nang ma­diskubre sa may 8-talampakang lalim na swimming pool ang isang 40-anyos na factory worker sa kasag­sagan ng kanilang summer outing kama­kalawa ng hapon sa isang re­sort sa Brgy. Alulod bayan ng Indang, dito.","May 9, 2022  12:00am",https://www.philstar.com/pilipino-star-ngayon/probinsiya/2022/05/09/2179704/factory-worker-nalunod-sa-outingsa-resort
2 ‘gunrunner’ todas sa shootout,"Napatay sa engkuwentro ang dalawang lalaki na gunrunner umano matapos ang buy-bust operation ng pulisya sa Barangay Talabutab Sur, dito, noong Biyernes ng gabi. Kinilala ni P/Col. Jess Mendez, provincial director ng Nueva Ecija Police Provincial Office (NEPPO), ang dalawang napatay na suspek na sina Rodelito Collado at Edgar Gaspar ng nasabing bayan. Ayon kay Col. Mendez, pasado alas-10 ng gabi noong Biyernes, isinagawa ang anti-illegal firearm buy-bust operation ng mga elemento ng Gen. Natividad Police Station, PIU/PPDEU ng NEPPO, 1st and 2nd PMFC, Gapan City Police at CIDG Nueva Ecija PFU laban sa dalawang suspek. Naghinala umano ang dalawa na otoridad ang kanilang ka-tran­saksyon at bigla umano silang tumakbo palayo hanggang sa magpalitan na umano ng putok at kalauna’y humantong sa pagkasawi ng mga suspek. Narekober sa lugar ang isang calber .45 pistol, isang .9mm pistol at 1 kulay pulang Rusi Macho TC-175 na motorsiklo na walang plaka.","Napatay sa engkuwentro ang dalawang lalaki na gunrunner umano matapos ang buy-bust operation ng pulisya sa Barangay Talabutab Sur, dito, noong Biyernes ng gabi.","May 1, 2022  12:00am",https://www.philstar.com/pilipino-star-ngayon/probinsiya/2022/05/01/2177979/2-gunrunner-todas-sa-shootout
Tserman na kandidatong konsehal itinumba!,"Patay ang isang barangay chairman na kandidatong konsehal makaraang pagbabarilin ng hindi pa nakila­lang riding-in-tandem sa San Fernando City, Pampanga nitong Sabado ng umaga. Kinilala ni Police Regional Office (PRO) 3 director P/ Chief Supt Matthew Baccay ang biktima na si Alvin Mendoza, chairman ng Brgy Alasas at tumatakbong konsehal sa naturang lungsod. Sa inisyal na imbes­tigasyon, lulan ng ka­niyang kulay kayumangging SUV ang biktima at binabagtas ang kahabaan ng Purok 3, Brgy Magliman galing sa Brgy. Alasas nang dikitan ng mga salarin na magkaangkas sa motorsiklo saka pinagbabaril. Nagawa pang mai­su­god ng mga sumaklolong rescuer ang bik­tima sa pagamutan pero binawian ng buhay habang nilalapatan ng lunas sanhi ng mga tinamong tama ng bala sa katawan. Kinondena ni Baccay ang nasabing insidente ng karahasan at iniutos nito ang agarang imbestigasyon sa kaso. “I have ordered an in-depth probe on this incident and we are looking into all angles to establish all motives,” anang opisyal.","Patay ang isang barangay chairman na kandidatong konsehal makaraang pagbabarilin ng hindi pa nakila­lang riding-in-tandem sa San Fernando City, Pampanga nitong Sabado ng umaga.","May 1, 2022  12:00am",https://www.philstar.com/pilipino-star-ngayon/probinsiya/2022/05/01/2177981/tserman-na-kandidatong-konsehal-itinumba
"Top 1 ‘most wanted’ sa Las Piñas, nalambat","Nadakip ng Cavite Police ang nasa Top 1 Most Wanted Person (MWP) ng Las Piñas City Police sa isinagawang pagsalakay sa pinagtataguan nito sa Green Gate Homes Phase 2, Malagasang 2-B, Imus City kamaka­lawa ng hapon. Walang piyansa na ­inirekomenda ang korte para sa MWP na na­kilalang si si Jayson Yacat Manlapat, alias “Justine”, 35-anyos, meat vendor, residente ng nasabing lugar. Sa ulat ng pulisya, nagsagawa ng operasyon ang Cavite Police katuwang ang Las Piñas Police laban sa suspek dakong alas-5 ng hapon. Bitbit ang warrant of arrest para sa kasong “murder” na inisyu ni Judge Harold Cesar Huliganga ng Regional Trial Court, Branch 254, Las Piñas City na “no recommended bail” laban sa suspek. Hindi na nakapalag ang suspek nang posasan ng mga pulis at ngayon ay nakapiit sa Station Custodial Facility ng Las Piñas.","Nadakip ng Cavite Police ang nasa Top 1 Most Wanted Person (MWP) ng Las Piñas City Police sa isinagawang pagsalakay sa pinagtataguan nito sa Green Gate Homes Phase 2, Malagasang 2-B, Imus City kamaka­lawa ng hapon.","May 4, 2022  12:00am",https://www.philstar.com/pilipino-star-ngayon/probinsiya/2022/05/04/2178657/top-1-most-wanted-sa-las-pias-nalambat
"Local execs ng Pangasinan, ‘best choice’ si Sara Duterte","Inilarawan kahapon ng mga local executives sa ika-6 na distrito ng Pangasinan na “Best Choice for Vice President” si Mayor Sara Duterte na pambato ng Lakas-CMD sa dara­ting na May 9 elections. Sa campaign sortie ni Sara sa San Nicolas, Pangasinan na ini-host ni congressional candidate at dating 6th District  Rep. Marlyn “Len” Agabas, sinabi nito na nagpapa­salamat siya kay Duterte dahil siya pa lamang ang kandidato sa nasyonal na posisyon sa gobyerno na bumisita sa kanilang lugar sa San Nicolas Municipal Hall. “Sa ngalan po ng ika-anim na distrito ng Pangasinan, maraming-maraming salamat po sa oportunidad na nakasama namin kayo,” ayon kay Agabas. Inihayag ni Agabas na naniniwala siyang si Duterte ang magiging pinakamahusay na Bise Presidente sa Pilipinas kapag nagwagi sa dara­ting na May 9 national election. Sa gitna na rin ng pagbuhos ng ulan habang nagtatalumpati si Duterte sinabi nito na isusulong niya ang trabaho, kalidad ng edukasyon at kapa­yapaan bilang prayoridad ng kaniyang tanggapan. “Nagpapasalamat po ako sa oras at oportunidad na ibinigay ninyo sa akin ngayong araw na ito. Kahit na umuulan ay nandito po kayo para mag-welcome sa amin,” pahayag naman ni Duterte. Dumalo rin sa nasabing pagtitipon sina 6th District Rep. Tyrone Agabas, Mayors Alicia Enriquez ng San Nicolas, Carlos Lopez ng  Asingan, Maria Theresa Peralta ng Balungao, Rosita Rafael ng Natividad, Susan Casareno ng Rosales at iba pang mga alkalde at opisyal ng barangay.",Inilarawan kahapon ng mga local executives sa ika-6 na distrito ng Pangasinan na “Best Choice for Vice President” si Mayor Sara Duterte na pambato ng Lakas-CMD sa dara­ting na May 9 elections.,"May 1, 2022  12:00am",https://www.philstar.com/pilipino-star-ngayon/probinsiya/2022/05/01/2177978/local-execs-ng-pangasinan-best-choice-si-sara-duterte
5 bata naligo sa lawa ng Taal: 2 patay!,"Dalawang bata ang patay habang tatlo pa ang nawawala matapos silang maligo sa lawa ng Taal sa Batangas kahapon. Nagkasa ng search and rescue operations ang Philippine Coast Guard (PCG) upang mahanap at masagip ang tatlo pang nawawalang bata sa katubigan ng Taal Lake. Sa impormasyon mula sa Municipal Disaster Risk Reduction and Management Office (MDRRMO) Balete, sinabi ng PCG na natagpuan na kahapon ang dalawa sa limang bata na nawawala mula sa Barangay Sto. Toribio sa Lipa City, matapos silang magtungo sa lawa para maligo. May edad ang mga paslit na 12, 10, 7 at dalawang walong taong gulang subalit hindi pa tinukoy ng PCG kung sino sa lima ang narekober ang mga bangkay. Bukod sa paghahanap sa tubig, nagsasagawa rin ng “surface search” ang PCG kasama ang mga tauhan ng MDRRMO Balete at mga lokal na opisyal sa mga kanugnog na lugar sa pag-asang nataboy ang mga batang nawawala sa baybayin. Dalawang divers ang pinakilos ng PCG Special Operations Group-Southern Tagalog para magsagawa naman ng patuloy na “underwater search”.",,"May 4, 2022  12:00am",https://www.philstar.com/pilipino-star-ngayon/probinsiya/2022/05/04/2178656/5-bata-naligo-sa-lawa-ng-taal-2-patay
75 katao nalason sa galunggong at tahong,"Umaabot sa 75 ka­tao ang naratay dahil sa posibleng food poisoning matapos na kumain ng galunggong at tahong sa Brgy. Inirangan, Bayambang, Pangasinan, ayon sa ulat kahapon. Sa report ng Municipal Health Office sa Office of Civil Defense Region, ang kinain na galunggong at tahong ay binili ng mga residente sa isang vendor. Gayunman, matapos makain ang galunggong at tahong ay nagsimula nang makaranas ng matinding pananakit ng tiyan at ulo, pagsusuka, paninigas ng kalamnan at matinding pagkahilo ang mga tao sa nasabing barangay. Agad silang isinugod sa pagamutan para malapatan ng lunas. Kasalukuyan namang inaalam kung ang nakain ng mga biktima ay nagtataglay ng red tide toxin. Sinusuri na rin ng mga health experts ang sample ng nakain ng mga biktima upang mabatid kung alin sa galunggong at tahong na nakain ng mga ito ang posibleng nakalason sa mga biktima. Nakauwi na sa kani­lang mga tahanan ang ilan sa mga nalasong residente matapos na malapatan ng pangunahing lunas habang ang iba pa ay patuloy na nagpapagaling sa ospital.","Umaabot sa 75 ka­tao ang naratay dahil sa posibleng food poisoning matapos na kumain ng galunggong at tahong sa Brgy. Inirangan, Bayambang, Pangasinan, ayon sa ulat kahapon.","May 1, 2022  12:00am",https://www.philstar.com/pilipino-star-ngayon/probinsiya/2022/05/01/2177980/75-katao-nalason-sa-galunggong-tahong
"Suspek pinag-uumpog ang ulo sa jail, utas din 7-anyos inihambalos ng adik na ama, patay!","Kalunus-lunos ang sinapit ng isang 7-anyos na batang lalaki matapos na makailang beses na ihambalos sa kalsada ng kanyang hubo’t hubad na ama na hinihinalang ba­ngag sa droga na nasawi rin nang pinag-uumpog naman nito ang kanyang ulo sa pader ng kanyang piitan sa Rodriguez, Rizal. Kinilala ang batang biktima na si Erron Veraces habang agad naaresto ang suspek na si Eraño Veraces, 25 an­yos, construction worker; kapwa residente ng Villa San Isidro, Phase 1, Rodriguez, Rizal. Ang suspek ay namatay rin matapos isugod ng mga pulis sa ospital nang makailang beses umano nitong inuntog ang kanyang ulo sa pader ng custodial center kasunod ng pagpatay nito sa kanyang anak na si Erron. Sa imbestigasyon ng Rodriguez Police, kinandado muna ng misis ang asawang suspek dahil sa pagbabago ng asal at kahina-hinalang kilos. May mga pagkakataon umano na bigla na lang nagwawala dahil sa umano’y impluwensiya ng droga. Sa kasamaang palad, nakatakas ang suspek nitong Miyerkules (Abril 27) at nang makita ang anak ay agad nitong hinabol. Nang masunggaban ay sunud-sunod nitong inihambalos ang anak sa kalsada. Nahinto lamang ang suspek sa pananakit sa anak nang sugurin siya ng kanyang mga kapitbahay at pinilit na inagaw ang bata. Gayunman, lupaypay at wala nang malay ang biktima dahil sa tindi ng pagkakahambalos ng ama.   Naisugod pa ang bata sa Casimiro Ynares Hospital sa Becco St., Brgy. Burgos, Rodriguez pero dineklarang dead-on-arrival dakong alas-9 ng umaga. Agad namang ina­resto ng mga pulis ang suspek at dinala sa custodial center sa Rodriguez pero matapos sumalang sa inquest proceedings dakong alas-11 ng umaga nitong Huwebes ay nagsimula nang ma-depress hanggang sa pinag-uumpog umano nito ang ulo sa pader ng gusali. Sinubukan namang pakalmahin ng kapwa preso ang suspek pero patuloy niyang inuumpog ang sarili hanggang sa mawalan ng malay. Agad dinala ang suspek nina custodial officer P/Cpl. Mark Jherson Olaño at duty sentinel PStaff Sgt. Angelito Cruz sa Casimiro Ynares Hospital pero idineklara ring dead-on-arrival bandang alas-2:48 ng hapon kamakalawa.","Kalunus-lunos ang sinapit ng isang 7-anyos na batang lalaki matapos na makailang beses na ihambalos sa kalsada ng kanyang hubo’t hubad na ama na hinihinalang ba­ngag sa droga na nasawi rin nang pinag-uumpog naman nito ang kanyang ulo sa pader ng kanyang piitan sa Rodriguez, Rizal.","April 30, 2022  12:00am",https://www.philstar.com/pilipino-star-ngayon/probinsiya/2022/04/30/2177771/suspek-pinag-uumpog-ang-ulo-sa-jail-utas-din-7-anyos-inihambalos-ng-adik-na-ama-patay
"Robes couple, No. 1 sa Bulacan survey","Mas nakararaming mamamayan ng San Jose Del Monte City sa Bulacan ang bilib at kuntento sa ibinibigay na serbisyo nina SJDM Rep. Rida Robes at mister nitong si Mayor Arthur Robes. Sa isang survey na isinagawa kamakailan kung saan tinanong ang may 800 na taga-SJDM tungkol sa “job satisfaction” at “favorability” ng mga halal na opisyal sa nasabing lungsod, lumalabas na ang mag-asawang Robes ang nag-top dito. Batay sa survey sa job satisfaction o kung nagagampanan ba ng dalawa ang kanilang mga tungkulin, si Rep. Robes ay nakakuha ng 79 por­syento. Lumalabas na walo sa 10 na taga-SJDM ay kuntento sa kanyang trabaho bilang kinatawan ng lungsod sa Kongreso. Bukod dito, pagdating sa “favorability” o pagpabor, si Rep. Robes ay nakakuha ng 85 porsyento sa unang distrito at 81 porsyento sa ikalawang distrito, o 83 percent sa buong lungsod. Sa kabilang banda, si Mayor Robes ay nakakuha ng 86% sa “job satisfaction,” o katumbas ng halos 9 sa 10 mamamayan ay naniniwala na nagagampanan din niya ng maayos ang kanyang tungkulin. Sa “favorability” naman, si Mayor Robes ay nakapagtala ng 89%, o katumbas ng 9 sa 10 mamamayan ng SJDM. Sina Rep. Robes at Mayor Robes ay umani ng papuri dahil sa kanilang mga nagawa upang ang SJDM ay maging isa sa mga progresibong lungsod sa Central Luzon. Si Rep. Robes ay tumatakbo muli sa eleksiyon bilang kinatawan ng SJDM samantalang ang asawa nito din ay tumatakbo rin para sa isa pang termino sa pagka-alkalde.",Mas nakararaming mamamayan ng San Jose Del Monte City sa Bulacan ang bilib at kuntento sa ibinibigay na serbisyo nina SJDM Rep. Rida Robes at mister nitong si Mayor Arthur Robes.,"May 4, 2022  12:00am",https://www.philstar.com/pilipino-star-ngayon/probinsiya/2022/05/04/2178652/robes-couple-no-1-sa-bulacan-survey
2 rebeldeng NPA utas sa encounter,"Dalawang pinaghihinalaang miyembro ng mga rebeldeng New People’s Army (NPA) ang napaslang matapos magkasagupa ang tropa ng militar at ang komunistamg grupo sa liblib na lugar sa Brgy. Nurcia, Lanuza, Surigao del Sur nitong Biyernes ng hapon. Sa ulat ng Army’s 4th Infantry Division (ID) bandang alas-3 ng hapon nang mangyari ang bakbakan sa nasabing lugar. Bago ito ay nakatanggap ng ulat ang tropa ng Army’s 36th Infantry Battalion (IB) hinggil sa planong pangingikil ng mga rebelde sa campaign rally ng isang kandidato sa lugar. Agad namang nagresponde ang mga sundalo na nagresulta sa engkuwentro sa pagitan ng mga ito at ng tinatayang nasa 10 armadong mga rebelde. Ang palitan ng putok ay tumagal ng 10 minuto na ikinasawi ng dalawang rebelde na agad bumulagta sa sagupaan. Narekober naman sa encounter site ang bangkay ng 2 rebelde, isang M16 rifle at isang cal. 45 pistol. “With the help and support of Surigaonons, we will continue our pursuit operations against CNTs to pre-empt their extorsion activity and terroristic acts”, pahayag ni Lt Col Rey Reuyan, commanding officer ng 36th IB ng Philippine Army.","Dalawang pinaghihinalaang miyembro ng mga rebeldeng New People’s Army (NPA) ang napaslang matapos magkasagupa ang tropa ng militar at ang komunistamg grupo sa liblib na lugar sa Brgy. Nurcia, Lanuza, Surigao del Sur nitong Biyernes ng hapon.","May 1, 2022  12:00am",https://www.philstar.com/pilipino-star-ngayon/probinsiya/2022/05/01/2177977/2-rebeldeng-npa-utas-sa-encounter
"Sundalo, 5 terorista todas sa Zamboanga encounter","Patay ang isang sundalo at limang miyembro ng teroristang grupo matapos silang magkasagupa sa  Lanao del Sur noong Miyerkules ng umaga. Ayon kay Lt. Col. Romulus Rabara, commander ng 5th Infantry Battalion-PA, nasawi si Corporal Rutevic Jaralve ng Zamboanga del Norte habang sugatan ang ilan sa mga kasamahan nito. Inaalam pa ng mga awtoridad ang pagkaka­kilanlan ng limang nasawi na miyembro ng Dawlah Islamiya-Maute Group (DI-MG) na pinangunahan ng isang Abdullah. Batay sa report, dakong alas-8 ng umaga nitong Miyerkules nang magsimula ang matinding bakbakan sa bulubundu­king bahagi ng Barangay Ragayan, Butig, Lanao del Sur. Sinabi ni Rabara na nakatanggap sila ng report mula sa mga residente hinggil sa presensya ng mga armadong grupo na naniniktik at nag-iimbak ng mga construction materials at pagkain sa naturang lugar. Agad na nagsagawa ng operasyon ang tropa ng pamahalaan at nagpakawala ng Field Artillery Battalion, dalawang AW-109 attack helicopters ang Philippine Air Force-Tactical Operations Group. Tumagal ng apat na oras ang sagupaan na ikinamatay ng limang terorista at isang sundalo. Narekober sa lugar ng pinangyarihan ng engkuwentro mula sa kuta ng mga terorista ang apat na matataas na kalibre ng armas, rocket-propelled grenade, iba-ibang ammunition, improvised landmine, at mga mater­yales na gamit sa panggiyera.",Patay ang isang sundalo at limang miyembro ng teroristang grupo matapos silang magkasagupa sa  Lanao del Sur noong Miyerkules ng umaga.,"April 30, 2022  12:00am",https://www.philstar.com/pilipino-star-ngayon/probinsiya/2022/04/30/2177767/sundalo-5-terorista-todas-sa-zamboanga-encounter
"PWD na lola, hinalay ng sekyu sa DSWD Drop-in Center","Kalunus-lunos ang sinapit ng isang 60-anyos na lola na may mental disability matapos halayin ng security guard sa loob ng binabantayang Drop-in Center ng Department of Social Welfare and Development (DSWD) sa Brgy. Bayugo ng lungsod na ito, kamakalawa ng madaling araw. Kinilala ni P/Col. Rommel Ochave, acting Bulacan police director ang suspek sa alyas na “Torres”, 52, duty guard ng DSWD Drop-in Center at residente ng Brgy. Bayugo. Ang biktima ay itinago sa pangalang Josie na nasa pangangalaga ng DSWD Drop-in Center ng nasabing lungsod. Sa report, nangyari ang insidente dakong alas-4:30 ng mada­ling araw sa mismong DSWD Drop-in Center na binabantayan ng suspek. Batay sa imbestigasyon at sa salaysay ng biktima, nagising siya nang maramdaman na may humihipo sa kanyang katawan. Aniya, nagmakaawa siya sa suspek na huwag ituloy ang masamang ba­lak nito subalit hinubaran pa rin at tuluyang hinalay. Ang kahalayan ng suspek ay nabuking nang makita mismo ng isang menor-de-edad na agad nagsumbong sa DSWD crew. Pero Nang marinig ng suspek ang usapan ng dalawa ay walang kaabug-abog na sinuntok nito ang saksi at mabilis na tumakas sa lugar. Agad nagkasa ng hot pursuit operation ang pulisya para mahuli ang suspek habang nakatakdang isalang ang biktima sa genital examination sa Regional Forensic Unit 3 sa Camp Olivas, Pampanga.","Kalunus-lunos ang sinapit ng isang 60-anyos na lola na may mental disability matapos halayin ng security guard sa loob ng binabantayang Drop-in Center ng Department of Social Welfare and Development (DSWD) sa Brgy. Bayugo ng lungsod na ito, kamakalawa ng madaling araw.","April 30, 2022  12:00am",https://www.philstar.com/pilipino-star-ngayon/probinsiya/2022/04/30/2177768/pwd-na-lola-hinalay-ng-sekyu-sa-dswd-drop-center
"Pedestrian sinuwag ng trak, dedo","Dead-on-arrival sa pagamutan ang isang 29-anyos na pedestrian makaraang salpukin ng isang truck na nawalan umano ng preno kamakalawa ng gabi sa Governor’s Drive, Brgy. Bancal, Carmona, dito. Kinilala ng pulisya ang biktima na si Marlito Alamag Tabuena, driver at residente ng Brgy Bancal Carmona Cavite. Sa imbestigasyon ni Police Staff Sgt. Arnold Malazarte, may hawak ng kaso, alas-10:30 ng gabi nang maganap ang insidente kung saan nagla­lakad ang biktima sa may shoulder lane ng kalsada nang biglang suwagin ng Isuzu truck na may plakang DAC-5969 na minamaneho ni Gregorio Guinto, 53- anyos ng J. Ricafrente St., Ligtong IV, Rosario, Cavite. Nabatid na bumabag­tas ang nasabing truck sa Governor’s drive patungo ng GMA direction at nang mapadako na ito sa pakurbang kalsada, hindi nito nakayanan na magpreno at nagdire diretso sa naglalakad na biktima. Nabatid na may kabilisan ang takbo ng truck kung kaya nang nasa pakur­bang kalsada na ay hindi na kumagat ang preno nito hanggang sa bumangga sa tumatawid na biktima.","Dead-on-arrival sa pagamutan ang isang 29-anyos na pedestrian makaraang salpukin ng isang truck na nawalan umano ng preno kamakalawa ng gabi sa Governor’s Drive, Brgy. Bancal, Carmona, dito.","May 1, 2022  12:00am",https://www.philstar.com/pilipino-star-ngayon/probinsiya/2022/05/01/2177975/pedestrian-sinuwag-ng-trak-dedo
250K katao dumagsa sa grand rally BBM inindorso ni GMA sa Pampanga,"Ilang araw bago ang May 9, 2022 national election, inindorso ni dating Pangulong Gloria Macapagal Arroyo (GMA) ang kandidatura ni Partido Fe­deral ng Pilipinas (PFP) presidential frontrunner Ferdinand “ Bongbong” Marcos Jr. sa harapan ng humigit kumulang sa 250,000 supporters na dumalo sa UniTeam festival rally sa lungsod na ito nitong Biyernes ng gabi. Si Macapagal Arroyo, dating House Speaker ay una nang idineklara ang solidong pag-iindorso kay Lakas- CMD vice presidential candidate Davao City Mayor Sara Duterte. Sinabi ni Arroyo, president emeritus ng Lakas-CMD, na si Marcos ay iniindorso rin ng maimpluwensiyang angkan ng mga Pineda sa pangunguna ng tandem ng mag-inang sina Pampanga Gov. Dennis Pineda at Vice Gov. Lilia Pineda, at ng 20 pang alkalde ng Pampanga. “Mahal kong mga cabalen (kababayan), Kapampangan mga kaibigan, sa ngalan ni Governor Delta Pineda, sa ngalan ni Vice Governor Nanay Baby Pindea, sa ngalan ng apat na congressmen ng Pampanga, sa ngalan ng dalawampung mayor ng Pampanga, ito na po ang susunod na Pangulo ng Republika ng Pilipinas, Ferdinand “Bongbong” Marcos Jr.,” pahayag ni Arroyo sa festival rally sa Robinsons grounds sa lungsod na ito. Pinasalamatan naman nina Marcos at Duterte ang mga Kapampangan sa mainit na pagtanggap at pagsuporta sa kanila. Ang 11 UniTeam senatorial candidates na sina Herbert Bautista, Win Gatchalian, Loren Legarda, Migz Zubiri, Gibo Teodoro, Harry Roque, Larry Gadon, Jinggoy Estrada, Geingo Honasan, Mark Villar at Robin Padilla ay dumalo sa nasabing campaign rally. Hiniling ni Duterte na kapag sila ay ibinoto, iboto na rin ng straight ang 11 UniTeam senatoriables.","Ilang araw bago ang May 9, 2022 national election, inindorso ni dating Pangulong Gloria Macapagal Arroyo (GMA) ang kandidatura ni Partido Fe­deral ng Pilipinas (PFP) presidential frontrunner Ferdinand “ Bongbong” Marcos Jr. sa harapan ng humigit kumulang sa 250,000 supporters na dumalo sa UniTeam festival rally sa lungsod na ito nitong Biyernes ng gabi.","May 1, 2022  12:00am",https://www.philstar.com/pilipino-star-ngayon/probinsiya/2022/05/01/2177976/250k-katao-dumagsa-sa-grand-rally-bbm-inindorso-ni-gma-sa-pampanga
5 holdaper bulagta sa shootout!,"Limang notoryus na miyembro ng robbery-hold-up gang ang patay matapos makaengkwentro ng mga awtoridad sa isinagawang operasyon sa lalawigan ng  Kalinga. Hindi muna pinanga­lanan ng pulisya ang mga suspek na base sa mga nakuhang identification cards, sila ay pawang tubong Pampanga. Batay sa report ng Tabuk City Police Station, naganap ang insidente hapon ng Huwebes sa Purok 02, Brgy Malalao, Tabuk City, Kalinga. Ayon kay Police Lt. Colonel Dinulong Tombali, Tabuk City police chief, nakatanggap sila ng report hinggil sa presensya ng grupo na may mga dalang illegal na kargamento ang mga suspek sa nabanggit na lugar. Agad na naglatag ng checkpoint ang mga pulis sa posibleng dadaanan ng mga suspek hanggang sa  maharang. Pinara ng mga pulis ang kulay gray na kotse subalit hindi huminto sa halip pinaputukan pa ang mga operatiba. Dito na napilitang gumanti ng putok ang mga pulis na nauwi sa habulan at magkabarilan.  Dead-on-the-spot ang dalawa habang nalagutan ng hininga sa ospital ang tatlo pang suspek. Narekober ng mga pulis mula sa mga suspek ang 23 marijuana bricks na nagkakahalaga ng P2.76-milyon na nasa loob ng sasakyan, apat na .45-caliber, cartridges, bullets, holster, at M26 hand grenade.",Limang notoryus na miyembro ng robbery-hold-up gang ang patay matapos makaengkwentro ng mga awtoridad sa isinagawang operasyon sa lalawigan ng  Kalinga.,"April 30, 2022  12:00am",https://www.philstar.com/pilipino-star-ngayon/probinsiya/2022/04/30/2177770/5-holdaper-bulagta-sa-shootout
Turismo sa Kabikulan muling umarangkada,"Kasunod ng pagluluwag sa travel restrictions sa Bicol Region, muling umarangkada ang turismo sa Kabikulan matapos buksan ang apat na araw na 9th Regional Travel Fair mula Abril 28 na magtatapos bukas. Pinangunahan ang regional travel fair na ginanap sa bagong bukas na Sorsogon City Convention Center ni Department of Tourism-Bicol regional director Herbie Aguas, Gov. Chiz Escudero at Atty. Anthonete Velasco-Allones, chairperson ng Tourism Promotional Board.Mahigit limandaang bisita ang dumalo kasama ang mga provincial at local tourism officers sa buong rehiyon. Ayon kay Aguas, ang okasyon ay hudyat ng muling pagbangon ng tu­rismo sa buong rehiyon na pinabagsak ng COVID-19 ng dalawang taon. Kung dati ay umaabot ng higit 1.5 milyong turista ang bumibisita bawat taon sa iba’t ibang lugar ng Bicol pero nang magsimula ang pandemya noong 2020 ay umabot na lamang ito sa 902,968 (813,586 domestic at 9,382 foreign tourists) habang nitong nakalipas na 2021 ay bumaba pa ito ng 25.86 porsyento na umabot na lamang ng 669,426 katao (668,821 domestic at 605 foreign tourists). Hindi lamang ang bulkang Mayon sa Albay o butanding interaction ng Donsol, Sorsogon at mga tourist spots ng rehiyon kundi iba’t-ibang masasarap na pagkain, kultura at mga produkto ng bawat lalawigan, bayan at lungsod ang nais bigyang pansin ng mga dumalo. Wala na umanong puwedeng ikatakot ang mga turista at bisita dahil sa 99 porsyento ng kanilang tourism workers o 8,654 ng 8,660 na mga nagtatrabaho sa industriya ay bakunado na. Maliban sa bukas na ang land travel ay mala­king oportunidad ang pagbubukas na ng Bicol International Airport sa bayan ng Daraga,Albay na may arawang flights mula Manila at Cebu. Ilang airbus na rin ang bumibiyahe dito para maraming pasahero ang makasakay.","Kasunod ng pagluluwag sa travel restrictions sa Bicol Region, muling umarangkada ang turismo sa Kabikulan matapos buksan ang apat na araw na 9th Regional Travel Fair mula Abril 28 na magtatapos bukas.","April 30, 2022  12:00am",https://www.philstar.com/pilipino-star-ngayon/probinsiya/2022/04/30/2177766/turismo-sa-kabikulan-muling-umarangkada
5.1 magnitude na lindol tumama sa Surigao del Norte,"Niyanig ng lindol na nasa 5.1 magnitude ang Surigao del Norte.   Sa ulat ng Philippine Institute of Volcanology and Seismology (Phivolcs), dakong alas-7:42 ng gabi nitong Huwebes nang tumama ang lindol.  Ang sentro nito ay namataan sa may 21 kilometro ng timog silangan ng Burgos, Surigao Del Norte.  Ayon sa Phivolcs, umaabot naman sa 22 kilometro ang lalim ng lupa ng lindol. Dulot nito, naramdaman ang naturang lindol sa lakas na Intensity V sa Burgos, Surigao del Norte; Intensity IV sa Dapa at Del Carmen, Surigao del Norte; Intensity III sa Surigao City; San Francisco at Liloan, Southern Leyte; Intensity II sa Bayugan City, Agusan del Sur; Julita, La Paz, at Palo, Leyte, at Intensity I sa Dulag, Leyte.  Wala namang ulat ng pinasala sa lindol pero ina­asahan ang aftershocks kaugnay ng naganap na lindol.",Niyanig ng lindol na nasa 5.1 magnitude ang Surigao del Norte.,"April 30, 2022  12:00am",https://www.philstar.com/pilipino-star-ngayon/probinsiya/2022/04/30/2177769/51-magnitude-na-lindol-tumama-sa-surigao-del-norte
"Bosero ng ginang, natiklo ni mister","Arestado ang isang binata na nahuling namboboso umano sa isang naliligong 31-anyos na Overseas Filipino Worker (OFW) na ginang sa Barangay Maburak ng lungsod na ito, noong Huwebes ng gabi. Kinilala ni P/Lt. Col. Alexie Desamito, hepe ng pulisya rito, ang suspek na si Marlou Samson alyas “Arlou”, 24-anyos, at farm helper ng Brgy. San Carlos, Cabiao, NE. Nabatid sa ulat na alas-9:10 ng gabi, naliligo ang ginang na si Elaine Suba nang makita umano niya sa bintana ang suspek na nakatingin sa kanya at binibidyuhan ang kanyang paliligo sa hawak na cellphone nito. Dahil dito, nagsisigaw ang biktima at dito ay dagli namang lumabas ng bahay ang hindi nagpakilalang mister nito na siyang humuli sa suspek. Kinapkapan umano ng mister ng biktima ang suspek at nakuha ang ginamit na cellphone ng suspek at isang ziplock plastic sachet na may laman umanong pinatuyong dahon ng marijuana. Hindi nagtagal ay dumating din ang mga mi­yembro ng bantay bayan ng barangay na siyang nagturn-over kalaunan ng suspek sa pulisya. Nahaharap sa kasong paglabag sa RA 9995 o Anti-Photo and Video Voyeurism Act of 2009 at RA 9165 o Comprehensive Dangerous Drugs Act of 2002 dahil sa nakuhang 5.30 gramo ng marijuana, na nagkakahalaga ng P636 laban sa suspek.","Arestado ang isang binata na nahuling namboboso umano sa isang naliligong 31-anyos na Overseas Filipino Worker (OFW) na ginang sa Barangay Maburak ng lungsod na ito, noong Huwebes ng gabi.","May 1, 2022  12:00am",https://www.philstar.com/pilipino-star-ngayon/probinsiya/2022/05/01/2177974/bosero-ng-ginang-natiklo-ni-mister
Karambola ng sasakyan sa Baguio: 3 dedo,"Tatlo ang patay kabilang ang isang 6-anyos na batang babae matapos magkarambola ang isang cargo truck, taxi at van sa may Sta. Lucia Subdivision sa Asin Road, dito, kahapon ng umaga.     Patuloy pang inaalam ng pulisya ang pagkakakilanlan ng mga nasawi at iba pang pasahero na sinasabing nasa kritikal na kondisyon sa nasabing aksidente. Sa inisyal na ulat ng Baguio City Police Office (BCPO) Station 9, ang cargo truck ay pababa mula sa Suello Village, KM 3, Asin Road patungong KM4 nang mabangga nito ang taxicab na siyang bumangga naman sa rear ng sinusundang van. Bunsod nito, nawalan ng kontrol sa manibela ang driver ng van at tuluy-tuloy na sumalpok ito sa konkretong pader sa may kalsada. Ang cargo truck naman ay bumangga pa sa poste ng kuryente na ikinasawi agad ng driver nito at isang kasamang pasahero. Ang anim na sakay ng van kabilang ang 6-anyos na batang babae ay agarang isinugod ng mga responders sa Baguio General Hospital and Medical Center (BGHMC) subalit namatay ang bata habang nasa malubhang kalagayan ang lima. Masuwerte namang hindi nasaktan sa insidente ang driver ng naturang taxi.","Tatlo ang patay kabilang ang isang 6-anyos na batang babae matapos magkarambola ang isang cargo truck, taxi at van sa may Sta. Lucia Subdivision sa Asin Road, dito, kahapon ng umaga.","April 30, 2022  12:00am",https://www.philstar.com/pilipino-star-ngayon/probinsiya/2022/04/30/2177764/karambola-ng-sasakyan-sa-baguio-3-dedo
"Drug den nalansag, 3 ‘tulak’ natimbog sa P103K shabu","Isang hinihinalang drug den ang nalansag ng pulisya sa bayang ito na nagresulta sa pagkakaaresto ng tatlong suspek sa isinagawang drug buy-bust operation sa Barangay Eustacio noong Miyerkules ng gabi. Sa ulat ni P/Major Neilmar Retana, hepe ng pulisya rito, kay P/Col. Jess Mendez, provincial director ng Nueva Ecija Police Provincial Office (NEPPO), nakasamsam ang operating team sa tatlong lalaking suspek ng 7- plastic sachet ng hinihinalang shabu na nasa 15 gramo at nagkakahalaga ng P103,500. Kinilala ni Major Retana ang mga suspek na sina Cocoy Bao alyas “Muslim”, 42-anyos, binata ng Brgy. San Rafael, Zaragoza, NE; Aster Bartolome, 36, may-asawa ng nasabing barangay; at si Ryan Lugod, 28, may-asawa ng Brgy. Santiago ng bayang ito. Ayon sa ulat, alas-7:30 ng Miyerkules ng gabi, nagsagawa ng buy-bust operation ang pinagsanib na puwersa ng NEPPO, PPDEU at Aliaga Municipal Police station sa nasabing lugar at doon nga ay nabun­yag at nalansag ang sinasabing drug den sa lugar.",Isang hinihinalang drug den ang nalansag ng pulisya sa bayang ito na nagresulta sa pagkakaaresto ng tatlong suspek sa isinagawang drug buy-bust operation sa Barangay Eustacio noong Miyerkules ng gabi.,"April 30, 2022  12:00am",https://www.philstar.com/pilipino-star-ngayon/probinsiya/2022/04/30/2177765/drug-den-nalansag-3-tulak-natimbog-sa-p103k-shabu
"Ama sinagip ang anak na nalulunod, namatay","Nauwi sa kamatayan ang pagsagip ng isang ama sa anak niyang nalulunod matapos siyang lamunin ng alon sa dagat na sakop sa lalawigan ng Albay. Kinilala ang namatay na si Danilo Abando, 40-anyos, residente ng Daraga, Albay, habang ligtas naman ang 11-anyos na anak na babae. Batay sa report ng Legazpi City-PNP, naganap ang insidente sa may karagatang sakop ng Barangay Rawis, ng nasabing lungsod. Lumabas sa imbestigasyon ng pulisya,nagtungo sa dagat sa may boulevard ang mag-ama para ma­ngisda. Subalit habang nasa boulevard, bigla na lamang nadulas ang anak ni Abando at nahulog sa dagat. Nabigla sa pangyayari ang ama kaya agad itong tumalon sa dagat at hindi na pinansin ang malakas na alon para sagipin ang nalulunod na anak. Ilang residente naman ang nakakita sa pangyayari at tinulungan ang mag-ama na iahon mula sa dagat. Masuwerte namang nailigtas ang batang babae habang si Abando ay tuluyang inanod ng alon. Ilang minuto ang nakalipas ay natagpuan ang katawan ni Abando at dinala sa ospital, subalit idineklara itong dead on arrival.",Nauwi sa kamatayan ang pagsagip ng isang ama sa anak niyang nalulunod matapos siyang lamunin ng alon sa dagat na sakop sa lalawigan ng Albay.,"April 29, 2022  12:00am",https://www.philstar.com/pilipino-star-ngayon/probinsiya/2022/04/29/2177589/ama-sinagip-ang-anak-na-nalulunod-namatay
"Mister nililigawan si mare, itinumba ni pare","Isang mister ang nasawi matapos pagbabarilin ng kanyang kumpare dahil sa matinding selos nang nililigawan nito ang misis ng huli,kamakalawa sa lungsod na ito. Kinilala ang nasawi na si Gilbert Aretana, 42, construction worker, habang nadakip naman ang suspek na kinilalang si Roger Basilan, pedicab driver at kapwa taga- Imus, Cavite. Batay sa report ng Police Station, umaga ng Miyerkules papasok sa trabaho ang biktima nang bigla na lamang pagbabarilin ng suspek sa likurang bahagi. Nagtamo ng limang tama ng bala sa katawan ang biktima na naging sanhi ng agaran nitong kamatayan. Matapos ang krimen, agad namang nadakip ng mga otoridad ang suspek at inamin na matinding galit at selos ang nagtulak sa kanya para barilin ang kanyang kumpare. “Hindi ko lang matanggap na kumpare ko pa siya mismo, nahuli kung ka-chat niya ang misis ko at nililigawan niya”, pahayag pa ni Basilan.Nahaharap ngayon sa kasong murder ang suspek.","Isang mister ang nasawi matapos pagbabarilin ng kanyang kumpare dahil sa matinding selos nang nililigawan nito ang misis ng huli,kamakalawa sa lungsod na ito.","April 29, 2022  12:00am",https://www.philstar.com/pilipino-star-ngayon/probinsiya/2022/04/29/2177590/mister-nililigawan-si-mare-itinumba-ni-pare
"Tulay bumagsak sa Bohol, 4 patay","Apat katao ang nasawi habang nasa 20 ang sugatan nang gumuho ang tulay sa bayan ng Loay, Bohol, kamakalawa ng hapon. Kinilala ni Loay Mayor Lahar Ayuban ang mga nasawi na sina Arniel Cilos, Emilia Gemina, Epifhany Onada, at isang Australian National na si Michael Ouschan. Sinabi naman ni Police Lt. Thomas Zen Cheung, information officer ng Bohol Provincial Police Office, nasa 10 sasakyan, kabilang ang dalawang dump truck, ang nalubog sa Loboc River nang gumuho ang Old Clarin Bridge dakong alas-4:10 ng hapon nitong Miyerkules. Iniimbestigahan na ang dahilan ng pagguho  ng tulay. Nagpapatuloy pa rin ang search and rescue operations na ginagawa ng mga otoridad.","Apat katao ang nasawi habang nasa 20 ang sugatan nang gumuho ang tulay sa bayan ng Loay, Bohol, kamakalawa ng hapon.","April 29, 2022  12:00am",https://www.philstar.com/pilipino-star-ngayon/probinsiya/2022/04/29/2177591/tulay-bumagsak-sa-bohol-4-patay
"Sandro Marcos, lumaki ang lamang sa Ilocos Norte","Batay sa pinakahu­ling resulta ng survey mula sa RP-Mission and Development Foundation (RPMD), si Ferdinand Alexander “Sandro” Marcos, anak ni presidential aspirant Bongbong Marcos, ang kasalukuyang nangu­nguna sa survey pagka-kongresista sa unang distrito ng Ilocos Norte matapos makakuha ng 62%. Nanguna ng 26% na puntos si Sandro Marcos habang pumangalawa lamang si Ria Fariñas na nakapagtala ng 36% vo­ter preference. Dalawang porsyento ang nananati­ling undecided. Nangunguna rin si Sandro Marcos sa survey ng RPMD na isinagawa noong Abril 3-8, 2022, na may 53% na voter preference. Isinagawa ang survey nang malaya at walang komisyon mula Abril 17-21, 2022. Nag-survey sa 1,000 re­histradong botante na may margin of error na 3% (+/-) at gumamit ng random sampling sa unang distrito ng Ilocos Norte.","Batay sa pinakahu­ling resulta ng survey mula sa RP-Mission and Development Foundation (RPMD), si Ferdinand Alexander “Sandro” Marcos, anak ni presidential aspirant Bongbong Marcos, ang kasalukuyang nangu­nguna sa survey pagka-kongresista sa unang distrito ng Ilocos Norte matapos makakuha ng 62%.","April 29, 2022  12:00am",https://www.philstar.com/pilipino-star-ngayon/probinsiya/2022/04/29/2177587/sandro-marcos-lumaki-ang-lamang-sa-ilocos-norte
Almarinez di nagpatinag sa mga black propaganda,"Ipinahayag ni Dave Almarinez na tuloy-na-tuloy ang kanyang laban bilang kinatawan ng ­unang distrito sa Laguna matapos magsilabasan ang mga animo’y black propaganda laban sa kanya. “Wala nang makakapigil sa pagbabagong dala ng inyong lingkod. Huwag tayong maniwala sa mga isyu na walang basehan na pilit nilang pinupukol sa atin. Tuloy ang aking laban para sa bawat isang mamamayan ng San Pedro,” ani Almarinez. Hinimok din ni Almarinez ang kanyang mga taga-suporta na ituloy lang ang positibong pangangampanya hanggang makamit ang panalo sa halalan nitong darating na Mayo a-nwebe. “Ang resulta ng botohan ay siyang huhubog sa kinabukasan ng mga mamayan ng San Pedro. Piliin natin ang tama. Piliin natin ang totoo. Piliin natin ang tunay na may malasakit sa taong-bayan. Piliin natin si Dave Almarinez,” dagdag nito. Naging instrumento si Almarinez sa pagbibigay ng donasyon ng 20,000 Moderna vaccine para mabilis ang pagbabakuna sa mga residente ng San Pedro. Nagbigay din siya ng 10 dialysis machine na napapakinabangan ng libu-libong residente ng Laguna. Aktibo rin ang mag-asawang Dave at Ara Mina sa pagbibigay tulong sa mga taga-San Pedro sa kasagsagan ng pandemya.",Ipinahayag ni Dave Almarinez na tuloy-na-tuloy ang kanyang laban bilang kinatawan ng ­unang distrito sa Laguna matapos magsilabasan ang mga animo’y black propaganda laban sa kanya.,"April 29, 2022  12:00am",https://www.philstar.com/pilipino-star-ngayon/probinsiya/2022/04/29/2177585/almarinez-di-nagpatinag-sa-mga-black-propaganda
"Tserman,tinodas habang nanonood ng basketbol","Isang barangay tserman ang namatay matapos na malapitang barilin habang nanonood ng basketbol sa isang covered court ng Brgy. Angad, ng lalawigang ito. Namatay noon din ang biktimang si Ronnie Bermudez Bringas, 45, may-asawa,tserman ng nasabing barangay dahil sa mga tama ng bala sa iba’t ibang bahagi ng katawan. Nabatid na nanonood ng basketball tournament sa covered court ng kanilang barangay ang kapitan nang barilin ng hindi nakilalang suspek na nakasuot ng itim na jacket, kulay black na cap, at black tube mask. Hinabol ng mga residente ang suspek na sumakay ng motorsiklo hanggang sa ito ay bu­magsak umano sa tabi ng kalsada. Gayunman, nagawa pa rin makatakas ng suspek,pero naiwanan naman nito ang ginamit na motorsiklo.","Isang barangay tserman ang namatay matapos na malapitang barilin habang nanonood ng basketbol sa isang covered court ng Brgy. Angad, ng lalawigang ito.","April 29, 2022  12:00am",https://www.philstar.com/pilipino-star-ngayon/probinsiya/2022/04/29/2177586/tsermantinodas-habang-nanonood-ng-basketbol
"Marcos-Duterte, Yaokasin at Tingog pa rin sa Tacloban","Batay sa pinakahu­ling resulta ng survey mula sa HKPH-Public Opinion and Research Center katuwang ang Asia Research Center na nakabase sa Hong Kong, panalo na sa May 2022 eleksyon sina : Bongbong Marcos (President), Sara Duterte (Vice-President), Jerry “Sambo” Yaokasin (Mayor), at Tingog (Partylist). Lumabas na si da­ting senador Ferdinand “Bongbong” Marcos Jr. ay nakakuha ng 72% ng boto sa Tacloban City habang ang kanyang running mate na si Davao City Mayor Sara Duterte ay nakakuha naman ng 65%. Ayon sa “Pulso ng Bayan: Tacloban City 2022” survey, buo na ang desisyon at nakapagpasya na ang mga botante sa Tacloban City kaya inaasahan na ang kanilang bagong Mayor matapos ang May 2022 eleksyon ay si incumbent Vice Mayor Jerry “Sambo” Yaokasin sa nakuhang 68 percentage score laban kay Mayor Alfred Romualdez- 28%. Lumitaw din na suportado ng Taclobanons ang Tingog partylist na ang 1st nominee ay si Yedda Romualdez at binigyan ng 69% “performance rating.” Ang survey ay isinagawa nang malaya at walang komisyon mula Abril 17-21, 2022, nag-survey sa 1,200 rehistradong botante na may margin of error na 3% (+/-), at gumamit ng random sampling sa lungsod ng Tacloban.","Batay sa pinakahu­ling resulta ng survey mula sa HKPH-Public Opinion and Research Center katuwang ang Asia Research Center na nakabase sa Hong Kong, panalo na sa May 2022 eleksyon sina : Bongbong Marcos (President), Sara Duterte (Vice-President), Jerry “Sambo” Yaokasin (Mayor), at Tingog (Partylist).","April 29, 2022  12:00am",https://www.philstar.com/pilipino-star-ngayon/probinsiya/2022/04/29/2177584/marcos-duterte-yaokasin-tingog-pa-rin-sa-tacloban
"Abandonadong convenience store, niransak","Aabot sa mahigit kumulang na milyong pisong halaga ng mga hightech machine ng 7-11 store na nakatigil ang operation matapos pasukin, ka­makalawa sa Molino Road,Brgy. Molino 3,Bacoor City, Cavite. Naaresto ng pulisya ang suspek na nadiskubreng pinagbebenta ang mga hightech machine na ninakaw na nakilalang si Emman Songalla, alias Pinggoy, nasa hustong gulang, residente ng Kaunlaran Molino 3, Bacoor City. Sa  ulat ng pulisya, nagtungo ang isang Marivic Pascual Languisan, 52-anyos, area supervisor ng  7-11 food store at iniulat ang pagnanakaw sa kanilang tindahan. Ayon sa pahayag ng area supervisor na si La­nguisan, naka-duty siya sa 7-11 store Camella Branch nang lumabas siya sandali at nakarinig sa mga nag-uusap sa tapat ng tindahan na may mga ibinebentang machine ang suspek. Nakaramdam ng pagdududa si Languisan kaya’t iniulat sa pulisya na kung saan naaresto ang suspek. Nabatid na nakahinto ang operation ng tindahan hinggil sa kakulangan ng permit to operate.","Aabot sa mahigit kumulang na milyong pisong halaga ng mga hightech machine ng 7-11 store na nakatigil ang operation matapos pasukin, ka­makalawa sa Molino Road,Brgy. Molino 3,Bacoor City, Cavite.","April 29, 2022  12:00am",https://www.philstar.com/pilipino-star-ngayon/probinsiya/2022/04/29/2177583/abandonadong-convenience-store-niransak
"3 sundalo na nakabaril sa 20-anyos, sinibak na","Sinibak na sa serbisyo ang tatlong sundalo ng 59th Infantry Battalion,Philippine Army matapos nilang mabaril ang isang 20-anyos na lalaki sa bayang ito kamakailan. Ayon sa ulat, bukod sa pagkakasibak,  pinatawan ng kasong admi­nistratibo ang mga sundalong sina First Class Melvin Añonuevo, Denver Allao at Rolito Cornel dahil sa pagsuway ng mga ito sa polisiya ng Armed Forces of the Philippines (AFP) na ipinagbabawal ang pag-inom sa pampublikong lugar.Ang Discharge Order ay epektibo mula April 9, 2022. Batay sa ulat ng pulisya, nag-iinuman sa isang bar sa Barangay Polo, Mauban, Quezon ang tatlong sundalo nang lapitan umano sila ni Jayr Laquites, anak ng may-ari ng bar. Kinumusta lamang umano ni Laquites ang tatlo ngunit uminit ang ulo ni Añonuevo at biglang binaril ang biktima. Dead-on-arrival sa ospital ang biktima habang agad na nahuli ang mga suspek sa follow-up ­operation na isinagawa ng pulisya.","Sinibak na sa serbisyo ang tatlong sundalo ng 59th Infantry Battalion,Philippine Army matapos nilang mabaril ang isang 20-anyos na lalaki sa bayang ito kamakailan.","April 29, 2022  12:00am",https://www.philstar.com/pilipino-star-ngayon/probinsiya/2022/04/29/2177588/3-sundalo-na-nakabaril-sa-20-anyos-sinibak-na
"Ginang nadaganan ng jeep, dedo","Patay ang isang misis makaraang madaganan ng passenger jeepney na bumaligtad kamakalawa ng gabi sa Barangay Maligaya sa bayang ito. Ang biktima na naisu­god pa sa Rural Health Unit (RHU) subalit namatay din kinalauan dahil sa tinamong grabeng pinsala sa ulo at katawan ay kinilalang si Gina Gonzales, 49, may asawa ng Barangay Masaya. Ayon sa imbestigasyon ng pulisya, sakay ang biktima ng pampasaherong jeep na minamaneho ni Kosari Abas, 41. Habang bumabagtas umano dakong alas-6:00 ng gabi sa paahong bahagi ng kalye ang jeep ay pumara ang biktima at nang bababa na siya ay nawalan naman ng kontrol sa manibela at preno ang driver na naging sanhi upang umatras ang sasakyan at bumaligtad patungo sa sapa. Sa kamakalasan ay naatrasan at nadaganan ang biktima na kanyang ikinamatay. Pansamantalang nasa kustodya ng pulisya ang tsuper ng jeep at nahaharap sa mga kaukulang asunto.",Patay ang isang misis makaraang madaganan ng passenger jeepney na bumaligtad kamakalawa ng gabi sa Barangay Maligaya sa bayang ito.,"April 27, 2022  12:00am",https://www.philstar.com/pilipino-star-ngayon/probinsiya/2022/04/27/2177073/ginang-nadaganan-ng-jeep-dedo
Taga-Laguna wagi ng P8.9 milyon jackpot sa lotto,"Isang taga-Laguna ang mapalad na naging instant milyonaryo matapos mapanalunan ang P8.9 milyong jackpot prize ng Mega Lotto 6/45 na binola ng Philippine Charity Sweepstakes Office (PCSO) kamakalawa ng gabi. Sa PCSO advisory, matagumpay na nahulaan ng lucky bettor ang six-digit winning combination na 36-17-29-28-12-05 kaya’t naiuwi nito ang katumbas na jackpot prize na P8,910,000. Nabatid na ang winning ticket ay nabili ng mapalad na mananaya sa San Pablo City, Laguna. Pinayuhan naman ni PCSO Vice Chairperson at General Manager Royina Garma ang lucky winner na upang ma­kubra ang kanyang panalo ay magtungo lamang sa punong tanggapan ng PCSO sa Mandaluyong City. Kailangan rin aniya nitong iprisinta ang kanyang winning ticket at dalawang balidong ID cards. Ang Mega Lotto 6/45 ay binobola tuwing Lunes, Miyerkules at Biyernes.",Isang taga-Laguna ang mapalad na naging instant milyonaryo matapos mapanalunan ang P8.9 milyong jackpot prize ng Mega Lotto 6/45 na binola ng Philippine Charity Sweepstakes Office (PCSO) kamakalawa ng gabi.,"April 27, 2022  12:00am",https://www.philstar.com/pilipino-star-ngayon/probinsiya/2022/04/27/2177075/taga-laguna-wagi-ng-p89-milyon-jackpot-sa-lotto
"‘Lanao del Norte, 101% ang suporta kay Marcos’","Isandaan at isang (101) porsiyento ang ibibigay na suporta ng mga botante ng Lanao del Norte para sa kandidatura ni Partido Fe­deral ng Pilipinas (PFP) presidential frontrunner Ferdinand “Bongbong “Marcos Jr. kaugnay ng nalalapit na pagdaraos ng May 9, 2022 national election. Sa campaign sortie ng UniTeam, tiniyak ni Lanao del Norte Gov. Imelda “Angging” Quibranza Dimaporo na hindi nila bibiguin si Marcos sa landslide victory nito sa kanilang lalawigan. “Lanao del Norte is really for BBM. Even our local political opponents are also supporting (him). I told BBM I’m so happy in Lanao del Norte because even our political opponents are supporting you and Mayor Sara,” pahayag ni Dimaporo Sa panayam kay Dimaporo, ibinahagi nito kung paano sinuportahan ng mga taga-Lanao del Norte ang kanilang pamumuno na nagsimula sa kanyang ama na si Ali, na go­bernador ng lalawigan sa loob ng 38 taon 
Ang dating gobernador ay kilalang taga-suporta ng ama ni BBM na ang yumaong si dating  Pa­ngulong Ferdinand Edralin Marcos, na siyang nanguna upang magkaroon ng mapayapang ugnayan sa pagitan ng mga Muslim at Kristiyano sa rehiyon dahil sa mga ginawa nitong reporma at programa. Ayon kay Dimaporo, sinusuportahan niya si Marcos hindi lang dahil sa magandang relasyon ng kanilang mga pamilya kundi dahil sa kaalaman at matagal na nitong pagseserbisyo publiko.","Isandaan at isang (101) porsiyento ang ibibigay na suporta ng mga botante ng Lanao del Norte para sa kandidatura ni Partido Fe­deral ng Pilipinas (PFP) presidential frontrunner Ferdinand “Bongbong “Marcos Jr. kaugnay ng nalalapit na pagdaraos ng May 9, 2022 national election.","April 27, 2022  12:00am",https://www.philstar.com/pilipino-star-ngayon/probinsiya/2022/04/27/2177078/lanao-del-norte-101-ang-suporta-kay-marcos
Mag-live in partner na ‘suspek’ arestado Missing health worker natagpuang patay sa kahon,"Karumal-dumal ang sinapit ng babaeng healthcare worker ng Cagayan Valley Medical Center (CVMC) na ­unang iniulat na nawawala matapos matagpuang nakasilid sa isang kahon sa loob ng kanyang apartment sa Tuguegarao City. Kinilala ng Tuguegarao Police ang biktima na si Ma. Jennifer Suzette Racadio Oñate, 27, may-asawa at tubong Gattaran, Cagayan.   Siya ay umuupa lamang sa nasabing apartment na matatagpuan sa Tumanguil Street, Carig Sur, Tuguegarao City. Nauna rito, si Oñate ay iniulat sa pulisya na nawawala noong Abril 23, 2022 matapos na hindi makontak ng kanyang mister na si Renz nang hindi mag-report ang misis sa trabaho sa CVMC.  Ayon sa pulisya, nadiskubre ang krimen dakong alas-5 ng hapon noong Lunes matapos umalingasaw ang masangsang na amoy mula sa naagnas nang bangkay ng biktima na nakabalot sa blanket at nasa loob ng isang kahon. Ang nasabing kahon ay itinago sa isang kuwarto sa loob ng kanyang apartment. Ang nasabing kuwarto ay nadiskubreng inuupahan ng isang Vilfred Carodan, 31, at live-in-partner nito na si ­Xyzerlyn ­Areola Evangelista, pawang tubong Barangay Smart, Gonzaga, Cagayan. Natagpuan din sa na­sabing kuwarto ang luggage bag ng biktima na naglalaman ng mga personal na kagamitan nito kabilang ang kanyang mga damit na may mga patak at mantsa ng dugo. Sinabi ng pulisya na ang live-in partners na sina Carodan at Evangelista ay tumakas pero nadakip ng mga awtoridad sa Barangay Smart, Gonzaga noon ding Lunes at ikinokonsidera silang persons-of-interest.",Karumal-dumal ang sinapit ng babaeng healthcare worker ng Cagayan Valley Medical Center (CVMC) na ­unang iniulat na nawawala matapos matagpuang nakasilid sa isang kahon sa loob ng kanyang apartment sa Tuguegarao City.,"April 27, 2022  12:00am",https://www.philstar.com/pilipino-star-ngayon/probinsiya/2022/04/27/2177085/mag-live-partner-na-suspek-arestado-missing-health-worker-natagpuang-patay-sa-kahon
Binata timbog sa P.7 milyon na marijuana,"Isang 23-an­yos na binata ang nakuhanan ng mahigit sa P700,000 halaga ng droga matapos madakip sa isang drug buy-bust operation sa Brgy. Alimanao sa bayan ng Peñablanca, ayon sa ulat kamakalawa. Kinilala ng Peñablanca Police ang nadakip na suspek na si Romel Baculi alyas “Ando”, 23, ng Brgy. Alimanao sa nabanggit na bayan. Ayon kay P/Capt. Isabelita Gano, tagapagsalita ng Cagayan Police Provincial Office (CPPO), si Baculi ay dinakip ng pinagsanib na puwersa ng Provincial Drug Enforcement Unit/Provincial Intelligence Unit; Cagayan Police Provincial Office; Philippine Drug Enforcement Agency Regional Office 2 (PDEA-RO2), Isabela Provincial Office at Peñablanca Police dakong alas-6:10 ng gabi. Nagpanggap na buyer ang isang ahente ng PDEA sa isang buy-bust operation na naging dahilan para madakip ang suspek. Nakuha sa pangangalaga ni Baculi ang 6-bricks ng marijuana leaves na may fruiting tops at may bigat na 6,000 grams na tinatayang nagkakahalaga ng P720,000. Nabawi rin sa pag-iingat ng suspek ang isang travelling bag, cellphone, sling bag, motorsiklo at ang ginamit na buy-bust money.","Isang 23-an­yos na binata ang nakuhanan ng mahigit sa P700,000 halaga ng droga matapos madakip sa isang drug buy-bust operation sa Brgy. Alimanao sa bayan ng Peñablanca, ayon sa ulat kamakalawa.","April 26, 2022  12:00am",https://www.philstar.com/pilipino-star-ngayon/probinsiya/2022/04/26/2176833/binata-timbog-sa-p7-milyon-na-marijuana
Drug den sa Olongapo ni-raid: 3 tiklo,"Tatlo katao ang dinakip matapos salakayin  ng  mga tauhan ng Philippine Drug Enforcement Agency (PDEA)-Central Luzon ang isang hinihinalang drug den na nagresulta ng pagkakasabat ng shabu na nagkakahalaga ng  P90,000 kamakalawa sa Olongapo City. Kinilala ang mga suspek na sina Merlinda Cabatingan, 72; Ramil Marcelino, 36; at Anthony Sumeguin, 42; pawang residente ng Barangay Gordon Heights ng nasabing lungsod. Sa ulat, nagsagawa ng operasyon ang PDEA-Central Luzon sa isang drug den sa Barangay Gordon Heights Linggo ng gabi matapos na magpositibo ang isang tip hinggil sa isang bahay na ginagawang batakan o drug den. Hindi na nakapalag pa ang mga suspek nang maabutan doon ng mga operatiba at nakuha sa kanilang pag-iingat ang tinatayang nasa 13 gramo ng shabu. Napag-alamang sa lugar na rin bumabatak ang mga bumibili ng droga sa halagang P50. Sasampahan ng kaso ang mga nahuling suspek.","Tatlo katao ang dinakip matapos salakayin  ng  mga tauhan ng Philippine Drug Enforcement Agency (PDEA)-Central Luzon ang isang hinihinalang drug den na nagresulta ng pagkakasabat ng shabu na nagkakahalaga ng  P90,000 kamakalawa sa Olongapo City.","April 26, 2022  12:00am",https://www.philstar.com/pilipino-star-ngayon/probinsiya/2022/04/26/2176839/drug-den-sa-olongapo-ni-raid-3-tiklo
P136 milyon shabu nasabat sa 3 drug supplier sa NCR,"Umaabot sa halagang P136 milyong shabu ang nasabat ng mga awtoridad sa tatlong hinihinalanag drug traffickers na pinanggalingan umano ng supply ng illegal na droga sa National Capital region (NCR) at Cavite sa ikinasang drug operations sa Molino Boulevard, Brgy. Mambog VI, Bacoor City kamakalawa ng gabi. Kinilala ang mga suspek na sina Isaac Gabriel Paydon Ambulo, 29; kapatid nitong si Roman Hosias, 25; kapwa residente ng Quiapo, Manila, at kanilang tiyuhin na si Abdurrahim Disomimba Ambulo, 41, may asawa, residente ng San Fernando, Pampanga. Tinutugis naman ng pulisya ang dalawa pa na nakatakas sa operasyon na sina sina Saddam Hadji Gaffor at Nabil Madarang, Sa ulat mula kay P/Lt. Col. Arnulfo G Ibañez, alas 6:15 ng gabi nang ilatag ng pinagsanib na puwersa ng Special Operations Unit ng NCRPO, PNP-Drug Enforcement Group (DEG), SOU-4A, SDEU, Bacoor City Police, Provincial-DEU, Cavite Provincial Police Office  RID, RDEU, RSOG-PRO 4A, Criminal Investigation and Detection Group (CIDG), RFU PRO4A, RIU 4A, Philippine Drug Enforcement Agency (PDEA)-NCR at PDEA-4A ang drug bust laban sa mga suspek. Dumating ang mga suspek sa lugar sakay ng silver na Honda Civic (ZDJ 368) para makipagkita sa ka-deal na poseur buyer. Nang magpositibo ang transaksyon, sumenyas ang buyer sa mga nakakubling kasamahan saka agad na pinalibutan at inaresto ang mga suspek. Narekober sa tatlo ang mahigit sa 20 kilo ng shabu na aabot sa halagang Php136,000,000,  boodle money na ginamit sa buy-bust money, ang naturang sasakyan ng mga suspek, iba-ibang IDs, ilang dokumento at dalawang cellular phone. Ayon sa pulisya, ang mga suspek ay isa sa source ng pinakamalaking shabu dealer na nagdi-distribute ng droga sa lalawigan ng Cavite at NCR. Kasama rin sila sa listahan ng mga target ng awtoridad sa “Coplan Ranger”. -  Doris Franche","Umaabot sa halagang P136 milyong shabu ang nasabat ng mga awtoridad sa tatlong hinihinalanag drug traffickers na pinanggalingan umano ng supply ng illegal na droga sa National Capital region (NCR) at Cavite sa ikinasang drug operations sa Molino Boulevard, Brgy. Mambog VI, Bacoor City kamakalawa ng gabi.","April 27, 2022  12:00am",https://www.philstar.com/pilipino-star-ngayon/probinsiya/2022/04/27/2177081/p136-milyon-shabu-nasabat-sa-3-drug-supplier-sa-ncr
Bus bombing kinondena ng militar,"Kinondena ni Joint Task Force Central Comman­der, Major General Juvymax  Uy ang pagpapasabog sa  Rural Transit Bus na ikinasugat  ng anim katao sa Parang, Maguindanao noong Linggo. Ayon kay  Uy, maituturing na karuwagan ito dahil target ang mga  inosenteng  sibilyan sa gitna ng  paggunita sa holy month ng Ramadan. Ang mga biktima ay nakilalang sina  Fesel Culag, 40; John Paul Capio, 17; Expedito Ocay, 45; Benjamin Wahab, 32; Pastor Bularon, 53; at  Elgen Palma, 30 konduktor  ng bus. Lumilitaw sa ulat, tinatahak ng Rural Transit Bus  na may  Body No. 107381 ang national highway sa Purok Nangka, Barangay Making, Parang, Maguindanao patungo sa Cotabato City nang sumabog ang isang improvised explosive device (IED)  dakong alas-7:30 ng umaga kamakalawa. Tagumpay naman ang EOD Personnel sa pagdiffuse ng ikalawang  bomba. Narekober naman ng EOD personnel ang ilang pira-pirasong bahagi ng cellphone, ilang  deformed na blasting cap, 9-volts battery, pako at electronic circuits. Sa isinagawang imbestigasyon, dalawang bomba ang itinanim sa naturang bus pero, isa lang ang sumabog. Pinayuhan ni Uy ang mga security forces sa Central Mindanao  na maging alerto sa lahat ng  oras laban sa mga indidbiduwal o grupo na nais maghasik ng  karahasan. “I call on to all residents of Central Mindanao to cooperate with the government in identifying those responsible for this attack in order for us to preempt and thwart similar attacks against our communities and forces,” dagdag pa ni Uy.","Kinondena ni Joint Task Force Central Comman­der, Major General Juvymax  Uy ang pagpapasabog sa  Rural Transit Bus na ikinasugat  ng anim katao sa Parang, Maguindanao noong Linggo.","April 26, 2022  12:00am",https://www.philstar.com/pilipino-star-ngayon/probinsiya/2022/04/26/2176838/bus-bombing-kinondena-ng-militar
"2 pulis, 8 pa inaresto sa ‘robbery’ at ‘carnapping’","Arestado sa dalawang magkasunod na follow-up ope­rations ng pulisya ang 10 lalaki kabilang ang 2-miyembro ng pulisya sinasabing mga suspek umano sa isang robbery at carnapping incident sa Barangay Sto. Domingo, Quezon City, noong Abril 24. Ayon kay P/Col. Jess Mendez, provincial director ng Nueva Ecija Police, nadakip ng pinagsanib na puwersa ng Nueva Ecija Police at Quezon City Police District, dakong alas-6:30 ng gabi ng Abril 24, ang pitong lalaki sakay ng tinangay umano nilang SUV na Chevrolet Captiva sa Brgy. Marcos Village, Palayan City. Nakilala ang mga naaresto na sina Wilfredo Villoga alyas “Wally”, 49, tricycle driver; Lolito Perez, 42, tricycle driver; Domingo Enriquez, 45, construction worker; Rolando Fajardo Jr., 50, magsasaka; Eduardo Paez, alyas “Macmac”, 35, tricycle driver; Rodrigo Villamor, 59, construction worker, pawang may mga asawa ng Barangay Marcos Village, Palayan City; at Walter Torres, 49, may-asawa, isang drayber ng Bongabon, NE. Kasunod nito, nahuli sa isa pang police ­operation nitong April 25, dakong alas-12:35 ng tanghali sa Brgy. San Juan Norte, Cabiao, NE, dalawang pulis na sina P/Corporal Celso Calibuso Jr., 35, may-asawa ng Brgy. Mapalad, Sta. Rosa, NE; P/Corporal Paul John Hipolito, 39, may-asawa ng Sumacab Sur, Cabanatuan City; at isang sibilyan na si Gregorio Rivera, 51, may-asawa ng Cabiao, NE.  Nabatid na ang dalawang pulis ay mga mi­yembro umano ng Cabiao Municipal Police Station.  Ayon kay Mendez, ang 10 nahuling suspek ang nanloob umano sa warehouse ng dalawang Chinese national na sina Yancheng Lu, Shanxin Ja, at Pilipino na si Ronald Guanzon sa Barangay Sto. Domingo, Quezon City. Narekober sa mga suspek ang nasabing kinarnap na sasakyan, ilang mga armas, mga bala, mga granada at cellular phones sa nasabing operasyon.","Arestado sa dalawang magkasunod na follow-up ope­rations ng pulisya ang 10 lalaki kabilang ang 2-miyembro ng pulisya sinasabing mga suspek umano sa isang robbery at carnapping incident sa Barangay Sto. Domingo, Quezon City, noong Abril 24.","April 27, 2022  12:00am",https://www.philstar.com/pilipino-star-ngayon/probinsiya/2022/04/27/2177077/2-pulis-8-pa-inaresto-sa-robbery-carnapping
701 pulis sa CALABARZON nakaboto na sa LAV,"Nasa 701 police officers ang bumoto sa isinasagawang local absentee voting (LAV) bago ang araw mismo ng halalan sa Mayo 9. Ayon kay P/Major Mary Ann Torres, Calabarzon police spokesperson, na 138 pulis ay mula sa Cavite, Laguna;101, Batangas -223, Quezon-143 at Regional Mobile Force Battalion-96. Nabatid na sa 1,336 mula sa 1,484 police personnel ay pinayagang maagang makaboto na inaprubahan ng Commission on Elections.  Ang Rizal provincial office na walang record sa kasalukuyang kung nakaboto na sa LAV. Ang tanging iboboto sa LAV ay sa position na presidente,bise president, senators at partylist lamang.",Nasa 701 police officers ang bumoto sa isinasagawang local absentee voting (LAV) bago ang araw mismo ng halalan sa Mayo 9.,"April 29, 2022  12:00am",https://www.philstar.com/pilipino-star-ngayon/probinsiya/2022/04/29/2177582/701-pulis-sa-calabarzon-nakaboto-na-sa-lav
200 manok napeste sa Avian flu virus,"Nasa 200 na mga paitlugin na manok ang napeste dahil sa pagtama ng Avian flu virus o H5N1 sa Barangay Marabulig, Cauayan City sa lalawigang ito. Ayon sa ulat ng Department of Agriculture (DA), ang nasabing pagkamatay ng mga manok dahil sa Avian flu ang kauna-unahang kaso na naitala sa buong Cagayan Valley (Region 2). Ayon kay Regional Executive Director Narciso Edillo ng DA-Region 2, ang kumpirmasyon ay batay sa resulta ng isinagawang pagsusuri sa mga samples ng Integrated Laboratory na nakabase sa Tuguegarao City nitong nakalipas na Linggo. Inaalam ngayon ng kagawaran ang maaring pinagmulan ng nasabing virus kasabay ng pagbibigay ng sapat na impormasyon kung paano maiwasan at nang hindi na kumalat pa sa ibang lugar.","Nasa 200 na mga paitlugin na manok ang napeste dahil sa pagtama ng Avian flu virus o H5N1 sa Barangay Marabulig, Cauayan City sa lalawigang ito.","April 27, 2022  12:00am",https://www.philstar.com/pilipino-star-ngayon/probinsiya/2022/04/27/2177074/200-manok-napeste-sa-avian-flu-virus
"Motor sinuwag ang puno: Driver dedo, 1 sugatan","Isang binata ang nasawi habang nasa kritikal na kondisyon ang kanyang kasamahan matapos sumalpok ang kanilang sinasakyang motorsiklo sa isang puno ng kahoy  sa Brgy. Marabulig 1, Cauayan City ng lalawigang ito, kamakalawa. Kinilala ng Cauayan City Police ang nasa­wing biktima na si Bonnie Miguel, 21, habang ang kanyang backrider ay nakilalang si John Emil Magana, 17, residente ng Barangay Malalinta sa bayan ng San Manuel sa nasabing lalawigan. Sa inisyal na imbestigasyon, unang nakipag-inuman sa dinaluhang okasyon ang dalawang biktima at nang bibili sana sila ng alak at sigarilyo ay aksidenteng sumalpok ang kanilang sinasakyang motorsiklo sa punongkahoy. Nasawi si Miguel ma­ta­pos magtamo ng mga sugat sa ulo at iba pang bahagi ng kanyang katawan habang si Magana ay kasalukuyang inoobserbahan sa isang pagamutan matapos isugod ng mga rumespondeng tauhan ng Rescue 922.","Isang binata ang nasawi habang nasa kritikal na kondisyon ang kanyang kasamahan matapos sumalpok ang kanilang sinasakyang motorsiklo sa isang puno ng kahoy  sa Brgy. Marabulig 1, Cauayan City ng lalawigang ito, kamakalawa.","April 26, 2022  12:00am",https://www.philstar.com/pilipino-star-ngayon/probinsiya/2022/04/26/2176829/motor-sinuwag-ang-puno-driver-dedo-1-sugatan
Delivery food rider tiklo sa P68 milyong shabu,"Isang delivery food rider ang inaresto ng pinagsanib na puwersa ng Police Regional Office (PRO-7) at Philippine Drug Enforcement Agency (PDEA) matapos makumpiskahan ng 10 kilong shabu na nagkakahalaga ng P68 milyon sa Central Visayas, ayon sa ulat kahapon. Ang suspek ay kinilala ni P/Lt.Col. Glenn Mayam, hepe ng Regional Intelligence Division of PRO-7, na si Josh Vincent “Justin” Camion, 24, at residente ng Brgy. Guadalupe. Siya ay naaresto sa isang buy-bust operation sa kanyang tahanan nitong Sabado ng hapon. Narekober ng mga operatiba sa pamumuno ni Capt. Joffre Grande mula sa suspek ang walong mga nakaimpakeng shabu na may markang “888” na nakasilid sa green tea bags,  marked money na ginamit sa buy-bust operation, at itim na sports bag kung saan nakalagay ang kontrabando. Ang suspek ay ikinokonsidera bilang regional high-value target at may nakabinbin na kasong illegal possession of firearm sa korte pero nakalaya matapos na magpiyansa. Anang pulisya, ang pagkakadakip kay Camion ay kasunod ng pagkakasamsam ng P13.8-milyon halaga ng shabu sa magkahiwalay na operasyon sa Brgy. Mambaling at Brgy. Duljo-Fatima.","Isang delivery food rider ang inaresto ng pinagsanib na puwersa ng Police Regional Office (PRO-7) at Philippine Drug Enforcement Agency (PDEA) matapos makumpiskahan ng 10 kilong shabu na nagkakahalaga ng P68 milyon sa Central Visayas, ayon sa ulat kahapon.","April 25, 2022  12:00am",https://www.philstar.com/pilipino-star-ngayon/probinsiya/2022/04/25/2176526/delivery-food-rider-tiklo-sap68-milyong-shabu
"2 patay, 787 naospital sa dengue sa Cagayan Valley","Dalawang katao ang iniulat na nasawi habang umabot na sa 787 ang naitalang kaso ng dengue sa buong Cagayan Valley (Region 2), ayon sa datos ng Department of Health (DOH) kahapon.  Ayon sa ulat ng DOH, ang 787 na bilang ng mga tinamaan ng dengue sa rehiyon ay mas mataas kumpara sa 492 na kaso na naitala noong 2021 simula sa kaparehong buwan ng Enero hanggang Abril. Batay sa datos ng DOH, pinakamarami ang kaso ng dengue sa lalawigan ng Isabela na umabot na sa 533, sinundan ng Cagayan na may 263 kaso; Nueva Vizcaya-103; Quirino- 46 at Batanes na may dalawang kaso. Ang dalawang nasawi ay naitala sa lalawigan ng Isabela at Cagayan. Lumalabas na 34% sa kabuuang kaso ay mga bata na nasa edad 1-12. Tinataya na ang maaga at tuluy-tuloy na pag-ulan sa rehiyon simula pa noong buwan ng Enero ang dahilan ng maagang pagtaas ng kaso ng dengue. Dahil dito, pinayuhan ng DOH ang mga residente na magsagawa ng paglilinis sa mga bakuran at ipatupad ang  4S (Search and destroy, Seek early consultation, Self-protection, at Support fogging) upang maiwasan na dumami pa ang posibleng tamaan ng sakit.","Dalawang katao ang iniulat na nasawi habang umabot na sa 787 ang naitalang kaso ng dengue sa buong Cagayan Valley (Region 2), ayon sa datos ng Department of Health (DOH) kahapon.","April 26, 2022  12:00am",https://www.philstar.com/pilipino-star-ngayon/probinsiya/2022/04/26/2176841/2patay-787-naospital-sa-dengue-sa-cagayan-valley
Magkaibigan itinumba ng tandem sa Quezon,"Patay agad ang magkaibigang magkaangkas sa motorsiklo makaraang pagbabarilin ng riding-in-tandem sa Purok 6, Barangay Mangilag Sur, ng bayang ito kamakalawa ng hapon. Kinilala ni Lt. Col. Arnulfo Selencio, Candelaria police chief, ang mga biktima na kapwa dead-on-the spot dahil sa tinamong mga tama ng bala nang hindi pa batid na kalibre ng baril sa ulo at iba’t ibang parte ng katawan ay kinilalang sina Antonio Ilagan, 32-anyos, isang obrero, at Ericksel Canchella, 27-anyos, jobless, ng Brgy. Concepcion 1, Sariaya, Quezon. Nabatid na galing umano ang mga biktima sa inuman at habang pauwi na ay tinambangan ng dalawang suspek na lulan ng motorsiklo rin sa Barangay Mangilag Sur dakong alas-3:30 ng hapon noong Linggo. Ayon sa pulisya, bandang alas-3:30 ng hapon habang minamaneho ni Ilagan ang isang Rusi motorcycle at nakaangkas si Rago ay bahagya silang huminto sa gilid ng kalye nang lapitan ng dalawang lalaki na lulan din ng motorsiklo. Maya-maya ay bumunot umano ng baril mula sa beywang ang suspek at walang sabi-sabing pinaulanan ng punglo ang dalawa at ng kapwa duguang bumulagta ay mabilis na tumakas ang salarin. Narekober sa crime scene ang mga basyo ng bala ng kalibre .45 at super .38 caliber. Tinitingnan ng mga im­bestigador na may kaugnayan sa droga at alitan ang motibo sa krimen. -  Ed Amoroso","Patay agad ang magkaibigang magkaangkas sa motorsiklo makaraang pagbabarilin ng riding-in-tandem sa Purok 6, Barangay Mangilag Sur, ng bayang ito kamakalawa ng hapon.","April 26, 2022  12:00am",https://www.philstar.com/pilipino-star-ngayon/probinsiya/2022/04/26/2176840/magkaibigan-itinumba-ng-tandem-sa-quezon
"Pamamaril sa campaign sortie ni Ka Leody, pinaiimbestigahan","Pinaiimbestigahan ng Bayan Muna sa Mababang Kapulungan ng Kongreso ang pamamaril sa campaign sortie ni presidential candidate Leody “Ka Leody” de Guzman sa Quezon, Bukidnon na ikinasugat ng lima katao noong nakalipas na Abril 19 ng taong ito. Sina Bayan Muna Reps. Carlos Isagani Zarate, Ferdinand Gaite at Eufemia Cullamat ay naghain ng House Resolution (HR) 2561 upang kondenahin ng Kamara at imbestigahan ‘in aid of legislation’ ng House Committee on Human Rights  ang insidente. Si Ka Leody ay kasalukuyang nakikipagpulong sa grupo ng mga katutubong Manobo-Pulangihon sa Quezon, Bukidnon bilang bahagi ng campaign sortie nito nang paulanan ng bala ng mga guwardiya sa isang plantasyon ng pinya sa lugar. Ang insidente ay ikinasugat ng lima katao kabilang ang senatorial aspirant sa ilalim ng partido ni Ka Leody. Nabatid na nasa 995 hektaryang agricultural estate ang saklaw rin ng 
Forest Land Grazing Management Agreement (FLGMA) na inisyu ng Department of Environment and Natural Resources (DENR) matapos itong mag-expire na noong 2018. Nagtataka naman ang mga mambabatas kung bakit naroon pa rin ang mga guwardiya gayong nag-expire na ang FLGMA ng nasabing lupain. Nabatid na nais ng mga katutubo na mabawi ang naturang lupain dahil ito umano ay kinalakhan na ng kanilang mga ninuno.","Pinaiimbestigahan ng Bayan Muna sa Mababang Kapulungan ng Kongreso ang pamamaril sa campaign sortie ni presidential candidate Leody “Ka Leody” de Guzman sa Quezon, Bukidnon na ikinasugat ng lima katao noong nakalipas na Abril 19 ng taong ito.","April 26, 2022  12:00am",https://www.philstar.com/pilipino-star-ngayon/probinsiya/2022/04/26/2176831/pamamaril-sa-campaign-sortie-ni-ka-leody-pinaiimbestigahan
Drug ops ng PDEA at Cavite Police Big-time pusher timbog sa P2 milyon shabu,"Nalaglag sa kamay ng pulisya ang isang big-time drug pusher na kabilang sa listahan ng mga high value individuals (HVIs) sa isinagawang buy-bust operation ng Philippine Drug Enforcement Agency (PDEA) at Cavite Police kamakalawa ng gabi sa Brgy. Salawag, lungsod ng Dasmariñas. Kinilala ng pulisya ang suspek na si Alnor Haron Macarampat, nasa hustong gulang, residente ng Brgy. Salawag, Dasmariñas City. Sa nakalap na ulat mula kay P/Cpl. Wilfredo Villanueva Jr., dakong alas-10:20 ng gabi nang magkasa ng buy-bust operation ang pinagsa­nib na puwersa ng Police Drug Enforcement Unit (DEU), Cavite Provincial Police Office, Station Drug Enforcement Unit at ­Dasmariñas City kung saan target ang suspek sa Batangay Scalawag. Bago isagawa ang buy-bust, nabatid na ilang araw nang isinailalim sa surveillance ang suspek na kilalang bigtime drug pusher sa nasabing lugar. Nang magkaabutan ng droga at marked money, agad na dinakip ang suspek at narekober sa kanya ang tatlong plastic na naglalaman ng mga shabu na aabot sa mahigit 300 gramo at may halagang P2,070,000 at mga perang ginamit sa operasyon. -  Mer Layson","Nalaglag sa kamay ng pulisya ang isang big-time drug pusher na kabilang sa listahan ng mga high value individuals (HVIs) sa isinagawang buy-bust operation ng Philippine Drug Enforcement Agency (PDEA) at Cavite Police kamakalawa ng gabi sa Brgy. Salawag, lungsod ng Dasmariñas.","April 25, 2022  12:00am",https://www.philstar.com/pilipino-star-ngayon/probinsiya/2022/04/25/2176521/drug-ops-ng-pdea-cavite-police-big-time-pusher-timbog-sa-p2-milyon-shabu
"Salpukan ng 2 motorsiklo: Rider nasawi, 1 pa kritikal","Patay ang rider habang nasa kritikal na kondisyon ang isang binata matapos silang magsalpukan habang kapwa lulan ng motorsiklo sa kahabaan ng Brgy. San Roque, Naic, Cavite kahapon ng madaling araw. Parehong nagtamo ng matinding pinsala sa ulo ang dalawang driver na agad ikinamatay ng biktimang si Dennis Gonzales Claros, 44-anyos, may asawa, factory worker at residente ng Naic, Cavite habang inoobserbahan sa Gen. E. Aguinaldo Hospital ang nakasalpukan nitong si Charles Kevin Cañete Arabe, 21, ng Naic Cavite. Sa imbestigasyon ni P/Staff Sgt. Richard F. Atienza ng Naic Police, dakong ala-1:35 ng madaling araw habang kapwa bumabagtas at may kabilisan ang patakbo sa motorsiklo ng dalawang biktima sa kalsada ng Brgy. San Roque nang maganap ang aksidente. Minamaneho umano ni Claros ang isang Raider motorcycle na walang plaka at patungong Naic town proper nang makasalpukan ang kasalubong na Suzuki Smash motorcycle ni Arabe. Dahil sa sobrang lakas ng impact, tumilapon ang dalawang biktima at parehong napuruhan sa ulo. Agad silang itinakbo ng mga reponders subalit idineklarang dead-on-arrival si Gonzales habang hindi pa rin nagkakamalay ang isa pa hanggang sa kasalukuyan.","Patay ang rider habang nasa kritikal na kondisyon ang isang binata matapos silang magsalpukan habang kapwa lulan ng motorsiklo sa kahabaan ng Brgy. San Roque, Naic, Cavite kahapon ng madaling araw.","April 26, 2022  12:00am",https://www.philstar.com/pilipino-star-ngayon/probinsiya/2022/04/26/2176830/salpukan-ng-2-motorsiklo-rider-nasawi-1-pa-kritikal
"Mag-asawang drug den maintainer, 2 pa timbog","Kalaboso ang mag-asawa na nagsisilbi umanong maintainer ng isang drug den at supplier ng droga sa mga mangingisdang adik at tulak habang arestado ang kanilang dalawang bisita sa ginawang buy-bust operation ng mga ahente ng Philippine Drug Enforcement Agency (PDEA) sa Zone-1, Brgy. Sabang ng bayang ito kahapon ng madaling araw. Nakatakdang sampahan ng kasong paglabag sa comprehensive dangerous drugs act of 2002 ang mga suspek na sina Jocy Samson, 43-anyos,asawang si Romeo,43-anyos, pawang residente ng naturang lugar at mga bisitang sina Erwin Malanyaon, 34-anyos at Samuel Dela Cruz, 28-anyos, ng Zone-4, Bonot, Brgy. Sta.Rosa, Calabanga. Sa ulat, kumagat sa inilatag na buy-bust ­operation ng mga ahente ng PDEA-Camarines Sur at PDEA regional office sa overall supervision ni Atty. Gil Pabilona ang mag-asawang target ng operasyon. Nang iabot ng mga suspek ang biniling isang sachet ng shabu ay mabilis silang dinakma ng mga operatiba. Nakuha sa mga suspek ang ilang malala­king plastic sachet ng shabu na tumitimbang lahat ng 60-gramo at may street value na mahigit P500,000, at drug paraphernalia.","Kalaboso ang mag-asawa na nagsisilbi umanong maintainer ng isang drug den at supplier ng droga sa mga mangingisdang adik at tulak habang arestado ang kanilang dalawang bisita sa ginawang buy-bust operation ng mga ahente ng Philippine Drug Enforcement Agency (PDEA) sa Zone-1, Brgy. Sabang ng bayang ito kahapon ng madaling araw.","April 27, 2022  12:00am",https://www.philstar.com/pilipino-star-ngayon/probinsiya/2022/04/27/2177076/mag-asawang-drug-den-maintainer-2-pa-timbog
"Suspek sa pagpatay sa 3 miyembro ng pamilya sa Pangasinan, naaresto","Nadakip na ng mga awtoridad ang suspek sa pagpatay sa tatlong miyembro ng pamilya sa Barangay Lagasit, dito kamakalawa. Sa ulat ng Police Provincial Office, nadakip nitong Abril 23 ang suspek na Dexter Lichauco, 24-anyos, jobless, close relative ng mga biktima na nakilalang si Crystalin Ogaco, 36; Ashley Morante, 10, at Jacob Morante, 6, pawang mga residente ng naturang barangay. Bago ang krimen, pinagbabato ng suspek ang bahay ng biktimang si Lichauco na nakunan ng CCTV camera na naka­kabit sa nasabing tirahan. Tinangka ng suspek na kunin ang CCTV foo­tage na ebidensya ng pangha-harass nito pero nabigo umano siya na naging dahilan upang lalong magalit kaya pinagsasaksak ang mga biktima. Pinapurihan naman ni Col. Richmond Tadina, Pangasinan Police director, ang kanyang mga tauhan sa kanilang agarang pagkakaaresto sa suspek upang ma­bigyan ng hustisya ang pagkamatay ng mga biktima. Ang mga criminal offenders aniya ay walang puwang sa kanilang lalawigan,","Nadakip na ng mga awtoridad ang suspek sa pagpatay sa tatlong miyembro ng pamilya sa Barangay Lagasit, dito kamakalawa.","April 25, 2022  12:00am",https://www.philstar.com/pilipino-star-ngayon/probinsiya/2022/04/25/2176523/suspek-sa-pagpatay-sa-3-miyembro-ng-pamilya-sa-pangasinan-naaresto
"Supporters ng 2 mayoral candidate sa Los Baños, Laguna naggirian","Nagulantang ang mga residente sa Barangay Bambang sa ba­yan ng Los Baños matapos na sumiklab ang tensyon nang magkaengkuwentro ang dalawang grupo ng mga tagasuporta ng dalawang magkalabang mayoralty candidates sa lalawigang ito, kahapon. Ayon sa ulat ng pulisya, patungo ang mga supporters ni mayoralty aspirant Anthony “Tonton” Genuino sa isang covered court na nasa ilalim ng pagbabantay ng Department of ­Education (DepEd) para magsagawa ng “caucus meeting” nang harangin ng mga tagasuporta ni mayoralty candidate Rodel Pabalate, pinsan ng namayapang dating Mayor Luis Perez. Ayon kay Miraflor “Mai-Mai” Tado, tagapagsalita ni Genuino, sa kabila na mayroon silang permit mula sa local government unit (LGU) at pinapayagan sila ng District Supervisor na magamit ang venue, binu-bully umano ng mga supporters ni Pabalate pinipigilan silang makapasok sa covered court upang mag-set-up ng mga equipment habang pinipigil ang iba nilang staff. Iginiit ni Tado na ang assembly ng mga supporters ni Pabalate ay illegal at walang permit mula sa concerned government authority. Binigyang diin naman ng “Pabalate-Perez team” sa pangunguna umano ng isang Brgy. Chairwoman Arlyn Pabalate Delos Santos, kapatid ng nasabing kandidato sa pagka-mayor, kasama ang mga municipal candidates at kanilang legal counsel, na walang barangay permit at written approval ng District Supervisor na nakuha ang Genuino’s supporters, na nagbunsod sa kanilang pagtatalo sa usaping legal. Dahil sa umiinit na tensyon ng magkabilang partido, nag-deploy na ng 50 police personnel mula sa Regional Mobile Force Company at Augmentation forces ng Laguna Provincial Police Office kasama ang local police upang makontrol ang posibleng showdown at komprontasyon ng dalawang grupo ng mga supporters. Nadismaya naman si Congressional candidate Efraim Genuino sa pulisya dahil sa sinasabing “mishandling” sa nasabing sitwasyon. “Pabalate’s supporters accompanied by their candidates were conducted an illegal assembly, precisely, the intention was to distract the caucus and the motive was very clear, it is political motivated, instead to dispersed of the local police the illegal gathering, they allowed to block our path,” pahayag ni Genuino. Ang mga supporters ni Pabalate at Genuino ay nagpasyang umalis na lamang sa venue matapos magdesisyon ang grupo ni Pabalate na pinangunahan ni  Geniuno at ng local police na i-reschedule na lang ang nasabing caucus. Agad iniutos ni Calabarzon police director, Brig. General Antonio Yarra at Laguna police director, Col. Cecilio Ison kay Los Baños Chief of Police, Lt. Col. Constancio Malaluan Jr. na tiyakin ang peaceful negotiation sa dalawang grupo, at mapanatili na maayos at ligtas ang mga residente sa standoff situation. “We are currently evaluating and assessed the situation if we recommend the Los Baños will be under areas of concern or hotspot,” pahayag ni Ison.","Nagulantang ang mga residente sa Barangay Bambang sa ba­yan ng Los Baños matapos na sumiklab ang tensyon nang magkaengkuwentro ang dalawang grupo ng mga tagasuporta ng dalawang magkalabang mayoralty candidates sa lalawigang ito, kahapon.","April 25, 2022  12:00am",https://www.philstar.com/pilipino-star-ngayon/probinsiya/2022/04/25/2176525/supporters-ng-2-mayoral-candidate-sa-los-baos-laguna-naggirian
"Batang babae, patay sa family outing","Patay ang isang 7-anyos na batang babae matapos malunod sa ilog habang kasagsagan ng kanilang fa­mily outing, dito, ka­makalawa. Kinilala ng Mabini Police ang nasawing bata na si Regina Sabaiton, Grade 1 pupil at residente ng Tumana, Marikina City. Sa ulat ng pulisya, habang nagtatampisaw ang biktima kasama ang dalawa pang bata sa Balincaguing River sa Barangay De Guzman nang mapagawi sa malalim na bahagi at malunod. Agad namang tumulong ang mga concerned citizen sa lugar at sinisid ang naturang biktima. Matapos maiahon sa tubig, agad isinugod ang bata sa Western Pangasinan District Hospital sa Alaminos City pero idineklarang dead-on-arrival ng isang sumuring doktor.","Patay ang isang 7-anyos na batang babae matapos malunod sa ilog habang kasagsagan ng kanilang fa­mily outing, dito, ka­makalawa.","April 25, 2022  12:00am",https://www.philstar.com/pilipino-star-ngayon/probinsiya/2022/04/25/2176522/batang-babae-patay-sa-family-outing
Bulkang Taal bahagyang kumalma pero alert level 2 pa rin – Phivolcs,"Nananatiling nasa alert level 2 ang Bulkang Taal sa Batangas bagama’t hindi nagkakaroon ng volcanic earthquake sa nakalipas na 24 oras. Sa kabila nito, ayon sa Taal Volcano Network ng Philippine Institute of Volcanology and Seismology (Phivolcs), patuloy naman ang low-level background tremor sa bulkan na naitala simula noong nagdaang Abril 22. Ayon sa Phivolcs, may naganap na pagsingaw sa lawa ng Main Crater  ng bulkan na lumikha ng plume na may taas na  900 metro  ang layo  na napadpad sa timog-kanluran. Umaabot naman sa 6,391 tonelada ng asupre ang nailuwa ng bulkan. Sa ilalim ng Alert Level 2, nakakaranas ang bulkan ng steam-driven o phreatic na pagputok, volcanic earthquake, bahagyang pag-abo at mapanganib na ipon o pagbuga ng volcanic gas ay maaaring biglang maganap at manalasa sa paligid ng Taal volcano island (TVI)  at karatig na mga dalampasigan. Muling pinaalala ng Phivolcs ang pagbabawal na pagpasok ng sino man sa TVI, na siyang Permanent Danger Zone o PDZ ng Bulkang Taal. Bawal din ang magpalipad ng mga sasakyang panghimpapawid sa lugar upang makaiwas sa epektong dulot ng posibleng pagputok ng bulkan at ash falls.",Nananatiling nasa alert level 2 ang Bulkang Taal sa Batangas bagama’t hindi nagkakaroon ng volcanic earthquake sa nakalipas na 24 oras.,"April 24, 2022  12:00am",https://www.philstar.com/pilipino-star-ngayon/probinsiya/2022/04/24/2176334/bulkang-taal-bahagyang-kumalma-pero-alert-level-2-pa-rin-phivolcs
"Suspek sa pagpatay sa mag-asawa sa Batangas, timbog sa ‘gun ban’","Bumagsak na sa kamay ng mga awtoridad ang panguna­hing suspek sa pagpatay sa isang mag-asawa sa Batangas matapos na matiyempuhan sa pag­labag sa Comelec “gun ban” sa Pinamalayan, Oriental Mindoro. Ayon kay Brig. General Sidney Hernia, Mimaropa (Mindoro, Marinduque, Romblon and Palawan) police director, ang suspek na si Lauro Vergara Jr. 42, ay inaresto ng pinagsanib na operatiba ng Calabarzon-Intelligence at Oriental Mindoro Police dahil sa pagdadala ng hindi lisensyadong kalibre 45 na baril sa Brgy. Sto. Niño ng nasabing bayan noong Huwebes. Sinabi naman ni Col. Renante Cabico, Oriental Mindoro Police director na si Vergara ang itinuturong pangunahing suspek sa pagbaril at pagpatay sa mga biktimang sina Ronnie De Torres, 52, at misis niyang si Marilou, 50, sa Mataas na Kahoy, Batangas noong Marso 26, 2022. Bukod sa nasabing baril, nakunan din ang suspek ng iba’t ibang bala, dalawang cellular phone, isang itim na sling bag, at iba pang mga para­phernalia.","Bumagsak na sa kamay ng mga awtoridad ang panguna­hing suspek sa pagpatay sa isang mag-asawa sa Batangas matapos na matiyempuhan sa pag­labag sa Comelec “gun ban” sa Pinamalayan, Oriental Mindoro.","April 24, 2022  12:00am",https://www.philstar.com/pilipino-star-ngayon/probinsiya/2022/04/24/2176324/suspek-sa-pagpatay-sa-mag-asawa-sa-batangas-timbog-sa-gun-ban
Dayong ‘tulak’ huli sa P1.02 milyong shabu,"Timbog ang isang dayong ‘tulak’ umano ng droga makaraang mahulihan ng mahigit sa isang milyon pisong hinihinalang shabu sa isinagawang drug buy-bust operation sa Barangay Bantug Bulalo, kahapon ng umaga. Kinilala ni P/Lt. Col. Carl Omar Fiel, hepe ng pulisya rito, ang suspek na si Arnold Palacio, 40-anyos, tubong Cabanatuan City at ngayon ay naninirahan sa bayan ng Baler sa Aurora. Nahuli ang suspek sa buy-bust operation na inilatag ng drug enforcement team ng pulisya rito sa pakikipagkoordinasyon sa Philippine Drug Enforcement Agency-Regional Office 3 (PDEA-RO3), dakong alas-5:57 ng umaga nitong Biyernes. Nasamsam sa suspek ang may 22 plastic sachet ng umano’y shabu na may timbang na 150 gramo na sa pagtaya ng Dangerous Drugs Board ito ay nagkakahalaga ng P1,020,000. Ayon kay Fiel, bago mag-Holy Week, nagsumbong sa kanilang tanggapan ang ilang residente na may magaganap na transaksyon ng droga na sangkot ang suspek kaya isang linggo siyang minonitor hanggang sa matiyempuhan at maaresto.","Timbog ang isang dayong ‘tulak’ umano ng droga makaraang mahulihan ng mahigit sa isang milyon pisong hinihinalang shabu sa isinagawang drug buy-bust operation sa Barangay Bantug Bulalo, kahapon ng umaga.","April 23, 2022  12:00am",https://www.philstar.com/pilipino-star-ngayon/probinsiya/2022/04/23/2176160/dayong-tulak-huli-sa-p102-milyong-shabu
Gasoline boy todas sa ambush,"Bulagta ang isang gasoline boy matapos na pagbabarilin ng nakaabang na hindi nakilalang gunman sa madilim na bahagi ng kalsada ng Sitio Barobo, Brgy. Sugcad ng bayang ito kamakalawa ng gabi. Napuruhan ng punglo sa katawan at agad nasawi ang biktimang si Jay Ar Santac, 23-anyos ng Brgy. Sta. Cruz, Polangui, Albay. Sa ulat, dakong alas-9 ng gabi habang pauwi na si Santac lulan ng motorsiklo galing trabaho nang biglang sumulpot sa kanyang daraanan ang suspek at walang kaabog-abog na pinagbabaril. Duguang bumulagta ang biktima sa kalsada habang agad na tumakas ang suspek na naglaho sa dilim. Narekober sa lugar ang basyo ng bala ng kalibre 45 na baril. Patuloy na iniimbestigahan ng mga pulis ang motibo sa pamamaslang at pagkakakilanlan ng gunman.","Bulagta ang isang gasoline boy matapos na pagbabarilin ng nakaabang na hindi nakilalang gunman sa madilim na bahagi ng kalsada ng Sitio Barobo, Brgy. Sugcad ng bayang ito kamakalawa ng gabi.","April 24, 2022  12:00am",https://www.philstar.com/pilipino-star-ngayon/probinsiya/2022/04/24/2176330/gasoline-boy-todas-sa-ambush
"Recto, umatras sa pagtakbo sa pagka-governor sa Batangas","Dalawang linggo bago ang nalalapit na halalan sa Mayo 9, umatras sa kanyang pagtakbo sa pagka-gobernador ng lalawigang ito si Richard “Ricky” Recto, ang nakatatandang kapatid ni Senator Ralph Recto at bayaw naman ni 6th District Rep. Vilma Santos-Recto. Personal na nagsadya si Ricky sa tanggapan ng Commission on Elections (COMELEC)-Batangas pasado alas-4 ng hapon si Recto nitong Biyernes para magsumite ng notarized “statement of withdrawal” sa kanyang kandidatura. Ang nakababatang Recto, isang independenr candidate ay makakalaban sana sa pagka-gobernador sina incumbent Batangas Gov. Hermilando Mandanas (PDP-Laban), dating Padre Garcia Mayor Prudencio “Dacio” Gutierrez (NPC) at Praxedes Bustamante (Independent). “Yes I did (withdraw). Nowadays sa panahong ito dahil digital na ang halalan maaga nagpa-file ang lahat. ‘Di naman makakasama, hindi naman ilegal so minarapat kong mag-file and I obviously have my own intentions for doing so and we’re good, ok na ako so it’s time to pull out,” pagkumpirma ni Ricky Recto sa isang panayam. Wala pang malinaw na paliwanag si Ricky sa talagang dahilan ng pag-atras nito.","Dalawang linggo bago ang nalalapit na halalan sa Mayo 9, umatras sa kanyang pagtakbo sa pagka-gobernador ng lalawigang ito si Richard “Ricky” Recto, ang nakatatandang kapatid ni Senator Ralph Recto at bayaw naman ni 6th District Rep. Vilma Santos-Recto.","April 24, 2022  12:00am",https://www.philstar.com/pilipino-star-ngayon/probinsiya/2022/04/24/2176327/recto-umatras-sa-pagtakbo-sa-pagka-governor-sa-batangas
"3 persons of interest sa gun attack kay Ka Leody, tinukoy ng PNP","Inihayag kahapon ng Philippine National Police (PNP) na mayroon na silang tatlong “persons of interest” sa pamamaril sa campaign sortie ni presidential candidate Leody de Guzman noong Martes sa Quezon, Bukidnon. Ayon kay PNP spokesperson Police Colonel Jean Fajardo, hinihintay na lamang nila ang mga witness upang pormal na makapagbigay ng testimonya sa pulisya. Nabatid na nagtungo sa lugar ng insidente ang forensics team kung saan nangyari ang pamamaril habang nakikipagpulong si De Guzman sa Manobo-Pulangiyon leaders sa Bukidnon hinggil sa isyu ng land grabbing. Nakaligtas si Ka Leody subalit lima sa kanyang kasamahan ang nasu­gatan. Itinuturo ni Ka Leody na perpetrator ang security staff ni Quezon Mayor Pablo Lorenzo III na mariin namang itinanggi ng huli. Sinabi pa ni Fajardo na kinumpiska na ang mga baril ng mga security personnel kabilang ang 8-shotguns, dalawang 9mm pistols, at isang .38 caliber. Sasailalim ang mga baril sa gun powder residue examination upang malaman kung naiputok ang mga ito.","Inihayag kahapon ng Philippine National Police (PNP) na mayroon na silang tatlong “persons of interest” sa pamamaril sa campaign sortie ni presidential candidate Leody de Guzman noong Martes sa Quezon, Bukidnon.","April 23, 2022  12:00am",https://www.philstar.com/pilipino-star-ngayon/probinsiya/2022/04/23/2176161/3-persons-interest-sa-gun-attack-kay-ka-leody-tinukoy-ng-pnp
63 organisasyon ng United Bulacan todo-suporta sa BBM-Duterte tandem,"Todo-suporta ang ibibigay ng 63 organi­sasyon na miyembro ng United Bulacan for BBM-Sara Solidarity (UB Solidarity) kina Bongbong Marcos at Inday Sara Duterte sa halalan sa Mayo 9. Sa isang press statement, sinabi ng UB Solidarity na boung-puso nilang ipagkakatiwala kina Bongbong at Sara ang kanilang mga pa­ngarap para sa isang transparent, spiritual at morally responsible na pamahalaan sa susunod na anim na taon. Sinabi ng UB Solidarity na mayroon silang mga chapter at miyembro sa lahat ng 21 bayan at tatlong siyudad na bumubuo ng Bulacan. Nagpahayag din ng suporta ang UB Solidarity para sa kandidatura nina Wilhelmino Sy Alvarado para governor at JonJon Mendoza para vice-governor ng naturang lalawigan. Kumpiyansa silang makapagbibigay ng mahigit isang milyong boto para sa BBM-Sara UniTeam at kina Alvarado at Mendoza. Kabilang sa mga organisasyon ay ang Partido Federal ng Pilipinas, Bulacan chapter; BBM-Sara Bulacan United; BBM-Sara Uniteam Bulacan; BBM-Angels 2022; BBM-SOG 2016; Silent Movers of Uniteam; BBM-Sara Uniteam San Vicente; BBM-Sara Solid Volunteers of San Rafael; BBM-Sara Bulacan Movement; BBM Youth Movement Bulacan Chapter; Catholics for BBM; Marcos-Sara Duterte Alliance; Marcos Pa Rin Movement Pilipinas; KIlusan ng Bagong Lipunan-Bulacan; Samahang Tsuper at Operator Para Kina BBM-Sara; Samahan ng mga Magsasaka Para Kina BBM-Sara; Kababaihang Nagkakaisa Para Kina BBM-Sara; T.O.D.A. Bulacan for Uniteam; Bulacan BBM Movement-Norzagaray, Peace Advocates Support Group Bulacan at ang Solid BBM-Sara Hiyas ng Panasahan Association.",Todo-suporta ang ibibigay ng 63 organi­sasyon na miyembro ng United Bulacan for BBM-Sara Solidarity (UB Solidarity) kina Bongbong Marcos at Inday Sara Duterte sa halalan sa Mayo 9.,"April 24, 2022  12:00am",https://www.philstar.com/pilipino-star-ngayon/probinsiya/2022/04/24/2176319/63-organisasyon-ng-united-bulacan-todo-suporta-sa-bbm-duterte-tandem
Pampasaherong bus binomba: 4 sugatan!,"Apat katao kabilang ang isang menor-de-edad ang sugatan matapos sumabog ang bomba na itinanim ng ‘di kilalang suspek sa loob ng isang pampasaherong bus habang bumabagtas sa Barangay Making, dito, kahapon ng umaga.  Kinilala ng Parang Police ang mga biktima na sina Feycel Panario Culanag, 40; Expedito Bucay, 45; Benjamin Macacua Wahab, 32, at ang 17-anyos na si John Paul Capuo na pawang ginagamot na sa ospital. Ayon kay Col. Jibin Bongcayao, Maguinda­nao Provincial Police director, ang pinasabog na bus ay pag-aari ng Rural Tours Bus Company na nag-o-operate sa rutang Dipolog-Pagadian-Cotabato-General Santos. Sinabi ni Bongcayao na inaalam na ng mga police probers sa pa­ngunguna ni Lt. Col. Joseph Macatangay ang uri ng bomba na ginamit sa pag-atake sa bus. May naglagay aniya ng eksplosibo sa ilalim ng upuan ng bus. Sumambulat umano ang bomba habang nagmamaniobra ang driver sa stretch ng Cotabato-Pagadian Highway sa Barangay Making. Sa inisyal na teorya ng pulisya, ang bomba na iniwan sa bus ay binuo na may blasting contraption na maaaring pasabugin mula sa distansya gamit ang isang mobile phone. Kumbinsido naman ang mga lokal na opis­yales at intelligence officials ng Philippine Army na ang “extortion activities” ng mga terorista o rebelde ang nasa likod ng pag-atake, upang mapuwersa ang may-ari ng bus company na magbigay ng “protection money”.","Apat katao kabilang ang isang menor-de-edad ang sugatan matapos sumabog ang bomba na itinanim ng ‘di kilalang suspek sa loob ng isang pampasaherong bus habang bumabagtas sa Barangay Making, dito, kahapon ng umaga.","April 25, 2022  12:00am",https://www.philstar.com/pilipino-star-ngayon/probinsiya/2022/04/25/2176524/pampasaherong-bus-binomba-4-sugatan
"Miracle kid sa ref, survivors ni ‘Agaton’ binisita ni Duterte","Binisita ni Lakas-CMD vice presidential aspirant at Davao City Mayor Sara Duterte ang tinaguriang “kid in refrigerator” at iba pang survivors sa landslide sa Leyte dulot ng bagyong Agaton noong Semana Santa. Ang 11-anyos na si CJ Jasme na milagrong nakaligtas sa landslide matapos na magtago sa loob ng kanilang refrigerator ay naka-confine at nagpapagaling sa Immaculate Concepcion Hospital sa Baybay City, Leyte. Ang lungsod ng Baybay ang pinakamatinding napinsala sa landslide kung saan ang mga magulang ni Jasme ay kabilang sa mga nasawi. Bukod sa batang si CJ na pinayuhan nitong lumaban sa buhay, binisita rin ng presidential daughter ang 36 pang survivors na naka-confine sa nasabing pagamutan. Si Sara ay sinamahan nina House Majority Leader at Leyte 1st District Rep. Martin Romualdez ng Lakas-CMD, Davao Occidental Gov. Claude Bautista ng Hugpong ng Pagbabago (HNP) na una nang nagsagawa ng aerial inspection sa mga sinalanta ng bagyo . Pinasalamatan naman nina Baybay City Mayor Jose Carlos Cari, Mahaplag Mayor Daisy Lleve at Abuyog Mayor Lemuel Treya si Inday Sara sa pagdamay nito sa kanilang mga cons­tituents na sinalanta ng kalamidad.",Binisita ni Lakas-CMD vice presidential aspirant at Davao City Mayor Sara Duterte ang tinaguriang “kid in refrigerator” at iba pang survivors sa landslide sa Leyte dulot ng bagyong Agaton noong Semana Santa.,"April 24, 2022  12:00am",https://www.philstar.com/pilipino-star-ngayon/probinsiya/2022/04/24/2176321/miracle-kid-sa-ref-survivors-ni-agaton-binisita-ni-duterte
BBM nag-top sa 40 lalawigan sa ‘Kalye Survey’,"Bumandera si Partido Federal ng Pilipinas (PFP) presidential candidate Ferdinand “Bongbong” Marcos Jr., sa 40 na lalawigan sa bansa, ayon sa lumabas na resulta ng “Kalye Survey” na isinagawa ng mga respetadong polling firms. Base sa Kalye Survey na inilabas ng SPLAT Communications, nakakuha si Marcos ng majority o top preference shares sa 40 lalawigan mula sa 45 na sinurvey na probinsya. Isinagawa ang Kalye Survey hanggang Abril 20 sa 51 na lalawigan na may 150,063 na respondents ngunit hinihintay pa ng SPLAT ang datos na magmumula sa Antique, Basilan, Batanes, Camiguin, Dinagat Islands, at Guimaras. Sa kabuuang survey, tatlong bahagi ang inilabas ng SPLAT kung saan sa unang episode ay nanguna si Marcos sa 13 na lalawigan na kinabibilangan ng Agusan del Sur, Agusan del Norte, Aklan, Aurora, Abra, Apayao, Bataan, Bulacan, Batangas, Bohol, Bukidnon, Biliran, at Benguet. Gayunman, sa lalawigan ng Albay ay puma­ngalawa lamang si Marcos sa pinakamalapit nitong katunggali na si Vice Pre­sident Leni Robredo. Ang Bicol Region ay balwarte ni Robredo. Ayon sa SPLAT, si Marcos muli ang nakakuha ng majority o top preference votes nang manguna ito sa 9 na lalawigan mula sa 13 na probinsya. Nakakuha siya ng pinakamataas na preference shares sa Cagayan na 96%, may 41 % sa Capiz, Cavite, 61 %; Cebu, 48 %; Cotabato, 55 %; Davao Del Oro, 48 %; Davao Del Norte, 69 %; Davao Del Sur, 66 % at Davao Oriental, 55 %. Samantala, nangako ang mga gobernador, mayors o local chief exe­cutives (LCEs) at mga tradisyunal na lider sa Bangsamoro Autonomous Region in Muslim Mindanao (BARMM) na titiyakin nila ang “landslide victory” ni Marcos at running mate nitong si Davao City Mayor Sara Duterte sa May 9. Na­ngako rin sila na kanilang poprotektahan ang boto ng dalawa at hindi sila papayag na madaya sa BARMM Region. Sa isang simpleng programa nitong Biyernes ng gabi sa Manila Hotel, lumagda ang mga opisyal ng BARMM ng isang “oath of commitment” para ipakita ang kanilang solidong suporta kina Marcos at Duterte.","Bumandera si Partido Federal ng Pilipinas (PFP) presidential candidate Ferdinand “Bongbong” Marcos Jr., sa 40 na lalawigan sa bansa, ayon sa lumabas na resulta ng “Kalye Survey” na isinagawa ng mga respetadong polling firms.","April 24, 2022  12:00am",https://www.philstar.com/pilipino-star-ngayon/probinsiya/2022/04/24/2176320/bbm-nag-top-sa-40-lalawigan-sa-kalye-survey
Buy-bust nauwi sa shootout: Pulis at ‘tulak’ utas!,"Patay ang isang pulis matapos mabaril ng drug suspect habang isinasagawa ang buy-bust operation ng pulisya sa bayan ng Tanza, dito, kahapon ng umaga. Patay matapos magtamo ng tama ng bala sa dibdib si P/Cpl. John Paul Digma, nakatalaga sa Tanza Police Intelligence Unit. Napatay rin ang suspek na target ng buy-bust na nakilalang si Jay Alang Ilang, nasa hustong gulang, kilalang tulak sa nasabing lugar. Sa nakalap na ulat mula kina P/Staff Sgt. Francis Mark Cortez at P/Staff Sgt. Emerson De Ocampo ng Tanza Police, isang buy-bust operation ang ikinasa ng Intelligence operatives dakong alas-9:50 ng umaga sa Brgy. Biga, Tanza. Habang isinasagawa ang buy-bust, nakatunog umano ang suspek na pulis ang kanyang ka-deal kung kaya’t agad na nagtatakbo habang pinapaputukan nito ang mga pulis. Minalas si Digma na masapol ng bala sa dibdib na tumagos sa kanyang puso sanhi ng kanyang agarang ikinasawi. Gumanti naman ng putok ang mga kasamahan ni Digma kaya bumulagta at napatay sa engkuwentro ang suspek.","Patay ang isang pulis matapos mabaril ng drug suspect habang isinasagawa ang buy-bust operation ng pulisya sa bayan ng Tanza, dito, kahapon ng umaga.","April 25, 2022  12:00am",https://www.philstar.com/pilipino-star-ngayon/probinsiya/2022/04/25/2176527/buy-bust-nauwi-sa-shootout-pulis-tulak-utas
"NPA attack sa Negros Oriental nasilat, 2 utas!","Napigilan ng tropa ng militar ang planong pag-atake ng mga rebeldeng New People’s Army (NPA) matapos silang magkaengkuwentro na ikinasawi ng dalawang rebelde sa Brgy. Sandayao, Guihulngan City, Negros Oriental kamakalawa. Ayon kay Capt. Kim Apitong, officer-in-charge ng 3rd Infantry Division (ID)-Public Affairs Office ng Philippine Army, nakatanggap sila ng intelligence report sa planong pag-atake ng NPA kaya umalerto ang mga sundalo. Bandang alas-6:15 ng umaga nang magsagawa ng security ope­ration ang tropa ng 62nd Infantry Division (ID) sa nasabing lugar. Gayunman, nagpanagpo rito ang mga sundalo at tinatayang 15 rebelde na nauwi sa bakbakan na tumagal ng ilang minuto hanggang sa magsiatras ang mga kalaban na naghiwa-hiwalay ng direksiyon bitbit ang da­lawang nasawi na kasamahan. Ayon sa opisyal, dakong alas-4:05 ng hapon habang ginagalugad ng mga sundalo ang encounter site ay kanilang narekober ang isang R4 rifle, isang KG9 na may magazine at 5 rounds ng bala, isang magazine na may pitong bala, dala­wang cooking pots na may lamang sinaing na bigas, bandila ng NPA at mga personal na kagamitan.","Napigilan ng tropa ng militar ang planong pag-atake ng mga rebeldeng New People’s Army (NPA) matapos silang magkaengkuwentro na ikinasawi ng dalawang rebelde sa Brgy. Sandayao, Guihulngan City, Negros Oriental kamakalawa.","April 24, 2022  12:00am",https://www.philstar.com/pilipino-star-ngayon/probinsiya/2022/04/24/2176325/npa-attack-sa-negros-oriental-nasilat-2-utas
"FX swak sa bangin: 6 estudyante patay, 2 sugatan","Anim na high school students ang kumpirmadong patay habang dalawa pa ang sugatan matapos mahulog ang kanilang sinasakyang multicab van-type na Tamaraw FX sa tinata­yang 100-metrong lalim na bangin sa Sitio Bunga, Catengan, Besao, Mountain Pro­vince nitong Huwebes ng madaling-araw. Kinilala ng pulisya ang mga nasawi na sina Dalog Kawi Mangallay, 19-anyos, nagsilbing driver ng Tamaraw FX, residente ng Brgy. Bab-asig, Quirino, Ilocos Sur; Lip-aw Aligan, 15-anyos ng Brgy. Bab-asig; Rhema Sumingwa, 18, ng Catengan, Besao; Merly Docyogen, 17, ng nasabi ring bayan ng Catengan; Hazel Solang, 19, at Lendel Kieth Alfonso,19; kapwa residente ng Ba­b-a­sig, Quirino, Ilocos Sur. Ang anim na estud­yante ay pawang dead-on-the-spot sa insidente. Nang maiahon ng mga rumespondeng rescuers sa matarik na ba­ngin, agad isinugod sa ospital ang mga sugatan na sina Lander Maticyeng, 17-anyos, at Novelyn Sagantiyoc, 18, pawang residente ng Patiacan, Quirino, Ilocos Sur. Ayon kay Besao Municipal Disaster Risk Reduction and Management Officer Engr. Mildred Piluden, nanggaling ang mga estud­yante sa isang gathering o pagtitipon sa Barangay Laylaya, Besao, Mountain Province at patungo sa Besao town proper nang maganap ang aksidente. Sa dagdag ulat ni Police Captain Marnie Abellanida, tagapagsalita ng Cordillera Police, tinatahak ng nasabing sasakyan ang Sitio Bunga sa Catengan nang bilga na lamang itong mahulog sa may100-metrong lalim na bangin. Hinihinalang nawalan ng kontrol sa manibela ang driver ng sasakyan dahil sa madulas na kalsada dulot ng mga pag-ulan hanggang sa tuluy-tuloy silang bumulusok sa bangin. Nagsasagawa pa ng imbestigasyon ang pulisya sa nasabing trahedya.",,"April 23, 2022  12:00am",https://www.philstar.com/pilipino-star-ngayon/probinsiya/2022/04/23/2176157/fx-swak-sa-bangin-6-estudyante-patay-2-sugatan
"‘Landslide win ng BBM-Duterte, tiyak na sa Laguna’ – Gov. Hernandez","Nakasisiguro na ng “landslide win” sa Laguna sina UniTeam tandem Partido Federal ng Pilipinas (PFP) presidential frontrunner Ferdinand “Bongbong “ Marcos Jr. at running mate nitong si Lakas-CMD vice presidential candidate Sara Duterte, para sa May 9 elections. Ito ang tiniyak ni Laguna Governor Ramil Hernandez matapos dumalo ang libu-libong supporters nina Marcos at Duterte mula sa iba’t ibang munisipalidad at lungsod ng lalawigan, sa UniTeam grand rally sa Biñan Football Field sa lungsod na ito nitong Huwebes ng gabi. Sa naturang grand rally, pormal na inendorso ni Laguna Gov. Ramil Hernandez si Marcos nang tawagin niya itong susunod na Presidente ng Pilipinas. Ang kandidatura ni Sara ay una nang inendorso ng gobernador. Ang Laguna na may kabuuang 2,045,687 rehistradong botante ay pang-apat na pinaka-vote rich na lalawigan sa buong bansa, kaya naman napakahalaga na makuha ng sinumang  tumatakbong pangulo, bise-presidente at senador ang suporta ng mga botante rito. “Buong pamunuan ng PDP-Laban kasama po ng iba pang mga partido na nandito ay nagkakaisa para po sa iisang layunin, si Governor Hernandez po bilang pangulo ng PDP-Laban Laguna, ang akin pong presidente at vice president ay BBM-Sara. Akin po ang karangalan na ipakilala sa inyo ang presidente nating lahat, President Ferdinand ‘Bongbong’ Marcos Jr.,” sabi ng gobernador. Si Hernandez, presi­dente ng Partido Demokratikong Pilipino-Lakas ng Bayan (PDP-Laban)-Laguna, ay laging kasama ni Marcos sa kanyang mga kampanya sa lalawigan ngunit nga­yon lang niya ito pormal na inendorso.","Nakasisiguro na ng “landslide win” sa Laguna sina UniTeam tandem Partido Federal ng Pilipinas (PFP) presidential frontrunner Ferdinand “Bongbong “ Marcos Jr. at running mate nitong si Lakas-CMD vice presidential candidate Sara Duterte, para sa May 9 elections.","April 23, 2022  12:00am",https://www.philstar.com/pilipino-star-ngayon/probinsiya/2022/04/23/2176156/landslide-win-ng-bbm-duterte-tiyak-na-sa-laguna-gov-hernandez
"Pinsala sa agrikultura ni ‘Agaton’, P2.8 bilyon na","Umabot na kahapon sa P2.8 bilyon ang halagang pinsala ng bagyong Agaton sa agrikultura. Sa huling ulat ng Department of Agriculture (DA), ang naturang ha­la­ga ng pinsala sa agrikultura ay sumasakop sa total volume loss na 89,093 metric tons (MT) ng mga pananim at may kabuuang 64,525 na magsasaka at mangingisda ang naapektuhan. Naitala na may kabuuang 31,645 ektarya ng lupang sakahan ang napinsala ng bagyong Agaton. Ayon sa DA, ang mga palayan ang higit na napinsala ng bagyo na may kabuuang vo­lume loss na 73,484 MT o may halagang P1.3 bilyon, sinundan ng high-value crops lalo na ng mga gulay, cacao, prutas at  logging na may volume loss na 13,573 MT at may halagang  P296.7 milyon. Nasira rin ang mga maisan na may 2,036 MT volume loss at may halagang P53.6 milyon. May kabuuan namang 78,732 piraso ng livestock at poultry lalo na ng mga manok, baboy, kalabaw, gansa, kam­bing, kabayo at turkey ang nangamatay sa bagyo na may volume loss na P40.9 milyon.",Umabot na kahapon sa P2.8 bilyon ang halagang pinsala ng bagyong Agaton sa agrikultura.,"April 23, 2022  12:00am",https://www.philstar.com/pilipino-star-ngayon/probinsiya/2022/04/23/2176159/pinsala-sa-agrikultura-ni-agaton-p28-bilyon-na
"Mag-asawa dedo, anak sugatan sa road mishap sa Tagaytay","Patay ang mag-asawa habang su­gatan ang kanilang anak na dalagita makaraang mawalan ng giya ang sinasakyang Tamaraw FX at dalawang beses na sumalpok sa mga barriers bago tumumbok sa nakaparadang van sa kahabaan ng Emilio Aguinaldo Highway, Brgy. Silang Crossing East, Tagaytay City, kamakalawa ng gabi. Dead-on-the-spot ang mga biktimang sina Joseph Ramos Estrella, 33-anyos, driver ng Tamaraw Fx at misis nitong si Verna, 35; habang inoobserbahan sa ospital ang anak nilang si Zaimin; pawang residente ng Brgy. Santo Niño 2, Dasmariñas City, Cavite. Sa imbestigasyon ni P/Staff Sgt. Joseph Ryan Bascugin, alas-11:20 habang binabagtas ng mga biktima ang kahabaan ng Emilio Aguinaldo Highway lulan ng Toyota Tamaraw FX (TPW-719) na si Joseph at may ka­bi­lisan sila ng takbo nang biglang mawalan ng control sa manibela ang nasabing mister. Dahil dito, mabilis na nagpa-ekis-ekis ang saksakyan hanggang sa makabig ng driver patungo sa kabilang lane ng kalsada at sinagasaan ang mga plastic at concrete barrier bago rumampa sa konkretong pathway. Nagdire-diretso pa itong sumalpok sa nakaparadang Toyota Hi-ace Commuter Van (NFT-9070) na minamaneho ni Rodjim Jan Platon, 24 anyos, ng Naval Station Fort Bonifacio Taguig City. Sa tindi ng pagkakasalpok, wasak na wasak ang sasakyan at patay agad ang mag-asawa na magkatabi sa driver’s seat.","Patay ang mag-asawa habang su­gatan ang kanilang anak na dalagita makaraang mawalan ng giya ang sinasakyang Tamaraw FX at dalawang beses na sumalpok sa mga barriers bago tumumbok sa nakaparadang van sa kahabaan ng Emilio Aguinaldo Highway, Brgy. Silang Crossing East, Tagaytay City, kamakalawa ng gabi.","April 23, 2022  12:00am",https://www.philstar.com/pilipino-star-ngayon/probinsiya/2022/04/23/2176155/mag-asawa-dedo-anak-sugatan-sa-road-mishap-sa-tagaytay
"Binata inatado ng saksak ng tatlong mag-utol, dedbol","Isang 23-anyos na binata ang nasawi habang isa ang sugatan matapos pagsasaksakin ng tatlong magkakapatid na kanilang kainuman sa Brgy.Gabawan ng bayang ito kamakalawa ng hapon. Napuruhan nang malalalim na saksak sa katawan ang biktimang si Angelo Satembre,residente ng naturang lugar habang isa namang nagngangalang Reynier ang sugatan. Tinutugis na ang tumakas na mga suspek na si Anthony Borromeo,31-anyos,Randy, 34 at Andre, 40. Sa ulat,nag-iinuman ang mga biktima at suspek nang magkaroon ng mainit na pagtatalo dahilan para magkasuntukan. Bumunot ng patalim ang isa sa magkakapatid at pinagsasaksak ang mga biktima.Mabilis na isinugod ang mga biktima sa pinakamalapit na pagamutan pero kalaunan ay nasawi habang nilalapatan ng lunas si Satembre.",Isang 23-anyos na binata ang nasawi habang isa ang sugatan matapos pagsasaksakin ng tatlong magkakapatid na kanilang kainuman sa Brgy.Gabawan ng bayang ito kamakalawa ng hapon.,"April 22, 2022  12:00am",https://www.philstar.com/pilipino-star-ngayon/probinsiya/2022/04/22/2175839/binata-inatado-ng-saksak-ng-tatlong-mag-utol-dedbol
‘Contract killer’ nadakip,"Isang  miyembro ng  gun-for-hire ring at high value target list ang naaresto sa isang buy-bust sting,Barangay Cuta Central, Batangas City. Ayon kay Col. Glicerio Cansilao, Batangas police director na si  Jessie Gumban, alias Bakol, 26, ay hindi lamang contract killer kundi supplier din ng illegal drugs at nasamsam dito ang mga walang lisensyang baril. Ang pagkaaresto suspek ay batay sa sumbong mga concerned citizens, kaya agad na isinagawa ang buy-bust. Nakumpiska rin kay Gumban ang nasa 13.5 gramo ng  shabu na nagkakahalaga ng P91,000.","Isang  miyembro ng  gun-for-hire ring at high value target list ang naaresto sa isang buy-bust sting,Barangay Cuta Central, Batangas City.","April 22, 2022  12:00am",https://www.philstar.com/pilipino-star-ngayon/probinsiya/2022/04/22/2175841/contract-killer-nadakip
"Kambal na seniors, nilamon ng dagat","Kapwa nasawi ang kambal na senior citizen matapos higupin ng malakas na alon habang naliligo sa dagat sa bayan ng San Fabian, Pangasinan. Kinilala ang mga namatay na sina Robaldo at Reynaldo Ocomen Garbo, kapwa 60-anyos, ng Barangay Sta. Ines, Manaoag, Pangasinan. Ayon sa mga kaanak ng mga biktima, bago ang insidente masa­yang nag-iinuman silang mag-anak kasama ang magkapatid at nalasing ang mga ito. Nagpasyang lumusong sa dagat ang kambal para maligo, subalit sa lakas ng alon ay hinigop ang mga ito. Nagtulong-tulong naman ang mag-anak na mahila sa tabing-dagat ang dalawa,subalit nawalan ng malay ang mga ito. Rumesponde ang mga kawani ng lokal na pamahalaan ng San Fabian at dinala sa Region I Medical Center ang mga biktima,subalit idineklara na rin patay ang mga ito.","Kapwa nasawi ang kambal na senior citizen matapos higupin ng malakas na alon habang naliligo sa dagat sa bayan ng San Fabian, Pangasinan.","April 22, 2022  12:00am",https://www.philstar.com/pilipino-star-ngayon/probinsiya/2022/04/22/2175843/kambal-na-seniors-nilamon-ng-dagat
"‘Killer’ ng FEU football player, natimbog","Kalaboso ang isang kasapi ng New People’s Army na isa sa itinuturong pumatay sa football varsity player ng Far Eastern University at pinsan nito noong nakaraang taon sa ginawang warrant of arrest operation ng mga tauhan ng Criminal Investigation and Detection Group sa Brgy. Bapor ng lunsod na ito kamakalawa ng hapon. Kinilala ang suspek na si Rolly Banoy Hermina, 51-anyos, magsasaka, aktibong kasapi ng Larangan 1, Kilusang Pamprobinsya 5, Bicol Regional Party Committee sa ilalim nang pamumuno ni Eddie Rosero, alyas “Ka Star.” Si Hermina ang isa sa pangunahing suspek na pumatay kay Kieth Absalon at sa pinsan nitong si Nolven nang pasabugan ang dalawa ng bomba at malapitang pagbabarilin habang nagbibisikleta noong Hunyo, 2021 sa Masbate City. Sa ulat, dakong ala-1 ng hapon sa bisa ng warrant of arrest na inilabas ng korte sa dalawang kasong paglabag sa republic act 9851 o crime against international humanitarian law,genocide and other crimes against humanity, 3-counts ng murder at attempted murder at sa tulong ng mga tauhan ng 2nd Infantry Battalion, Philippine Army, 96th Military Intelligence Company at Masbate Police Provincial Office ay sinalakay ng CIDG-Masbate Provincial Field Unit sa overall supervision ni regional officer Col. Reynante Panay ang bahay ng suspek. Hindi na pumalag at matiwasay na sumama na lamang sa mga arresting officers ang suspek na ngayon ay nasa kustodya na ng CIDG-Masbate.",Kalaboso ang isang kasapi ng New People’s Army na isa sa itinuturong pumatay sa football varsity player ng Far Eastern University at pinsan nito noong nakaraang taon sa ginawang warrant of arrest operation ng mga tauhan ng Criminal Investigation and Detection Group sa Brgy. Bapor ng lunsod na ito kamakalawa ng hapon.,"April 23, 2022  12:00am",https://www.philstar.com/pilipino-star-ngayon/probinsiya/2022/04/23/2176158/killer-ng-feu-football-player-natimbog
"Online forum sa tunay na nangyari sa martial law, idinaos","Nagsagawa ng online forum ang advocacy group na “Democracy Watch Philippines” upang igiit na nagkaroon ng mga pang-aabuso at pagsupil sa kalayaan sa pamamahayag sa kasagsagan ng batas militar noong 1972 taliwas sa naglalabasang “fake news” ngayon na ugat ng mga bangayan at diskusyon ng mga netizens sa social media. Sa ginanap na forum na “Curbing the Pandemic of Disinformation: What Really Happened During Martial Law” nitong Huwebes, ibinahagi ng iba’t ibang eksperto ang kanilang mga personal na karanasan sa isang madilim na yugto ng ating kasaysayan at sinabing ang mga kasamaan na ito ay muling lumitaw sa “ibang anyo” makalipas ang kalahating siglo, sa pamamagitan ng mga “pekeng balita”. “Walang katotohanan ang sinasabing walang ginawang pag-aresto, at walang napatay, at walang umaabuso sa kapangyarihan sa panahong ito,” sabi ni Diwa Guinigundo, dating deputy governor ng Bangko Sentral ng Pilipinas. Binanggit ni Guinigundo ang bilang ng Amnesty International na mayroong 72,000 inaresto, 34,000 pinahirapan, at 3,000 ang napatay. “Kahit ako ay inaresto,” sabi niya. Aniya, inangkin ng naghaharing pamilya ang pagmamay-ari ng mga utility at manufacturing conglomerates. Mariing itinanggi ni Guinigundo na ang mga taon ng diktadurang militar ay ang mga “ginintuang taon” ng kasaysayan ng ekonomiya ng Pilipinas. Sinabi naman ni Judge Raul Pangalangan, dating dean ng UP College of Law at dating judge ng International Criminal Court na may espesyal na lugar sa kasaysayan ang mga first-hand account ng mga nabuhay sa martial law experience.",Nagsagawa ng online forum ang advocacy group na “Democracy Watch Philippines” upang igiit na nagkaroon ng mga pang-aabuso at pagsupil sa kalayaan sa pamamahayag sa kasagsagan ng batas militar noong 1972 taliwas sa naglalabasang “fake news” ngayon na ugat ng mga bangayan at diskusyon ng mga netizens sa social media.,"April 23, 2022  12:00am",https://www.philstar.com/pilipino-star-ngayon/probinsiya/2022/04/23/2176154/online-forum-sa-tunay-na-nangyari-sa-martial-law-idinaos
"Davao, niyanig ng 6.1 magnitude na lindol","Niyanig ng malakas na lindol na may 6.1 magnitude  ang Davao Oriental kahapon ng alas-05:57 ng umaga. Ayon sa Philippine Institute of Volcanology and Seismology (Phivolcs) ang sentro ng lindol ay naitala sa 078 kilometro ng timog silangan ng Manay Davao Oriental. Umaabot naman sa 021 kilometro ang lalim ng lupa ng naturang lindol. Bunsod nito, naram­daman ang lakas ng lindol sa Intensity IV sa Manay, Davao Oriental at Intensity II sa  General Santos City; Tampakan, South Cotabato Ayon sa Phivolcs, may mga inaasahang aftershocks kaugnay ng naganap na lindol.",Niyanig ng malakas na lindol na may 6.1 magnitude  ang Davao Oriental kahapon ng alas-05:57 ng umaga.,"April 22, 2022  12:00am",https://www.philstar.com/pilipino-star-ngayon/probinsiya/2022/04/22/2175838/davao-niyanig-ng-61-magnitude-na-lindol
"Aklan LGUs, iisyuhan ng show cause order","Binalaan kahapon ni Department of the Interior and Local Government (DILG) Secretary Eduardo M. Año ang Provincial Government ng Aklan at munisipalidad ng Malay, Aklan na iisyuhan ng show cause order (SCO) dahil sa kapabayaan, kung mabibigo silang ipatupad ang tourist capacity limit sa Isla ng Boracay. Ang babala ay ginawa ni Año matapos ang mga dokumentadong paglabag sa carrying capacity ng isla para sa mga turista noong Mahal na Araw. Hinimok din niya ang mga opisyal ng Aklan Provincial Government at ng munisipalidad ng Malay, Aklan, na siyang may direktang otoridad sa naturang world-famous tourist destination, na paigtingin ang kanilang pagsusumikap at istriktong obserbahan ang daily threshold na 19,215 para sa mga turista, na siyang itinatakda ng Boracay Inter-Agency Task Force (BIATF), upang matiyak ang ecological sustainabi­lity ng Boracay. Binigyang-diin ng DILG chief na ang pagkabigong tumalima sa rekomendadong daily threshold ay maaa­ring magdulot ng environmental risks at magresulta upang mabalewala ang na­ging accomplishments ng pamahalaan nang isailalim nito sa rehabilitasyon ang isla. Sa isang liham na ipinadala ni Department of Tourism (DOT) Secretary Bernadette Romulo-Puyat kay Año, sinabi ng kalihim na ang Boracay Island tourist arrivals mula Huwebes Santo (Abril 14) ay umabot ng 21,252 at 22,519 naman noong Biyernes Santo (Abril 15), na lampas sa limit ng isla.",,"April 22, 2022  12:00am",https://www.philstar.com/pilipino-star-ngayon/probinsiya/2022/04/22/2175836/aklan-lgus-iisyuhan-ng-show-cause-order
3-anyos minolestiya ng matandang kapitbahay,"Inaresto ng mga otoridad ang isang 52-anyos contruction worker matapos na gawan nito ng kahalayan ang isang 3-anyos na batang babae na kanyang kapitbahay  sa Brgy. Sipat ng nasabing bayan,kamakalawa ng gabi. Kinilala ang suspek na si Mang Tonio, 52, construction worker habang itinago sa pangalang “Roset” ang biktimang paslit na kapwa residente ng Brgy.Sipat. Sa report, alas-9:00 ng gabi kamakalawa habang tinatanggal ng ina ang diaper ng paslit ay nagpupumiglas at idinadaing nito ang kanyang ari. Dahil dito, tinignan ng ina ang ari ng anak hanggang sa makitaan na may tumutulong mapusyaw na berdeng likido. Tinanong ng ina ang kanyang anak na nagsabing habang nasa bahay siya ng suspek ay pinasok nito ang daliri sa kanyang ari. Humingi ng tulong ang ina sa mga brgy.tanod kaya nahuli ang suspek, Nahaharap ang suspek sa kasong Rape in relation to RA 7610.","Inaresto ng mga otoridad ang isang 52-anyos contruction worker matapos na gawan nito ng kahalayan ang isang 3-anyos na batang babae na kanyang kapitbahay  sa Brgy. Sipat ng nasabing bayan,kamakalawa ng gabi.","April 22, 2022  12:00am",https://www.philstar.com/pilipino-star-ngayon/probinsiya/2022/04/22/2175835/3-anyos-minolestiya-ng-matandang-kapitbahay
Comelec at SM Lucena inilunsad ang Let’s Vote Pinas,"Nagsanib-puwersa ang Commission on Elections ( COMELEC )  at  SM Supermalls para ilunsad ang Let’s Vote Pinas o  Vote Counting Machine ( VCM ) Demo and Experience sa publiko, kamakalawa. Ang inisyatibang Let’s Vote Pinas ay bahagi ng Voter Education program ng COMELEC na naglalayong  palakasin ang tiwala ng publiko sa paggamit ng VCM at makapagbigay ng karanasang hands-on at edukasyonal bilang paghahanda sa gaganaping pambansang halalan sa May 9, 2022. Hindi eksklusibo sa mga rehistradong botante ang demo, bukas ito sa lahat ng mga Filipino, walang pinipiling edad upang maturuan ang kanilang sarili na maging handa sa proseso ng halalan.","Nagsanib-puwersa ang Commission on Elections ( COMELEC )  at  SM Supermalls para ilunsad ang Let’s Vote Pinas o  Vote Counting Machine ( VCM ) Demo and Experience sa publiko, kamakalawa.","April 22, 2022  12:00am",https://www.philstar.com/pilipino-star-ngayon/probinsiya/2022/04/22/2175832/comelec-sm-lucena-inilunsad-ang-lets-vote-pinas
"Pulis todas, 1 sugatan sa shootout","Isang pulis ang patay habang sugatan ang kasama nito matapos mauwi sa shootout ang kanilang  operasyon laban sa mga pinaniniwalaan riding-in-tandem suspect sa Zamboanga Del sur,kamakalawa. Kinilala ang nasawi na si Staff Sgt. Khalid Jade Dacula, miyembro ng Zamboanga del Sur Provincial Intelligence Unit (ZSPIU) habang sugatan ang kasama nitong si Staff Sgt. Ronald Banagbanag. Nadakip naman ang mga suspek na kinilalang sina Rogelio Mehoy Cabasan, 52, barangay watchman; Tito Sereno Mabanto, 36; Dionisio Sereno Mabanto, 57; at Leonie Sereno Mabanto, 48. Ayon kay Zamboanga del Sur police director Col. Diomarie Albarico, naganap ang bakbakan Miyerkules ng hapon sa pagitan ng Barangays New Oroquieta at New Carmen sa bayan ng Sominot. Sinabi ni Albarico nakatanggap sila ng report hinggil sa presensya ng dalawang motorcycle riding gunmen sa nasabing lugar. Pagdating sa lugar namataan ang mga suspek subalit sa halip na sumuko ang mga ito inunahan pinaputukan ang mga operatiba. Tumagal ng ilang minuto ang palitan ng putok at tinamaan ang dalawang pulis na ikinasawi ni Dacula habang tumakas ang mga suspek. Agad na nagsagawa ng follow-up operation ang ZSPIU kasama ang Sominot municipal police station, 1st Provincial Mobile Force Company, at Regional Mobile Force Battalion’s 902nd Company. Bandang 5:24 PM nahuli si Cabasan at nasugatan ito matapos manlaban sa mga pulis at sunod naman naaresto ang tatlong Mabanto sa Barangay New Oroquieta. Nakuha mula kay Cabasan ang .357 Magnum revolver at .45 caliber pistol habang kina Mabanto ay M-16 rifle, na may magazine, .45-caliber pistol, at ang 9mm pistol na pag-aari ni Dacula na nawala matapos ang sagupaan.","Isang pulis ang patay habang sugatan ang kasama nito matapos mauwi sa shootout ang kanilang  operasyon laban sa mga pinaniniwalaan riding-in-tandem suspect sa Zamboanga Del sur,kamakalawa.","April 22, 2022  12:00am",https://www.philstar.com/pilipino-star-ngayon/probinsiya/2022/04/22/2175834/pulis-todas-1-sugatan-sa-shootout
Trader inutas ng ‘kostumer’ sa tindahan,"Patay ang isang 58-anyos na lalaki makaraang barilin sa ulo ng isa sa dalawang suspek na nagpanggap umanong kostumer ng kanyang tindahan sa Barangay Batitang sa bayang ito, kamakalawa ng gabi. Kinilala ni P/Major Ronnie Caagbay, ­acting chief of police ng Zaragoza, ang biktima na si Rodante Cordova, 58, may-asawa, isang negosyante ng nasabing barangay. Sa ulat, alas-8:35 ng gabi noong Martes nang dumating umano sa lugar ang dalawang lalaking suspek sakay ng isang kulay itim na motorsiklong Honda XRM. Nagkunwari umanong bibili sa tindahan ng biktima ang drayber ng motorsiklong suspek habang ang ­angkas nitong lalaki ang siyang nagsilbi umanong lookout. Nang makatiyempo ang mga suspek, agad na isinagawa ang pamamaril sa biktima kung saan tinarget na barilin sa ulo ang biktima, gamit ang isang kalibre .45 baril, ayon sa Scene of the Crime Operatives (SOCO). Wala pa umanong malinaw na motibong nakikita ang pulisya sa pamamaslang sa biktima.","Patay ang isang 58-anyos na lalaki makaraang barilin sa ulo ng isa sa dalawang suspek na nagpanggap umanong kostumer ng kanyang tindahan sa Barangay Batitang sa bayang ito, kamakalawa ng gabi.","April 21, 2022  12:00am",https://www.philstar.com/pilipino-star-ngayon/probinsiya/2022/04/21/2175630/trader-inutas-ng-kostumer-sa-tindahan
"Durugista todas, 13 arestado sa P14 milyong marijuana","Isang durugista ang nasawi habang arestado ang 13 iba pa na nasamsaman ng P14 milyong halaga ng marijuana sa Cordillera Administrative Region noong nakaraang linggo. Sinabi ni Capt. Marnie Abellanida, PROCor information officer, na P14,854,000 planta ng marijuana ang sinira sa iba’t ibang operasyon sa pagpuksa sa Benguet mula Abril 10 hanggang 16. Ang Benguet ay isa sa mga lalawigan sa rehiyon kung saan kilala ang mga high-grade na halamang marijuana. Sinabi ng mga otoridad na kasama sa pagwasak ang 8,510 fully grown na halaman ng marijuana; 6,800 piraso ng mga punla ng marijuana; at 107,000 piraso ng tuyong dahon at tangkay ng marijuana. Samantala,13 drug personalities, kabilang ang isang 17-anyos na lalaki sa Benguet, ay naaresto rin sa parehong panahon sa Cordillera. Sinabi rin ng pulisya na isang suspek ang napatay sa pakikipagbarilan sa mga pulis sa Manka­yan, Benguet. Hindi naman ibinigay ng pulisya ang pagkakakilanlan ng suspek. Lahat ng 13 naaresto ay kinasuhan ng paglabag sa Republic Act 9165 o Comprehensive Dangerous Drugs Act of 2002.",Isang durugista ang nasawi habang arestado ang 13 iba pa na nasamsaman ng P14 milyong halaga ng marijuana sa Cordillera Administrative Region noong nakaraang linggo.,"April 22, 2022  12:00am",https://www.philstar.com/pilipino-star-ngayon/probinsiya/2022/04/22/2175837/durugista-todas-13-arestado-sa-p14-milyong-marijuana
"3 sinaksak ng nag-amok na kaanak, suspek napatay!","Tatlong miyembro ng pamilya ang sugatan matapos atakihin at pagsasaksakin ng nag-amok na kamag-anak na napatay sa pag-aagawan ng patalim sa loob ng kanilang tahanan sa Barangay Balagtasin 1, San Jose, Batangas kahapon ng madaling-araw. Kinilala ni Major John Villanueva, hepe ng pulisya ng San Jose ang mga sugatang biktima na sina Romnick Jobog, 24; welder; ama niyang si Roland, karpintero at inang si Maria Criselda, 50. Sila ay ginagamot sa  San Jose District Hospital. Sinabi ni Villanueva na si Romnick ay nagtamo ng mga saksak sa iba’t ibang parte, si Roland ay nasaksak sa katawan at si Maria Criselda ay nasugatan sa mukha. Napatay naman sa pag-aagawan ng patalim ang suspek na si Reonel Jobog, 42, isa ring welder at pinsan ni Roland. Sa imbestigasyon, habang mahimbing na natutulog ang nasabing pamilya nang bigla silang mabulabog sa ingay ng suspek na lasing at nagwawala sa labas ng kanilang bahay saka sumisigaw ng “Romnick lumabas ka diyan at papatayin kita”. Sa kabila nito, hindi pinansin ng mga biktima ang pagwawala ng suspek subalit nagulat na lang sila nang biglang tadyakan ng huli ang pintuan ng kanilang bahay. Nang makapasok sa loob, agad nitong sinaksak si Romnick kaya sinubukang umawat ang mga magulang ng huli pero sila rin ay inundayan ng saksak ng suspek. Nang mag-agawan sa patalim, nalaglag ito sa sahig kaya pinulot ni Romnick hanggang sa makipag-agawan muli ang suspek na nagresulta upang siya ay masaksak at mapatay.","Tatlong miyembro ng pamilya ang sugatan matapos atakihin at pagsasaksakin ng nag-amok na kamag-anak na napatay sa pag-aagawan ng patalim sa loob ng kanilang tahanan sa Barangay Balagtasin 1, San Jose, Batangas kahapon ng madaling-araw.","April 21, 2022  12:00am",https://www.philstar.com/pilipino-star-ngayon/probinsiya/2022/04/21/2175632/3-sinaksak-ng-nag-amok-na-kaanak-suspek-napatay
Pag-atake sa campaign sortie ni Ka Leody kinondena ni Sara,"Kinondena ni Lakas- CMD vice presidential candidate Sara Duterte ang naganap na karahasan matapos  na paulanan ng bala ang campaign  sortie ni presidential candidate Leody de Guzman na ikinasugat ng dalawa katao sa Bukidnon kamakalawa. “Of course, lahat ng election violence and allegations of fraud, we condemn that. We already wrote the Comelec a general letter that if there is any allegation or incident, dapat lahat ‘yun buksan nila with an official inquiry,” pahayag ni Sara sa ambush interview ng mga reporter matapos makipagpulong sa mga health workers mula sa Nursing Service Administrators of the Philippines (ANSAP) sa Provincial Capitol Auditorium ng Batangas City. Ginawa ni Sara ang pahayag bilang reaksiyon sa napaulat na pamamaril ng mga security guards ng isang taniman ng pinya sa grupo ng mga Manobo na pinupulong ni Ka ­Leody hinggil sa isyu ng lupain na nais okupahin ng mga katutubo sa halip umanong nakatiwangwang lamang ito na hindi naman tinataniman ng pinya. Si De Guzman ay kamuntik nang tamaan ng bala sa nasabing pamamaril na ikinasugat ng dalawa nitong kasamahan kabilang ang senatorial candidate ng kaniyang partido. Nitong Martes ay sinabi ni Ka Leody na hindi niya batid kung siya mismo ang target sa nasabing election violence. Ang insidente ay iniiimbestigahan na ng Comelec. Sina Duterte at ang ka-tandem na si presidential candidate Ferdinand “Bongbong” Marcos Jr.  ay  sinusuyod ang mga ilang lalawigan sa Southern Tagalog para sa pagpapatuloy ng kanilang kampanya ngayong Miyerkules hanggang Huwebes para sa nalalapit na halalan sa Mayo 9.   Related video:",Kinondena ni Lakas- CMD vice presidential candidate Sara Duterte ang naganap na karahasan matapos  na paulanan ng bala ang campaign  sortie ni presidential candidate Leody de Guzman na ikinasugat ng dalawa katao sa Bukidnon kamakalawa.,"April 21, 2022  12:00am",https://www.philstar.com/pilipino-star-ngayon/probinsiya/2022/04/21/2175633/pag-atake-sa-campaign-sortie-ni-ka-leody-kinondena-ni-sara
"Magpinsan sumemplang sa motor, patay","Patay ang magpinsan kabilang ang isang 17-anyos na binatilyo makaraang sumemplang ang sinasakyan nilang motorsiklo habang bumabagtas sa kahabaan ng Lumil- Pooc road Brgy. Pooc 1, Silang, dito, kahapon ng madaling araw. Kinilala ang mga biktima na sina Gladier Alcaraz, 17-anyos, estud­yante, residente ng Silang Cavite na dead-on-the spot at namatay habang ginagamot sa ospital ang pinsan nitong si Mark Je­rald Alcaraz Asinas,  23 na siyang nagmamaneho ng motorsiklo. Sa imbestigasyon ni P/Master Sgt. Johnny Dumangeng, dakong ala-1:00 ng madaling araw habang binabagtas ng mga biktima sakay ng MC Honda click (329OQF) ang kahabaan ng  Lumil-Pooc Road sa naturang barangay nang mawalan ng control at sumemplang sa daan. Ayon sa isa pang pinsan ng mga biktima na si Ivan Alcaraz, galing sa birthday party ang mga biktima at papauwi na nang maganap ang insidente. Malamang umanong dahil sa kalasingan ng mga biktima kung kaya naganap ang aksidente.","Patay ang magpinsan kabilang ang isang 17-anyos na binatilyo makaraang sumemplang ang sinasakyan nilang motorsiklo habang bumabagtas sa kahabaan ng Lumil- Pooc road Brgy. Pooc 1, Silang, dito, kahapon ng madaling araw.","April 21, 2022  12:00am",https://www.philstar.com/pilipino-star-ngayon/probinsiya/2022/04/21/2175631/magpinsan-sumemplang-sa-motor-patay
"Notoryus na ‘tulak’, 1 pa huli sa P415K shabu","Arestado ang isang umano’y notoryus na ‘tulak’ ng droga at kanyang kasabwat makaraang mahulihan ng mahigit sa P400K na halaga ng umano’y shabu sa isinagawang drug buy-bust operation sa Purok 7, Barangay Sangitan West, dito, kamakalawa ng umaga. Kinilala ni P/Lt. Col. Carl Omar Fiel, hepe ng pulisya rito, ang dalawang naarestong suspek na sina Maria Sanning Santos, 53, isang lalaki, at kanyang kasabwat na babae na si Jenny Rose Balacano, 30, may-asawa, kapwa ‘jobless’ ng Purok San Antonio, Barangay Casile sa bayan ng Llanera, NE. Nahuli ang dalawang suspek sa inilatag na buy-bust operation ng pulisya rito sa pakikipagkoordinasyon sa Philippine Drug Enforcement Agency-Regional Office 3 (PDEA-RO3), dakong alas-5:10 ng umaga noong Miyerkules. Nakumpiska sa dalawang suspek ang 16 na plastic sachet ng umano’y shabu na tumitimbang ng 61 gramo at tinatayang nagkakahalaga ng P414,800. Nakatakdang sampahan ang dalawa ng kasong paglabag sa sections 5 and 11, article 2 ng RA 9165 o Comprehensive Dangerous Drugs Act of 2002.","Arestado ang isang umano’y notoryus na ‘tulak’ ng droga at kanyang kasabwat makaraang mahulihan ng mahigit sa P400K na halaga ng umano’y shabu sa isinagawang drug buy-bust operation sa Purok 7, Barangay Sangitan West, dito, kamakalawa ng umaga.","April 22, 2022  12:00am",https://www.philstar.com/pilipino-star-ngayon/probinsiya/2022/04/22/2175831/notoryus-na-tulak-1-pa-huli-sa-p415k-shabu
"Almarinez, tiniyak ng supporters ang panalo sa San Pedro, Laguna","May nanalo na! Ito ang sigaw ng mga taga-suporta ni Dave Almarinez sa kanyang pagtakbo bilang kongresista ng San Pedro, Laguna. Patuloy pa ring namamayagpag ang pangalan ni Almarinez sa social media dahil sa mainit na pagtanggap ng mga taga-San Pedro sa kanyang kandidatura. Kumpiyansa ang kanyang mga taga-suporta na maipapanalo niya ang laban sa Eleksyon 2022 dahil nangunguna rin siya sa iba’t ibang local survey. Patunay umano nito ang libu-libong residente ang sumasalubong sa kalsada at sumasama sa rally ni Almarinez sa iba’t ibang barangay ng San Pedro. “Si Congressman Dave po ang nakita namin na tunay na may malasakit sa aming mga taga-San Pedro. Simula palang ng pandemya, nakikita na namin siya na nag-iikot at nagbibigay ng tulong. Siya mismo ang nag-aabot ng tulong sa aming mga tahanan,” ani ng isang masugid na taga-suporta ni Almarinez. Para sa mga taga- San Pedro, subok na sa serbisyo publiko si Almarinez na naging kasangkapan sa mga malalaking proyekto na napapakinabangan ng libu-libong mamamayan ng San Pedro at mga karatig lugar nito. Kabilang dito ang pagpapatayo ng dialysis center na may 10 dialysis  machines at 60 wifi zones na highspeed free sa ibat-ibang lugar. Na­ging kasangkapan din sa Almarinez sa pagbibigay ng mahigit 20,000 Moderna vaccines para sa mga residente ng San Pedro, at marami pang iba. Pinasalamatan din ng mga tagasuporta ang mag-asawang Almari­nez at Ara Mina dahil sa pagiging aktibo nila sa pamimigay ng ayuda sa lahat ng barangay ng San Pedro sa kasagsagan ng lockdown dahil sa pananalasa ng Covid-19.",May nanalo na!,"April 21, 2022  12:00am",https://www.philstar.com/pilipino-star-ngayon/probinsiya/2022/04/21/2175628/almarinez-tiniyak-ng-supporters-ang-panalo-sa-san-pedro-laguna
"2 patay, 1 sugatan sa pamamaril sa Batangas","Patay ang isang guro at isang Human Resource Manager samantalang sugatan ang isang negos­yante sa magkahiwalay na pamamaril sa lungsod ng Lipa noong Martes. Kinilala ng Lipa Police ang mga napatay na sina Richard Bon, 36,  guro sa Inosluban-Maraouy National High School, at Lorena Roaring, 36, Human Resource manager ng Nestle Factory. Sugatan naman ang negosyanteng si George Sagarbarria, 59, residente ng Plantacion Meridienne, Brgy. Cumba, Lipa City. Ayon sa report, sakay ng motorsiklo si Bon at binabagtas ang kalsada sa Saint Peter Subdivision sa Barangay Tambo nang barilin nang malapitan ng dalawang suspek sakay din ng motorsiklo bandang alas-6:10 ng umaga. Nagtamo ng tama ng bala ng baril sa ulo ang biktima na naging sanhi ng kanyang kagyat na kamatayan. Samantala, sakay ng kotse sina Lorena Roaring at George Sagarbarria at nakaparada sa bahagi ng lay-by sa Star Tollway sakop ng Kilometer 78 Southbound sa Brgy. Tibig, Lipa City nang biglang sumulpot ang isang gunman mula sa madamong bahagi ng highway at pinagbabaril ang mga biktima bandang alas-8:30 ng gabi. Dead-on-the-spot si Roaring dahil sa mga tama ng bala samantalang nasugatan si Sagarbarria mula sa mga bubog ng bintana at windshield ng kotse. Tumakas ang suspek na naglakad lamang patungong Barangay Tibig matapos ang pamamaril.",Patay ang isang guro at isang Human Resource Manager samantalang sugatan ang isang negos­yante sa magkahiwalay na pamamaril sa lungsod ng Lipa noong Martes.,"April 21, 2022  12:00am",https://www.philstar.com/pilipino-star-ngayon/probinsiya/2022/04/21/2175629/2-patay-1-sugatan-sa-pamamaril-sa-batangas
Magnitude 6.2 na lindol yumanig malapit sa Davao Oriental — Phivolcs,"Inuga ng malakas-lakas na magnitude 6.2 na lindol ang katubigan silangan ng kapuluan ng Mindanao, Martes, ayon sa ulat ng Philippine Institute of Volcanology and Seismology (Phivolcs). Bandang 9:23 a.m. nang tumama ang earthquake 57 kilometro timogsilangan ng Manay, Davao Oriental.  Una nang inanunsyong magnitude 5.9 lang ito  ngunit tinaasan kalaunan. #EarthquakePH   #EarthquakeDavaoOriental #iFelt_DavaoOrientalEarthquake 
Earthquake Information No.3 
Date and Time: 19 April 2022 - 09:23 AM 
Magnitude = 6.2 
Depth = 018 km 
Location = 07.09°N, 127.04°E - 057 km S 77° E of Manay (Davao Oriental) https://t.co/YeBHR82dhg   pic.twitter.com/GGegGtClkU Naranasan ang sumusunod na "" intensities "" kaugnay ng naturang pagyanig, na may tectonic origin: Matatandaang sinabi ng state volcanologists kanina na  inaasahan ang ilang pinsala dulot ng naturang lindol . Sa kabila nito, wala nang expected damage buhat ng nabanggit na insidente ngunit inaasahan pa rin ang mga aftershocks o mga kasunod na mas mahihinang lindol sa parehong lugar. Wala namang inilabas na banta ng tsunami sa naturang lugar kahit na nangyari ang lindol sa katubigan.  — James Relativo","Inuga ng malakas-lakas na magnitude 6.2 na lindol ang katubigan silangan ng kapuluan ng Mindanao, Martes, ayon sa ulat ng Philippine Institute of Volcanology and Seismology (Phivolcs).","April 19, 2022  12:42pm",https://www.philstar.com/pilipino-star-ngayon/probinsiya/2022/04/19/2175239/magnitude-62-na-lindol-yumanig-malapit-sa-davao-oriental-phivolcs
Jeep salpok sa poste: 3 patay; 17 sugatan,"Patay ang tatlong pasahero habang sugatan ang 17 na iba pa nang bumangga ang sinasakyan nilang pampasaherong jeepney sa poste ng kuryente sa Tanay, Rizal kamakalawa ng umaga. Sa ulat ng Tanay Police, pawang dead-on-the-spot ang mga biktima na sina Ma­ximo Legaspi, Manuel Peralta at isang alyas “Butor”. Ang mga sugatan na sina Jocelyn Calinawan, Mario Legaspi, Jake Real, John Deniel Real, Ligaya Barcante, Francis Charles De Jesus, Trici Ann Prestado, Bea Flores Makahilos, Arnold Flores, Jamil Prestado, Ayesha Prestado, Felisicima Buendia, Rodolfo Cunanan, Joseph Prestado, Emilus Quico Prestado, Zean Benidict Cruz at Ynna Conarco ay isinugod naman sa Tanay Ge­neral Hospital upang malapatan ng kaukulang lunas. Batay sa ulat ng Tanay Municipal Police, dakong alas-9:00 ng umaga nang maganap ang aksidente sa pakurbadang kalsada sa Daraitan Road, sa Sitio Alas-asin, Brgy. Daraitan, sa Tanay. Nauna rito, sakay ang mga biktima ng passenger jeepney na may plakang TWU 901 at minamaneho ni Noe Butor pero pagsapit nila sa pakurbadang bahagi ng naturang kalsada ay tila nagkamali ng kalkulasyon ang nasabing driver at aksidenteng mabangga ang poste ng kuryente. Sa tindi ng impact, nagsitalsikan ang mga pasahero kung saan napuruhan ang tatlo na kanilang agarang ikinasawi.","Patay ang tatlong pasahero habang sugatan ang 17 na iba pa nang bumangga ang sinasakyan nilang pampasaherong jeepney sa poste ng kuryente sa Tanay, Rizal kamakalawa ng umaga.","April 19, 2022  12:00am",https://www.philstar.com/pilipino-star-ngayon/probinsiya/2022/04/19/2175190/jeep-salpok-sa-poste-3-patay-17-sugatan
Starex van hulog sa bangin: 4 patay!,"Apat na miyembro ng isang pamilya ang kumpirmadong patay matapos na mag-dive ang kanilang sinasakyang puting Starex van sa malalim na bangin sa may Chico River sa Sitio Gonogon, Bagumbayan, Tabuk City, Kalinga kahapon ng umaga. Kinilala ng Tabuk City Police ang mga nasawi na sina Marcelo Banggawan, driver ng van; mga sakay nitong mag-asawang sina Marivic at Marvin Sagyaman, 27 anyos at anak nilang si Azrel, 12-anyos; pawang residente ng Brgy. Sakpil, Conner, Apayao. Sila ay idineklarang dead-on-the-spot sa insidente. Sa imbestigasyon, nanggaling ang nasa­bing pamilya sa Barangay Lubon, Tadian, Mountain Province at pauwi na sa kanilang bahay sa Apayao nang maganap ang insidente. Aksidente umanong sumalpok sa gilid ng kalsada ang sinasak­yang van ng mga biktima na naging dahilan para tuluyang mahulog sa 150 metrong lalim ng bangin sa bahagi ng Chico River dakong alas-4:00 ng umaga. Agad nagsagawa ng search and retrieval ope­ration ang mga kagawad ng pulisya kabilang ang ilang mga residente, rescue team at volunteers para sa mga biktima na isa-isang iniahon sa matarik na bangin. Patuloy ang imbestigasyon ng pulisya sa insidente.","Apat na miyembro ng isang pamilya ang kumpirmadong patay matapos na mag-dive ang kanilang sinasakyang puting Starex van sa malalim na bangin sa may Chico River sa Sitio Gonogon, Bagumbayan, Tabuk City, Kalinga kahapon ng umaga.","April 17, 2022  12:00am",https://www.philstar.com/pilipino-star-ngayon/probinsiya/2022/04/17/2174712/starex-van-hulog-sa-bangin-4-patay
"Vote buying sa Bulacan, kinondena","Mariing kinondena ni Bulacan Gov. Daniel Fernando ang malawakang pamimigay umano ng pera kapalit ng boto ngayong panahon ng eleksyon matapos makatanggap ng mga ulat ng vote-buying sa mga Barangay ng Pu­ngo, Caniogan sa bayan ng Calumpit. “May mga natatanggap tayong mga tawag kabi-kabila tungkol sa mga kaganapan ng mga pamimigay ng pera sa iba’t ibang lugar at isa nga dito ay ang barangay na ito na itinatawag sa akin,” ani Fernando. Ayon pa sa gobernador, nabasa pa niya ang mensahe ng isang umano’y tipster na nakatanggap ng pera ngunit tiniyak na iboboto pa rin nila si Fernando sa kabila ng pagtanggap ng pera mula sa ibang kandidato. Kaya po nagpasagawa na po ako ng checkpoint malapit sa lugar na iyon at ‘yun nga po ang nakita sa video mga out-of-line na mga jeep,” saad ni Fernando Ayon pa sa gobernandor ay humingi na umano siya ng tulong sa lokal na pulisya, Philippine Army, at National Bureau of Investigation (NBI) matapos umanong makatanggap ng mga reklamo hinggil sa vote-buying. Hindi naman pina­ngalanan ni Fernando ang kandidato na nasa likod ng umano’y mga aktibidad sa pagbili ng boto.","Mariing kinondena ni Bulacan Gov. Daniel Fernando ang malawakang pamimigay umano ng pera kapalit ng boto ngayong panahon ng eleksyon matapos makatanggap ng mga ulat ng vote-buying sa mga Barangay ng Pu­ngo, Caniogan sa bayan ng Calumpit.","April 17, 2022  12:00am",https://www.philstar.com/pilipino-star-ngayon/probinsiya/2022/04/17/2174714/vote-buying-sa-bulacan-kinondena
"Nangampanya ng Huwebes Santo Ara Mina, mister pinakakasuhan sa Comelec","Matapos na mag-viral ang video nina Ara Mina at ng kanyang asawa na si David Almarinez na nangangampanya noong Huwebes Santo, libu-libong botante at netizens ngayon ng San Pedro City, Laguna ang nananawagan sa Commission on Elections (Çomelec) na agarang magsagawa ng motu propio investigation tungkol sa insidente. Ang Movement Against Cheating in Elections (MACE), sa pamamagitan ni Luisa A. Sibulo ay nagpadala ng liham sa Facebook Messenger ng Comelec at kanilang hiniling kay Comelec Chairman Saidamen Pangura­ngan at Commissioner George Garcia na gawin ang motu propio investigation batay sa Part V, Rule 34 ng Prosecution of Election Offenses ng poll body para sa nadiskubre nilang mga paglabag ng mag-asawang Almarinez at maipagharap agad ng kaso. Nilabag umano ng mag-asawang Almarinez ang Section 5 ng Republic Act (RA) 7166 na may kaparusahan sa ilalim ng Section 263 at 264 ng Omnibus Election Code of the Philippines.    Sa ilalim ng Section 5 ng RA 7166, mahigpit na ipinagbabawal ang sinumang kandidato, tao, kakampi, o kasama sa partido na mangampanya sa mga araw ng Holy Thursday at Good Friday sa campaign period ng eleksyon. Ang mag-asawang Almarinez ay nakunan umano ng video ng mga netizens sa kanilang itinayong mga tents na tadtad ng posters ng naturang kandidato at numero niya sa balota na No. 2 habang nami­migay ng bottled water na may tatak na “Almarinez” sa mga nagdaraang deboto, ilang metro ang layo sa simbahan ng Santo Sepulcro sa Brgy. Landayan, San Pedro City. Habang iniaabot ang bottled water, binabanggit din umano ang mga katagang “Dave Almarinez po” na malinaw na isang uri umano ng pa­ngangampanya.","Matapos na mag-viral ang video nina Ara Mina at ng kanyang asawa na si David Almarinez na nangangampanya noong Huwebes Santo, libu-libong botante at netizens ngayon ng San Pedro City, Laguna ang nananawagan sa Commission on Elections (Çomelec) na agarang magsagawa ng motu propio investigation tungkol sa insidente.","April 19, 2022  12:00am",https://www.philstar.com/pilipino-star-ngayon/probinsiya/2022/04/19/2175188/nangampanya-ng-huwebes-santo-ara-mina-mister-pinakakasuhan-sa-comelec
"Pickup vs van: Seaman dedo, 8 pang kaanak sugatan","Patay ang isang seaman habang sugatan ang kanyang walong kaanak makaraang mabangga ang kanilang sinasakyang Isuzu Hilander pickup truck ng kasalubong na van sa Intersection ng Brgy. Lalig sa bayang ito, kamakalawa. Dead-on-arrival sa ospital dahil sa grabeng pinsala sa ulo at katawan ang biktimang si Jerson Bandales, 45, habang ginagamot sa Candelaria District Hospital ang mga sugatang sina Letty 49, Dexter, 27 at Hazel Bandalez,24, Cathlyn Salem, 26; Shiela Napay, 27; Angela Matienzo, 22; Danilo Aguilar, 29, at ang isang paslit na ‘di tinukoy ang pangalan; pawang residente ng Calamba City, Laguna. Ayon sa pulisya, patungo sa direksyon ng Lucena City ang minamanehong sasakyan ng seaman dakong alas-5:55 ng umaga nang banggain ito sa hulihan ng Manila bound na Nissan Grande L van na minamaneho ni Mitch Peoquio ng Cavite. Dahil sa lakas ng pagkakabangga, makailang ulit na sumirko ang sinasakyan ng mga biktima sanhi upang mapuruhan ang naturang seaman.  Nasa kustodya na ng Municipal Police ang driver ng van na nahaharap sa patung-patong na kaso.","Patay ang isang seaman habang sugatan ang kanyang walong kaanak makaraang mabangga ang kanilang sinasakyang Isuzu Hilander pickup truck ng kasalubong na van sa Intersection ng Brgy. Lalig sa bayang ito, kamakalawa.","April 19, 2022  12:00am",https://www.philstar.com/pilipino-star-ngayon/probinsiya/2022/04/19/2175184/pickup-vs-van-seaman-dedo-8-pang-kaanak-sugatan
"La Union, isama sa Comelec control – NGO","Bilang pagtitiyak sa kapayapaan ng isasagawang halalan sa May 9, umapela sa Commission on Elections (COMELEC) ng isang Non-Government Organization (NGO) na binubuo ng peace-loving people mula sa Ilocos Region na isama ang lalawigan ng La Union sa listahan ng areas of concern. Hiling ng Crusaders for Peace sa COMELEC at sa Philippine National Police (PNP) na magpakalat ng maraming security personnel sa lalawigan ng La Union para sa national and local elections dahil sa mga engkuwentro ng political violence at mga naiuulat na mga armadong grupong namamataan sa nasabing probinsiya. “We ask Comelec and the PNP to declare La Union among the areas of concern to prevent further loss of lives, violence and intimidation during the election and campaign period,” saad ng Crusaders for Peace. Kamakailan ay nagsumite ang PNP ng listahan ng may 109 municipalities at 14 ci­ties na isasailalim sa red category para sa May 9 elections., gayunman ay hindi pa idinideklara kung anu-ano ang mga lugar na kabilang sa naturang kategorya. Ipinunto ng Crusaders for Peace na ang pagsasailalim sa Comelec control sa La Union ay upang maiwasan ang mga political violence tulad sa mga naganap noong 2018 na karamihan ay hindi naresolba magpahanggang ngayon. Inihayag ng grupo na kailangang arestuhin ang mga sangkot sa pagpatay kay dating 2nd District Rep. Franny Eriguel sa isang political rally noong Mayo 2018 sa Brgy. Capas, Agoo. Matapos ang pagpatay kay Eriguel, nagsimula na ang mga high-profile killings sa natu­rang lalawigan kabilang ang pagtumba kay Sudipen Mayor Alexander Buquing, driver at escort nitong pulis Oktubre, 2018 habang Nobyembre naman pinaslang si Balaoan Vice Mayor Alfred Concepcion habang sugatan ang kaniyang anak na babae na si Mayor Aleli Concepcion sa insidente.","Bilang pagtitiyak sa kapayapaan ng isasagawang halalan sa May 9, umapela sa Commission on Elections (COMELEC) ng isang Non-Government Organization (NGO) na binubuo ng peace-loving people mula sa Ilocos Region na isama ang lalawigan ng La Union sa listahan ng areas of concern.","April 19, 2022  12:00am",https://www.philstar.com/pilipino-star-ngayon/probinsiya/2022/04/19/2175186/la-union-isama-sa-comelec-control-ngo
"BBM-Sara, ‘best candidates’ para mamuno sa bansa – Mandanas","Inihayag kahapon ni Batangas Gov. Hermilando “Dodo” Mandanas na ang tambalan nina UniTeam presidential frontrunner Ferdinand “Bongbong” Marcos Jr. at running mate nitong si Davao City Mayor Sara Duterte ang “best tandem” para mamuno sa bansa. “Halos sa buong Pilipinas ay nauunawaan na ang BBM-Sara team ang tunay na makakapaglingkod sa ating mga kababayan, at sila ang mag-aayos talaga ng ating pamahalaan na matutukan ang mga pangangailangan nga­yon,” pahayag ni Mandanas sa ambush interview ng mga reporter matapos namang dumalo si Inday Sara sa pakikipagpulong sa mga health workers mula sa Nursing Service Administrators of the Philippines (ANSAP) sa Provincial Capitol Auditorium ng lungsod. Sinabi ni Mandanas na patunay nito ay ang mensahe ng paglunas, pagkakaisa at pag-asa na ipinakakalat sa buong bansa ng UniTeam. “Sila ang nakikita ko na mayrong kakayahan at pinakamahalaga ay mayroong pananaw na sa panahong ito ay kailangan talaga tayong magsama-sama, magtulungan, hindi ‘yung kastiguhan at laging hilahaan pababa. Kailangang itaas natin ang dangal at talagang kilalanin ang kakayahan ng mga Pilipino, at dito kailangan natin ang mga namumuno na yoon ang pananaw, sama-sama tulong-tulong,” ayon kay Mandanas. Una nang nagpaha­yag ng pagsuporta si Mandanas at iba pang mga lider pulitikal ng Batangas sa tambalang BBM-Sara. “Ang pinag-uusapan dito ay pumili ng tunay na maglilingkod sa bayan, maka-Diyos, maka-tao, makabayan, at talagang nagkakaisa, kung sino ta­laga ang may kakayahan,” ayon pa sa gobernador.",Inihayag kahapon ni Batangas Gov. Hermilando “Dodo” Mandanas na ang tambalan nina UniTeam presidential frontrunner Ferdinand “Bongbong” Marcos Jr. at running mate nitong si Davao City Mayor Sara Duterte ang “best tandem” para mamuno sa bansa.,"April 21, 2022  12:00am",https://www.philstar.com/pilipino-star-ngayon/probinsiya/2022/04/21/2175626/bbm-sara-best-candidates-para-mamuno-sa-bansa-mandanas
"BBM-Duterte, ‘curing administration’ - Cebu City mayor","Positibo si Cebu City Mayor Mike Rama na ang tandem nina UniTeam presidential frontrunner Ferdinand “ Bongbong” Marcos Jr. at Davao City Mayor Sara Duterte ang magsisilbing “curing administration” para makamit ng bansa ang kapayapaan, kasaganaan at kaunlaran sa ilalim ng kanilang pamamahala. Ito’y sakaling magwagi sa May 9, 2022 national election sina Marcos Jr at Duterte bilang susunod na Pangulo at Bise Presidente ng bansa. Sinabi ni Rama na tanging kagalingan lamang ang nakikita niya kay Marcos. “We’ve been with BBM for so long a time. I know him and having so much experience from his father to his senatorship, governorship, put it all together the element of experience is very important,” pahayag ni Rama. “When you talk about capacity, let’s not talk about yesterday, let’s move forward. I can see Marcos and (Inday Sara) Duterte as- I called them even MD--the curing administration,” dagdag pa nito. Hinggil naman sa mga tirada ng mga kritiko laban kay BBM, sinabi ni Rama na kumbaga sa isang puno hitik ito sa bunga kaya pinupukol ng bato. Nangako si Rama, na tumatakbong reelectionist sa Cebu City na magsisikap sila upang papanalunin ang UniTeam.","Positibo si Cebu City Mayor Mike Rama na ang tandem nina UniTeam presidential frontrunner Ferdinand “ Bongbong” Marcos Jr. at Davao City Mayor Sara Duterte ang magsisilbing “curing administration” para makamit ng bansa ang kapayapaan, kasaganaan at kaunlaran sa ilalim ng kanilang pamamahala.","April 19, 2022  12:00am",https://www.philstar.com/pilipino-star-ngayon/probinsiya/2022/04/19/2175189/bbm-duterte-curing-administration-cebu-city-mayor
"Paggamit ng TUPAD sa pamumulitika ng mga Suarez sa Quezon, binira","Muli na namang nala­la­gay sa kontrobersya ang pamilya ni Quezon province Gov. Danilo Sua­rez makaraang aku­sahan ito ng mismong mga benepis­yaryo ng Tulong Pang­kabuhayan sa Ating Disadvantaged/ Displaced Workers (TUPAD) ng pagsasamantala sa programa ng Department of Labor and Employment (DOLE). Si Suarez, ang kanyang maybahay na si Quezon 3rd District Rep. Aleta Suarez, anak na si Quezon 2nd District Rep. David “Jayjay” Suarez, manugang na si ALONA Party-list Rep. Ana Marie Villaraza-Suarez at anak na si Provincial Board Member Donaldo Suarez ay pawang tumatakbo para sa kanilang reelection samantalang ang isa pang anak na si Danilo Suarez Jr. ay kumakandidatong mayor sa Unisan, Quezon na kanilang hometown. Ayon sa ulat, sa halip na isagawa sa mga ba­yan-bayan ang pay-out sa mga TUPAD workers, sila umano ay iniipon sa Quezon Convention Center sa Lucena City at iba pang lugar para pakainin mula umaga hanggang hapon saka ihahatid pabalik sa kanilang lugar. Inoobliga umano ang mga TUPAD workers na makinig sa mga pagsasalita at pagtatalumpati ng lahat na mga kandidato ni Gov. Suarez bago isagawa ang actual na pay-out. Ang pinakahuling pay-out na isinagawa ng mga Suarez ay noong Miyerkules Santo na dinaluhan ng mahigit 4,000 TUPAD workers kung saan tahasan umanong namulitika ang gobernador. Sa salaysay ng mismong mga nakasaksing TUPAD workers, makikita sa venue ang isang higanteng screen kung saan ipinakita ng gobernador ang mga detalye at ipinaliliwanag pa ang naganap na tangkang pagpatay sa kanyang political ally na si Infanta, Mayor Grace America noong Feb. 27 gayundin ang mahigit dalawang toneladang shabu na nahuli sa nasabing bayan makalipas ang isang linggo na ayon sa kanya ay gagamitin sanang campaign fund kung sakaling naging pera. Sabi pa ng impormante, hindi direktang ibinintang ng gobernador sa kanyang katunggali ang responsibilidad sa dalawang krimen subalit iyon umano ang ipinakikita ng body language nito. Ayon sa mga nakasaksi, malinaw anilang ginagamit ng mga Suarez sa pamumulitika ang TUPAD gayundin ang iba pang mga programa ng pamahalaang nasyunal tulad ng Assistance to Individuals In Crisis Situa­tion (AICS) ng DSWD.",Muli na namang nala­la­gay sa kontrobersya ang pamilya ni Quezon province Gov. Danilo Sua­rez makaraang aku­sahan ito ng mismong mga benepis­yaryo ng Tulong Pang­kabuhayan sa Ating Disadvantaged/ Displaced Workers (TUPAD) ng pagsasamantala sa programa ng Department of Labor and Employment (DOLE).,"April 19, 2022  12:00am",https://www.philstar.com/pilipino-star-ngayon/probinsiya/2022/04/19/2175185/paggamit-ng-tupad-sa-pamumulitika-ng-mga-suarez-sa-quezon-binira
"Hong Kong survey: Yaokasin-Chua, BBM-Sara, Tingog nag-top sa Tacloban City","Kung gaganapin ang halalan ngayon, pipiliin ng mga botante sa lungsod ng Tacloban sina Jerry “Sambo” Yaokasin na tumakbo sa pagka-mayor, Edwin Chua (Vice ­Mayor), Bongbong Marcos (President), Sara Duterte (Vice President), at Tingog (Partylist), base sa isinagawang survey ng HKPH-Public Opinion and Research Center katuwang ang Asia Research Center na nakabase sa Hong Kong nitong Abril 3-8 mula sa 1,200 rehistradong botante. Nakatanggap ng 68 porsiyento ng boto si da­ting senador Ferdinand “Bongbong” Marcos Jr., habang ang kanyang running mate na si Davao City Mayor Sara Duterte ay tumanggap ng 60 porsiyentong suporta. Ayon sa “Pulso ng Bayan: Tacloban City 2022” survey, ang tandem nina incumbent Vice Mayor Jerry “Sambo” Yaokasin at dating Vice Mayor Edwin Chua ang “preferred choice” ng mga botante para sa mayor at vice mayor ng Tacloban City. Batay sa mga resulta ng survey, 90% ng mga botante sa lungsod ay nagnanais ng pagbabago. Nakatanggap si Vice Mayor Yaokasin ng 55% ng boto kumpara sa 43% ni Mayor Alfred Romualdez at inilampaso ni Atty. Edwin Chua na may score na 75% ang kanyang kalaban na si Raymund Romualdez (18%) na baguhan at walang karanasan sa serbisyo publiko. Bagama’t magkamag-anak sina Alfred at Raymund Romualdez ni Bongbong Marcos, ang kasalukuyang Alkalde at tumatakbong Bise Alkalde ng Tacloban City, wala itong epekto sa lokal na halalan dahil gusto ng mga botante na palitan si Alfred Romualdez at mas gusto ang Yaokasin-Chua tandem. Matatandaan na sa huling pagbisita ni BBM-Sara sa kanilang grand rally sa nasabing lungsod, hindi inindorso o itinaas ang kamay ng mag-amang Romualdez. Samantala, buo naman ang suporta ng Taclobanons sa Tingog Party-list na ang 1st nominee ay si Yedda Romualdez at lumitaw rin sa survey ang 68% performance rating ni Cong. Martin Romualdez.","Kung gaganapin ang halalan ngayon, pipiliin ng mga botante sa lungsod ng Tacloban sina Jerry “Sambo” Yaokasin na tumakbo sa pagka-mayor, Edwin Chua (Vice ­Mayor), Bongbong Marcos (President), Sara Duterte (Vice President), at Tingog (Partylist), base sa isinagawang survey ng HKPH-Public Opinion and Research Center katuwang ang Asia Research Center na nakabase sa Hong Kong nitong Abril 3-8 mula sa 1,200 rehistradong botante.","April 21, 2022  12:00am",https://www.philstar.com/pilipino-star-ngayon/probinsiya/2022/04/21/2175627/hong-kong-survey-yaokasin-chua-bbm-sara-tingog-nag-top-sa-tacloban-city
"3 ‘amasona’ sa Central Luzon, nalambat","Tatlong amasona o babaeng opisyal ng rebeldeng New People’s Army (NPA) sa Central Luzon ang naaresto ng pinagsanib na puwersa ng militar at pulisya sa Purok 3 ng Barangay Mawaque, sa lungsod ng Mabalacat sa Pampanga noong hapon ng Miyerkules Santo. Sa ulat na tinanggap ni Philippine Army Major Gen. Andrew Costelo, commander ng 7th Infantry (KAUGNAY) Division, naisilbi ng otoridad ang warrant of arrest para sa kasong murder sa isang Evelyn C. Munoz, alyas “Ched” / “Emy” / “Maye”, “Miray”, na umano’y opisyal ng Communist Party of the Philippines (CPP) bilang Central Luzon Regional Committee Secretary; National Finance Commission Secretary; Politburo at miyembro ng CPP Central Committee. Arestado rin sina Erlinda Lansang alyas “Dahlia”, miyembro at political instructor ng Komiteng Larangang Guerrilla Tarlac-Zambales (KLG-TARZAM) at isang Margarita Lansang alyas “Mara”, secretary ng LGP-4, CLRC/Execom member ng Central Luzon Regional Komite. Nakarekober sa ope­rasyon dakong alas-5:30 ng hapon ang isang kalibre .45 baril; 2-magazine assemblies na may 14 bala; ilang IDs na may larawan ng tatlo na may iba’t ibang pangalan; 26 cellular phones; 3-laptop; ilang piraso ng USB storage device; mga subersibong dokumento at P400,000 cash. Ang pag-aresto sa tatlong opisyal ng NPA ay isinagawa ng pinagsanib na puwersa ng Mabalacat City Police, Criminal Investigation and Detection Group Regional Field Unit 3, CIDG-Pampanga, Special Action Force, intelligence unit ng 703 Infantry (AGILA) Brigade, at 70th Infantry Battalion, ayon kay Costelo.","Tatlong amasona o babaeng opisyal ng rebeldeng New People’s Army (NPA) sa Central Luzon ang naaresto ng pinagsanib na puwersa ng militar at pulisya sa Purok 3 ng Barangay Mawaque, sa lungsod ng Mabalacat sa Pampanga noong hapon ng Miyerkules Santo.","April 17, 2022  12:00am",https://www.philstar.com/pilipino-star-ngayon/probinsiya/2022/04/17/2174704/3-amasona-sa-central-luzon-nalambat
2 pang rebelde bulagta sa sagupaan,"Dalawang pinaghihinalaang miyembro ng mga rebeldeng New People’s Army (NPA) ang napaslang matapos makasagupa ang tropa ng mga sundalo sa isang liblib na lugar sa bayan ng Lanuza, Surigao del Sur nitong Huwebes Santo ng gabi. Sa report ni Lt. Col. Michael Rey Reuyan, Commanding Officer ng Army’s 36th Infantry Battalion (IB), nakatanggap sila ng impormasyon sa mga residente sa lugar hinggil sa presensya ng mga armadong NPA re­bels na nagingikil umano ng pera, pagkain at ala­gang hayop sa mga residente sa Brgy. Agsam, Lanuza na nangangatok ng mga kabahayan. Bandang alas-10:20 ng gabi nang mag­res­ponde ang mga sundalo sa lugar at nakaengkuwentro ang mahigit 10 rebelde na tumagal nang 10 minuto. Dalawa sa mga rebelde ang bumulagta na inabandona ng mga nagsitakas nilang kasamahan. Narekober ng militar sa lugar dalawang bangkay ng mga rebelde, isang AR15 rifle na may 18 rounds ng bala, limang magazine na may 123 rounds ng bala, isang bandolier, 50 kilong bigas, 55 pagkaing de lata at isang flashlight.","Dalawang pinaghihinalaang miyembro ng mga rebeldeng New People’s Army (NPA) ang napaslang matapos makasagupa ang tropa ng mga sundalo sa isang liblib na lugar sa bayan ng Lanuza, Surigao del Sur nitong Huwebes Santo ng gabi.","April 17, 2022  12:00am",https://www.philstar.com/pilipino-star-ngayon/probinsiya/2022/04/17/2174710/2-pang-rebelde-bulagta-sa-sagupaan
"Turista, stude timbog sa P2.7 milyon ‘damo’","Isang turista at isang estudyante ang nakumpiskahan ng mahigit sa P2.7 milyon na halaga ng marijuana matapos masakote sa magkahiwalay na ope­rasyon sa Cordillera, kamakalawa. Kinilala ng pulisya ang mga nadakip na suspek na sina Rosendo Don Tadeo, 24, isang lokal na turista mula sa Quiapo, Manila at Jeboy Amangan, 22, residente ng Agbannawag, Tabuk City. Nasakote si Tadeo habang bitbit ang tatlong backpack na puno ng marijuana bricks na may timbang na 13.021 kilo na nagkakahalaga ng P1.5 milyon sa bahagi ng Sepulcher Street, Brgy. Poblacion, Bontoc. Samantala, dinakip ng mga pulis ang suspek na si Amangan sa ikinasang buy-bust operation sa Sitio Pakak, Agbannawag, Tabuk City. Nakuha sa estudyanteng suspek ang nasa 10 bricks ng marijuana leaves at stalks na may bigat na 10,000 gramo at nagkakahalaga ng P1.2 milyon at karagdagan na 50 gramo na dried marijuana leaves at stalks na umaabot naman sa P6,000 ang halaga.","Isang turista at isang estudyante ang nakumpiskahan ng mahigit sa P2.7 milyon na halaga ng marijuana matapos masakote sa magkahiwalay na ope­rasyon sa Cordillera, kamakalawa.","April 19, 2022  12:00am",https://www.philstar.com/pilipino-star-ngayon/probinsiya/2022/04/19/2175187/turista-stude-timbog-sa-p27-milyon-damo
3 lider ng NPA utas sa engkuwentro,"Tatlong lider ng rebeldeng New People’s Army (NPA) ang nasawi matapos ang sagupaan sa Barangay Maguilling, Piat malapit sa bayan ng Sto. Niño sa lalawigang ito, Huwebes Santo ng gabi. Kinilala ni P/Capt. Isabelita Gano, tagapagsalita ng Cagayan Police Provincial Office (CPPO) ang mga nasawing lider ng NPA na sina Saturnino Lao Agunoy alyas “Peping”, pinuno ng Regional Organi­zing Department (ROD); Mark Canta alyas “Uno”, Giyang Pampulitika/Kilusang Larangang Gueril­ya (GPKLG) West, Komprob Cagayan, at isang alyas “Val”, medical officer ng West Front Committee at kasapi ng Kilusang Rehiyon-Cagayan Valley (KR-CV). Si Agunoy ay may nakabinbing warrant of arrests sa mga kasong qualified assualt upon agent of person in authority with murder, arson, murder, at rebellion. Ayon sa 5th Infantry Division (5ID) sa Gamu, Isabela, unang pinaputukan ng mahigit sa 20 rebeldeng NPA ang tropa ng 17th Infantry Battalion sa pangunguna ni 2nd Lt. Josua Arpon, habang nagsasagawa sila ng combat operation matapos makatanggap ng tip mula sa mga residente roon kaugnay sa presensya ng mga armadong grupo, dakong alas-10:00 ng gabi. Agad na dumipensa at gumanti ng putok ang mga sundalo at matapos ang halos limang minuto ay bumulagta ang tatlo. Ayon kay Army Captain Rigor Pamittan, hepe ng Public Affairs Office ng 5ID, nabawi sa lugar ang dalawang cal. 45; 1 granada; backpack na naglalaman ng isang lenovo laptop; 1 smart phone; isa pang backpack na may mcedical supplies; mga subersibong dokumento at personal na kagamitan.","Tatlong lider ng rebeldeng New People’s Army (NPA) ang nasawi matapos ang sagupaan sa Barangay Maguilling, Piat malapit sa bayan ng Sto. Niño sa lalawigang ito, Huwebes Santo ng gabi.","April 17, 2022  12:00am",https://www.philstar.com/pilipino-star-ngayon/probinsiya/2022/04/17/2174706/3-lider-ng-npa-utas-sa-engkuwentro
"BBM-Sara, Yaokasin, at Villar nanguna sa survey sa Tacloban","Lumabas sa pinakahuling survey sa Tac­loban City mula sa HKPH-Public Opinion and Research Center katuwang ang Asia Research Center na nakabase sa Hong Kong na kung ang halalan ay gaganapin ngayon, pa­nalo sina dating Senador Ferdinand “Bongbong” Marcos Jr. bilang presidente ng bansa, Davao City Mayor Sara “Inday” Duterte, bise presidente; Jerry “Sambo” Yaokasin bilang mayor at Mark Villar para senador. Nakamit ni Marcos Jr. ang 68 porsyento ng boto sa Tacloban City habang ang kanyang running mate na si Duterte ay nakakuha ng 60 percentage score. Ayon sa “Pulso ng Bayan: Tacloban City 2022” survey, magkakaroon ng bagong alkalde ang Tacloban City kung gaganapin ang eleksyon ngayon. Mas gusto ng mayorya ng mga botante si incumbent Vice Mayor Jerry “Sambo” Yaokasin bilang susunod na alkalde ng Tacloban City. Nakatanggap si Vice Mayor Yaokasin ng 55% ng boto, kumpara sa 43% ni reelectionist Mayor Alfred Romualdez. Ibunyag din na si da­ting DPWH Secretary Mark Villar naman ang nangungunang kandidato sa pagka-senador na may 69.5%, sinundan ni Antique Rep. Loren Legarda (68.3%), broadcaster Raffy Tulfo (66.1%), Sorsogon Go­vernor Francis “Chiz” Escudero (65.7%) at actor Robin Padilla (63.2%) Ang survey ay isina­gawa nang malaya at walang komisyon mula Abril 3-8, 2022, nag-survey sa 1,200 rehistradong botante na may margin of error na 3% (+/-), at gumamit ng random sampling sa lungsod ng Tacloban.","Lumabas sa pinakahuling survey sa Tac­loban City mula sa HKPH-Public Opinion and Research Center katuwang ang Asia Research Center na nakabase sa Hong Kong na kung ang halalan ay gaganapin ngayon, pa­nalo sina dating Senador Ferdinand “Bongbong” Marcos Jr. bilang presidente ng bansa, Davao City Mayor Sara “Inday” Duterte, bise presidente; Jerry “Sambo” Yaokasin bilang mayor at Mark Villar para senador.","April 17, 2022  12:00am",https://www.philstar.com/pilipino-star-ngayon/probinsiya/2022/04/17/2174703/bbm-sara-yaokasin-villar-nanguna-sa-survey-sa-tacloban
"Mag-anak inararo ng kotse: 3 dedo, 3 sugatan","Patay ang isang ama at dalawa nitong mga anak habang tatlo pang mga kaanak ang nasugatan matapos silang araruhin ng kotse habang nagpapa-vulcanize ng kanilang gulong ng sasakyan na nasi­raan sa daan sa bayang ito Sabado ng madaling araw. Kinilala ng Ibaan Police ang mga namatay sina Joselito Bayos, Jr., 43, ama at mga anak nitong sila John Ivan,19 at Jeremy Bayos,16; habang ang mga sugatan ay sina Josephine Bayos, 43-anyos, Princess Tjaon, 21, at isang 17-anyos na binatilyo;  pawang residente ng Antipolo City sa lalawigan ng Rizal. Sa inisyal na imbestigasyon, galing sa family outing ang mga biktima nang ma-flat ang gulong ng kanilang jeep sa kahabaan ng national highway sa Barangay Matala bandang ala-1:35 ng mada­ling araw. Nagpapa-vulcanize ng gulong ang mga biktima nang bigla na lang silang mahagip ng rumaragasang kotse na minamaneho ni John Erick Berberabe. Ayon sa pulisya, nasa impluwensiya ng alak si Berberabe na noo’y patungo sa Rosario, Batangas nang mangyari ang insidente. Nagtamo ng sugat sa noo si Berberabe na kasalukuyang nakakulong sa Ibaan Police Station at nahaharap sa kasong “reckless imprudence resulting in multiple homicide and multiple serious physical injuries”.",,"April 17, 2022  12:00am",https://www.philstar.com/pilipino-star-ngayon/probinsiya/2022/04/17/2174707/mag-anak-inararo-ng-kotse-3-dedo-3-sugatan
"Duterte pa rin, nasa puso ng mga taga-Davao","Duterte pa rin. Ito ang lumabas sa mga surveys kamakailan sa Davao kung saan makikita ang mas tumataas na pagmamahal ng mga Dabawenyo sa pamilyang Duterte. Bukod sa landslide percentage sa pagka-bise presidente ang presidential daughter na si Davao City Mayor Inday Sara Duterte, kinopo rin ng mga kapatid nito ang 80 percent pataas na sina Cong. Paolo “Pulong” Duterte na tumatakbo uli bilang mambabatas sa Unang Distrito at nakakabatang kapatid na si Baste Duterte na kandidato naman sa pagka-alkalde ng Davao City. “Mas malinaw pa po sa patak ng ulan ang kabutihan ng mga Duterte sa lahat ng mamamayan dito sa Davao. Kasama kami sa pag-asenso at hindi napapabayaan,” pahayag ng isang ma­ngingisda na isa sa libu-libong natulungan nang pumasok ang pandemya dulot ng COVID-19. Sa kabuuan, kung gaganapin man ngayon ang eleksyon, makukuha ng magkakapatid ang halos lahat ng boto. Maging si dating Senator Ferdinand “Bongbong” Marcos ay inaasahan na makukuha ang landslide victory sa Davao dahil na rin sa ka-tandem nito na si Mayor Sara sa pagka-Bise Presidente.",,"April 14, 2022  12:00am",https://www.philstar.com/pilipino-star-ngayon/probinsiya/2022/04/14/2174421/duterte-pa-rin-nasa-puso-ng-mga-taga-davao
Barangay officials tinambangan: 1 patay!,"Patay ang isang opisyal ng Brgy. Sta. Maria sa bayan ng Bauan sa lalawigang ito habang isa rin ang nasugatan matapos tambangan at pagbabarilin ng riding-in-tandem kahapon ng tanghali. Kinilala ni Bauan chief of police Lt. Col Louie Dionglay ang nasawi na si Jojo Acuzar, secretary ng natu­rang barangay habang sugatan ang kasamang barangay treasurer na si Demetrio Silang, 47. Ayon kay Dionglay, dakong alas-12:45 ng tanghali, sakay ang da­lawang biktima ng barangay patrol at pabalik na sa Brgy. Sta Maria mula sa Manghinao pro­per nang pagbabarilin ng dalawang lalaki na nag-aabang lang sa gilid ng kalsada. Matapos na bumulagta ang dalawang barangay official, kaagad na tumakas ang mga suspek sakay ng motorsiklo. Itinakbo sa Bauan Doctors Hospital ang mga biktima ngunit binawian ng buhay si Acuzar habang patuloy pang ginagamot si Silang.",Patay ang isang opisyal ng Brgy. Sta. Maria sa bayan ng Bauan sa lalawigang ito habang isa rin ang nasugatan matapos tambangan at pagbabarilin ng riding-in-tandem kahapon ng tanghali.,"April 14, 2022  12:00am",https://www.philstar.com/pilipino-star-ngayon/probinsiya/2022/04/14/2174422/barangay-officials-tinambangan-1-patay
"Plantasyon ni-raid, P15 milyong marijuana winasak","Habang ginugunita ng mga Kristiyano ang araw ng kamatayan ng Panginoong Jesus, abala naman ang mga awtoridad sa pagwasak sa taniman ng marijuana na tinatayang nasa P15 milyon ang halaga sa bayan ng Tinglayan ng lalawigang ito nitong Biyernes Santo. Ayon sa report ng Ting­layan Police, umabot sa 75,000 na puno ng malalaking marijuana ang winasak at sinunog ng pinagsanib na puwersa ng Tinglayan police katuwang ang mga operatiba ng Provincial Drug Enforcement Unit/Provincial Intelligence Unit (PDEU/PIU) Kalinga PPO, RID/RDEU PROCOR, 141 SAC, at 1503rd RMFB sa dalawang malawak na taniman sa Barangay Butbut Proper at Barangay Loccong sa Tinglayan. Sa pagtaya ng Dange­rous Drugs Board (DDB), mahigit P15,000,000 ang halaga ng mga nadiskubreng taniman ng marijuana sa pamamagitan ng high-tech na kagamitan ng mga awtoridad. Walang nahuling mga cultivators nang isagawa ang pagsalakay.","Habang ginugunita ng mga Kristiyano ang araw ng kamatayan ng Panginoong Jesus, abala naman ang mga awtoridad sa pagwasak sa taniman ng marijuana na tinatayang nasa P15 milyon ang halaga sa bayan ng Tinglayan ng lalawigang ito nitong Biyernes Santo.","April 17, 2022  12:00am",https://www.philstar.com/pilipino-star-ngayon/probinsiya/2022/04/17/2174716/plantasyon-ni-raid-p15-milyong-marijuana-winasak
"‘Tulak’ sa Lucena, huli sa P.4 milyong shabu","Nalambat ng mga operatiba ng Provincial Drug Enforcement Unit-Quezon Provincial Police Office (PPO), Lucena City Police Station at Philippine Drug Enforcement Agency (PDEA) ang isang hinihinalang tulak ng iligal na droga at nakumpiskahan ng mahigit sa P400,000 halaga ng shabu sa Purok Narra Immaculada, Brgy. Isabang ng lungsod na ito nitong Lunes. Kinilala ni PLt.Col.Reynaldo Reyes, chief of police dito ang nadakip na suspek na si Ronaldo ‘Nonoy’ Rodriguez, 42 taong gulang, walang trabaho, may asawa, at residente ng Barangay Mayao Crossing. Naaresto ang suspek matapos nitong bentahan ang police poseur buyer ng shabu na nasa plastic sachet na may timbang na 19.71 gramo at nagkakahalaga ng P402, 084.00. Nakuha rin sa kanya ang isang sling bag at Rusi 150 motorcycle na ginagamit nito sa kanyang ilegal na transaksyon. Nahaharap si Rodriguez sa paglabag sa Section 5 at 11 ng Article II ng R.A. 9165 o Comprehensive Dangerous Drugs Act of 2002.","Nalambat ng mga operatiba ng Provincial Drug Enforcement Unit-Quezon Provincial Police Office (PPO), Lucena City Police Station at Philippine Drug Enforcement Agency (PDEA) ang isang hinihinalang tulak ng iligal na droga at nakumpiskahan ng mahigit sa P400,000 halaga ng shabu sa Purok Narra Immaculada, Brgy. Isabang ng lungsod na ito nitong Lunes.","April 14, 2022  12:00am",https://www.philstar.com/pilipino-star-ngayon/probinsiya/2022/04/14/2174417/tulak-sa-lucena-huli-sa-p4-milyong-shabu
CHR iimbestigahan 'missing priest' na natagpuang nakagapos sa Cavite,"Labis na nabahala ang Commission on Human Rights (CHR) patungkol sa isang rector at parish priest sa probinsya ng Cavite biglang naglaho nang parang bula at hanggang sa matagpuang nakagapos noong ika-3 ng Abril ngayong taon. Ika-1 ng Abril nang iulat na  nawawala  ang paring si Fr. Leoben Peregrino ng Most Holy Rosary Church sa Rosario na noo'y bibili lang sana ng mga kandila sa Imus. Nakita siyang buhay ngunit nakatali sa loob ng kanyang sasakyan sa Silang, Cavite matapos ang 48 oras. ""Updates from the Philippine National Police (PNP) and the Diocese of Imus relay that the priest is presently recovering. The family was said to be also requesting privacy. We hope for Father Peregrino's fast recovery,"" ayon sa pahayag ng CHR ngayong Martes. ""CHR trusts that the PNP will pursue this case until the truth behind the incident is determined, and its perpetrators are held to account."" Labis namang  nagpapasalamat ang kapatid ni Leoben na si Joel  sa lahat ng nagpaabot ng panalangin para sa kanilang pamilya kaugnay ng nangyari. Una nang sinabi ng Obispo ng Imus na si Reynaldo G. Evangelista na ""stable"" na ang kondisyon ni Peregrino at nagpapalakas sa isang medical facility sa naturang lalawigan matapos ang insidente. Umaasa naman daw silang maglalabas ng komprehensibong ulat pagdating sa nangyari ang pulisiya.     Magkakasa naman daw ng sarili nilang motu proprio investigation ang komisyon pagdating sa sinapit ng pari. ""CHR stresses that involuntary disappearance, by way of kidnapping or similar means, is a serious human rights violation,"" patuloy ng CHR kanina. ""It impinges on an individual's right to liberty and security, and, in extreme cases, may even result in violation of the right to life.""  — James Relativo",Labis na nabahala ang Commission on Human Rights (CHR) patungkol sa isang rector at parish priest sa probinsya ng Cavite biglang naglaho nang parang bula at hanggang sa matagpuang nakagapos noong ika-3 ng Abril ngayong taon.,"April 12, 2022  5:49pm",https://www.philstar.com/pilipino-star-ngayon/probinsiya/2022/04/12/2174117/chr-iimbestigahan-missing-priest-na-natagpuang-nakagapos-sa-cavite
"Call center agent, inaresto sa panghihipo ng 12-anyos sa jeep","Isang 33-anyos na call center agent ang ­inireklamo ng pang-aabusong seksuwal sa isang 12-anyos na batang babae at pananakit sa isa pang umaawat na pasahero sa loob ng pampasaherong jeepney sa Tanza, Cavite noong Sabado. Sa report ng Tanza Police, ang suspek na si John Mark Dimabayao, may-asawa at residente ng Belvedere 1 Subdivision, Brgy. Paradahan 1, Tanza ay inaresto ng mga awtoridad matapos ang insidente dakong alas-6 ng gabi noong Sabado at dinala sa Provincial Prosecutor’s Office para sa inquest proceedings nitong Lunes. Si Dimabayao ay nahaharap sa kasong physical injuries at act of lasciviousness na may kaugnayan sa Republic Act 7610 (Special Protection of Children Against Abuse, Exploitation and Discrimination Act). Lumalabas sa imbestigasyon ni P/Staff Sgt. Josephine Tumaliuan na habang sakay sa jeepney ang batang biktima kasama ang kanyang tiya na si Jovelyn Lorenzo mula sa isang mall ng Trece Martirez patungong Tanza nang kanilang makaengkuwentro ang suspek na makailang beses umanong hinipuan ang biktima sa hita. Sinita ni Lorenzo si Dimabayao, subalit nagalit at sinigawan pa siya ng huli saka sila pilit na pinabababa sa jeep. Dahil dito, isang pasaherong lalaki ang sumaway sa suspek. Gayunman, imbes na makinig ay sinuntok at tinadyakan pa siya ng suspek na pasahero. Dito, itinigil na ng driver ang kanyang jeep sa harap ng barangay hall at dinakip naman ng mga alertong tanod na sina Allan Walter Filipinas at Jeff Herrera ang suspek saka ipinasa sa Tanza Municipal Police.","Isang 33-anyos na call center agent ang ­inireklamo ng pang-aabusong seksuwal sa isang 12-anyos na batang babae at pananakit sa isa pang umaawat na pasahero sa loob ng pampasaherong jeepney sa Tanza, Cavite noong Sabado.","April 14, 2022  12:00am",https://www.philstar.com/pilipino-star-ngayon/probinsiya/2022/04/14/2174424/call-center-agent-inaresto-sa-panghihipo-ng-12-anyos-sa-jeep
"Salpukan ng motor: 2 nasawi, 3 sugatan","Dalawang katao ang nasawi habang tatlong iba pa ang nasugatan matapos magsalpukan ang dalawang motorsiklo sa Barangay Centro, Sta Ana ng lalawigang ito, kamakalawa ng gabi.  Kinilala ng Sta Ana Police ang dalawang nasawi na kapwa driver ng motorsiklo na sina Wilfredo Gamido Jr., 30, tubong Sta. Maria, Pangasinan at residente ng Brgy. Tangatan, Sta. Ana, at Lito Baclig, isang Agta ng Brgy. Kapanikian sa nasabing bayan. Sugatan naman ang backrider ni Gamido na si Mark Lester Labao, 32, residente ng Brgy. Tangatan; at ang back rider ni Baclig na sina Magdalena Baclig, 31, at Agnes Baclig, 7, na kapwa taga-Barangay Kapanikian. Sa imbestigasyon, patungong kanluran ang Honda Click motorcycle na minamaneho ni Gamido habang patungong silangan ang itim na Rusi ni Baclig nang aksidenteng magsalpukan dakong alas-7:00 ng gabi. Agad na isinugod ng mga tauhan ng Municipal Disaster Risk Reduction Management Office (MDRRMO) ang mga biktima sa Sta. Ana Community Hospital subalit idineklarang dead-on-arrival si Baclig at binawian naman ng buhay si  Gamido habang nilalapatan ng lunas.","Dalawang katao ang nasawi habang tatlong iba pa ang nasugatan matapos magsalpukan ang dalawang motorsiklo sa Barangay Centro, Sta Ana ng lalawigang ito, kamakalawa ng gabi.","April 10, 2022  12:00am",https://www.philstar.com/pilipino-star-ngayon/probinsiya/2022/04/10/2173584/salpukan-ng-motor-2-nasawi-3-sugatan
"Top 1 ‘most wanted’ sa Bicol Region, timbog","Kalaboso ang ­itinuturing na number one regional most wanted ng Bicol Region matapos maaresto ng mga ope­ratiba ng Criminal Investigation and Detection Group Regional  Field Unit 5 sa bundok na pinagtataguan nito sa Brgy. Totoy, Caramoran, Catanduanes ka­makalawa. Kinilala ang suspek na si Dominic Nate Rizo, 60-anyos, magsasaka, tubong Pilar, Sorsogon at residente ng Brgy. Supang, Caramona, Ca­tanduanes. Si Rizo ay nahaharap sa kasong 49-counts ng statutory rape at 24-counts ng rape. Sa ulat ng pulisya, ilang taong pinagsamantalahan ng suspek ang babaeng biktima simula ng siya ay 12-anyos pa lamang. Sa bisa ng warrant of arrest na inilabas ni Judge Genie Gapas-Agbada at sa tulong ng Catanduanes Provincial Intelligence Unit at Caramoran Police ay tatlong oras na inakyat ng mga operatiba ng CIDG sa pangunguna ni Lt. Clifford De Jesus sa superbisyon ni Col. Reynante Panay ang bundok na pinagtataguan ng suspek. Hindi na nagawa pang tumakas ng suspek makaraang mapalibutan ng mga pulis at kusa na itong sumama pababa ng bundok.","Kalaboso ang ­itinuturing na number one regional most wanted ng Bicol Region matapos maaresto ng mga ope­ratiba ng Criminal Investigation and Detection Group Regional  Field Unit 5 sa bundok na pinagtataguan nito sa Brgy. Totoy, Caramoran, Catanduanes ka­makalawa.","April 14, 2022  12:00am",https://www.philstar.com/pilipino-star-ngayon/probinsiya/2022/04/14/2174420/top-1-most-wanted-sa-bicol-region-timbog
"Habang naka-check in sa hotel Kuwaiti tinamaan ng COVID-19, patay","Isang Kuwaiti national na naka-check in sa isang hotel ang nasawi matapos tamaan ng COVID-19 sa lungsod na ito, ayon sa ulat ng pulisya kahapon. Sa natanggap na ulat ng Police Regional Office 2 (PRO2), nakilala ang nasawing dayuhan na si Khaleel Erh Khasroh, 57, mula sa bansang Kuwait at pansamantalang naka-check in sa Hotel Roma ng lungsod na ito. Dakong alas-2:00 ng hapon nang isugod ng mga hotel personnel na sina Sotero Cuarteros Jr., 46, bellboy; Erwin Pagulayan, 45, at  Clarita Pagalilauan, 50, supervisor, ang dayuhan sa Tuguegarao City People’s General Hospital matapos umanong makitang nanghihina at kapos sa paghinga. Agad namang inasikaso ang dayuhan sa ospital at lumabas sa kanyang medical examination na mayroon siyang “Acute Myocardial Infarction, Diabetes Mellitus Type-2, Severe Anemia Secondary to Chronic Kidney Disease” at positibo sa SARS-COV2 Antigen Test. Ayon kay Dr. Thomas Uy, binawian ng buhay ang dayuhan habang sumasailalim sa medical examination dakong alas-4:30 ng hapon. Lumalabas na unang  nag-check in ang dayuhan sa Hotel Roma noong Abril 2, 2022 ng alas-9:30 ng umaga, kasama sina Jane Lee Labbao at Clyde Salem, subalit nag-checkout sila ng alas-11:47 ng umaga noong Abril 3. Dakong ala-1:28 ng hapon noong Abril 5 ay mag-isa na lamang na bumalik ang dayuhan at nag-check-in sa hotel matapos umanong maantala ang kanyang flight pabalik sana sa Maynila nitong Abril 6.","Isang Kuwaiti national na naka-check in sa isang hotel ang nasawi matapos tamaan ng COVID-19 sa lungsod na ito, ayon sa ulat ng pulisya kahapon.","April 10, 2022  12:00am",https://www.philstar.com/pilipino-star-ngayon/probinsiya/2022/04/10/2173585/habang-naka-check-sa-hotel-kuwaiti-tinamaan-ng-covid-19-patay
"136,300 katao apektado ng bagyong 'Agaton'; Patay sa Davao bineberipika","Sumipa na sa daanglibong katao ang naaapektuhan ng pananalasa ng Tropical Depression Agaton sa Visayas at Mindanao, na dahilan na rin ng pagtungo ng libu-libong pamilya sa loob ng mga evacuation centers. Vina-validate pa ngayon ang tig-isang patay at nawawala sa Davao Region habang kumpirmado naman daw ang dalawang sugatan sa Northern Mindanao, ayon sa National Disaster Risk Reduction and Management Council (NDRRMC), Lunes. Ilan sa mga nakatikim ng hagupit ng bagyong ""Agaton"" ang: Aabot naman sa 49 kabahayan ang bahagyang nasira ng nasabing sama ng panahon sa ngayon habang tatlo naman ang wasak na wasak. Tinatayang nasa 874,000 halaga ng pananim naman ang napinsala sa ngayon sa SOCCSKSARGEN at BARMM. Binaha nang husto ang ilang lugar sa Baybay City sa Leyte, dahilan para malubog ang mga kabahayan at establisyamento. #AgatonPH  Situation earlier this afternoon in Brgy. Hipusngo, back of DPWH.  #BaybayNeedsHelp   pic.twitter.com/wmV6jeN1Ik #AgatonPH  Minahal Kita Native Restaurant submerges in flood as Pagbanganan River, the biggest in  #BaybayCity  overflows.  pic.twitter.com/UEyn2hpKyC     Sa kabila ng lahat ng ito, nakapagbigay na ng nasa 2.15 milyong halaga ng pagkain sa mga naapektuhan ng bagyong ""Agaton"" sa CARAGA. Kasalukuyang nasa ilalim ng Signal no. 1 ang 11 lugar buhat ng naturang bagyo, habang naghahanda naman ang bansa sa pagpasok ng Severe Tropical Storm Malakas (int'l name) mamayang gabi, na  nakikitang magiging typhoon din mamaya .  — James Relativo","Sumipa na sa daanglibong katao ang naaapektuhan ng pananalasa ng Tropical Depression Agaton sa Visayas at Mindanao, na dahilan na rin ng pagtungo ng libu-libong pamilya sa loob ng mga evacuation centers.","April 11, 2022  11:02am",https://www.philstar.com/pilipino-star-ngayon/probinsiya/2022/04/11/2173831/136300-katao-apektado-ng-bagyong-agaton-patay-sa-davao-bineberipika
3 tsuper positibo sa drug test sa Zambales,"Tatlo mula sa 150 tsuper ang nagpositibo sa illegal na droga matapos ang isinagawang sorpresang drug testing ng mga awtoridad sa ilalim ng “Oplan Harabas” sa bayang ito, nitong Lunes. Sinabi ni Philippine Drug Enforcement Agency (PDEA) Zambales Provincial Officer Agent Jigger Juniller, dalawa sa mga driver ang nagpositibo sa paggamit ng shabu habang ang isa ay sa marijuana. Kaagad namang kinumpiska ng Land Transportation Office (LTO) ang lisensya ng mga nagpositibo sa droga na susundan ng pagsasailalim sa kanila sa rehabilitation program. Isasalang din sa confirmatory test ang specimen ng tatlong driver na hindi muna binanggit ang kanilang pagkakakilanlan. Sa kabuuan, nasa 150 na tsuper ng dyip at traysikel ang nasorpresa na isinailalim sa drug testing upang masiguro na ligtas ang kanilang mga pasahero habang nagmamameho.","Tatlo mula sa 150 tsuper ang nagpositibo sa illegal na droga matapos ang isinagawang sorpresang drug testing ng mga awtoridad sa ilalim ng “Oplan Harabas” sa bayang ito, nitong Lunes.","April 14, 2022  12:00am",https://www.philstar.com/pilipino-star-ngayon/probinsiya/2022/04/14/2174418/3-tsuper-positibo-sa-drug-test-sa-zambales
Landslide victory ng ‘BBM-Sara’ ipinangako ng Samar officials,"Tiniyak ng mga lokal na opisyales ng lalawigan ng Samar ang “landslide victory” para kina presidential aspirant Ferdinand “Bongbong” Marcos Jr. at vice presidential candidate Davao City Mayor Sara Duterte sa darating na May 9 national elections. “We, the officals of Samar, down to the mayors who believe in UniTeam have committed to bring Marcos-Duterte a 100,000 vote lead on election day, and that’s what we are working now,” pahayag ni Samar Gov. Reynolds Michael Tan. Sa campaign sortie ng UniTeam, nilibot ni BBM at kanilang senatoriables kamakalawa ang Northern Samar, Eastern Samar at Samar, sinabi ni 2nd District Samar Rep. Sharee Ann Tan na hindi lamang susuportahan kundi poprotektahan nila ang boto nina Marcos at Duterte at lahat ng UniTeam candidates. Si Duterte ay hindi nakadalo sa rally pero nagsilbing kinatawan nito si Senator Ronald “Bato” dela Rosa. “Nandito ngayon p’wede po itong sumuporta sa atin at bantayan ang ating boto sa araw ng halalan, nandito po ang ating mga mahal na BBM (Bongbong Marcos) volunteers,” pahayag ni Tan matapos ipakilala si BBM sa campaign rally sa provincial capitol ng Catbalogan City, Samar kamakalawa ng hapon. Inihayag ni Tan na ang mga BBM volunteers ang nagsakripisyo para ma­ging matagumpay ang nasabing campaign sorties. “Nagtatrabaho at sumusuporta para maging successful ‘yung ating gathering ngayong araw, nandito din po ‘yung mga mayors natin na handang sumuporta sa atin sa iba’t ibang munisipyo and naniniwala po kami na nandiyan ang suporta sa UniTeam, dahil naniniwala po kami na ang pagkakaisa ang magiging solusyon para sa deve­lopment at progreso ng ating bansa,” ani Tan.",Tiniyak ng mga lokal na opisyales ng lalawigan ng Samar ang “landslide victory” para kina presidential aspirant Ferdinand “Bongbong” Marcos Jr. at vice presidential candidate Davao City Mayor Sara Duterte sa darating na May 9 national elections.,"April 10, 2022  12:00am",https://www.philstar.com/pilipino-star-ngayon/probinsiya/2022/04/10/2173586/landslide-victory-ng-bbm-sara-ipinangako-ng-samar-officials
"4 lalawigan, Signal Number 1 kay ‘Agaton’","Isinailalim kahapon ng PAGASA sa Tropical Cyclone Wind Signal (TCWS) Number 1 ang apat na lalawigan na kinabibilangan ng Eastern Samar, Dinagat Islands, Siargao, at Bucas Grande Islands. Ito ay matapos maging ganap na bagyo ang low pressure area (LPA) na binabantayan ng PAGASA sa Eastern Samar.  Sa advisory ng PAGASA, bahagyang lumakas ang bagyong Agaton habang tinatahak nito ang eastern seaboard ng Eastern Visayas. Ganap na alas-5:00 ng hapon kahapon, ang sentro ng bagyo ay nasa layong 130 kilometro ng silangan timog silangan ng Guiuan, Eastern Samar taglay ang lakas ng hangin na umaabot sa 55 kilometro bawat oras malapit sa gitna at may pagbugso ng hangin na umaabot sa 70 kilometro bawat oras. Dulot nito, makakara­nas ng pag-ulan hanggang ngayong Sabado o araw ng Linggo ng umaga ang Eastern Visayas, Dinagat Islands, at Surigao del Norte habang bahagyang pag-ulan ang mararanasan sa Masbate, Sorsogon at natitirang bahagi ng Visayas at Mindanao. Ayon sa PAGASA, mananatiling stationary ang bagyo o dahan-da­hang kikilos sa karagatan ng silangan ng Eastern Visayas at posible itong mag-landfall sa karagatan ng Eastern Samar.  Samantala, isinailalim na sa state of calamity ang bayan ng Cateel sa Davao Oriental dahil sa malawakang pagbaha dulot ng bagyong Agataon. Kasunod ito sa ina­prubahang Resolution No.14-2022 ng Sangguniang Bayan ng Cateel matapos mapinsala ang kanilang agrikultura at imprastraktura dulot ng kalamidad. Nangangahulugan ito na maaa­ring gamitin ng lokal na pamahalaan ang 5% ng kanilang calamity fund upang matugunan ang epekto ng bagyo.                       Bunga rin ng mga pag­baha, inilikas sa mga evacuation centers sa matataas na lugar sa nasabing ba­yan ang mga naapektuhang pamilya. -  Joy Cantos","Isinailalim kahapon ng PAGASA sa Tropical Cyclone Wind Signal (TCWS) Number 1 ang apat na lalawigan na kinabibilangan ng Eastern Samar, Dinagat Islands, Siargao, at Bucas Grande Islands.","April 10, 2022  12:00am",https://www.philstar.com/pilipino-star-ngayon/probinsiya/2022/04/10/2173587/4-lalawigan-signal-number-1-kay-agaton
Bacoor road mishap: Magkaangkas dedo,"Patay ang magkaangkas na lalaki matapos sumalpok ang kanilang sinasakyang motorsiklo sa center island ng kalsada kahapon ng madaling araw sa Molino Blvd, Brgy. Niog 2, Bacoor City. Kinilala ng pulisya ang mga nasawi na sina Jeiver Valerez at backrider nitong si Freddie Jun Billones, kapwa residente ng 1291 Batangas St. Isidro, Makati City.  Sa imbestigasyon ni Pat Jofeth Kym Yap, ala-1:05 ng madaling araw habang magkaangkas ang mga biktima sa Suzuki Raider 150 at may kabilisan ng takbo nang biglang mawalan ng control sa manibela si Valerez sanhi upang tuluy-tuloy silang sumalpok sa center island. Sa lakas ng impact, tumilapon at lumagapak ang dalawa sa sementadong kalsada at ilang beses pang nagpagulong-gulong sanhi ng kanilang agarang kamatayan.","Patay ang magkaangkas na lalaki matapos sumalpok ang kanilang sinasakyang motorsiklo sa center island ng kalsada kahapon ng madaling araw sa Molino Blvd, Brgy. Niog 2, Bacoor City.","April 10, 2022  12:00am",https://www.philstar.com/pilipino-star-ngayon/probinsiya/2022/04/10/2173581/bacoor-road-mishap-magkaangkas-dedo
"Mayor, VM at bodyguards kinasuhan sa Abra standoff","Kinasuhan na ng Philippine National Police (PNP) ng human trafficking ang Mayor at Vice Mayor ng bayan ng Pilar, Abra habang sinampahan din ng hiwalay na reklamo ang ilan sa mga security aide dahil sa naganap na standoff. Ayon kay PNP chief General Dionardo Carlos, si Pilar, Abra Mayor Roland Somera at kapatid nitong Vice Mayor Jaja Josefina Somera-Disono ay sinampahan ng kasong paglabag sa Republic Act 9208 na inamyendahan ng R.A. 10364 o Expanded Trafficking in Persons Act. Nahaharap din sa kaso ang magkapatid dahil sa paglabag sa Commission on Election (Comelec) gun ban dahil bagama’t lisensyado ang mga gamit na baril ng kanilang mga bodyguards ay hindi naman awtorisado dahil walang “permit to carry outside residence” mula sa Comelec. Sinabi ni Carlos na ang pagsasampa ng kaso ay batay sa affidavit ng 12 security aides na da­ting mga sundalo. Pina­ngakuan umano sila ng alkalde at bise alkalde na gagawin silang miyembro ng barangay peacekeeping team sa bayan ng Pilar. Hindi umano nila alam na gagawin silang personal bodyguards ng magkapatid. Samantala, kasong Serious Disobedience to an Agent of a Person in Authority  ang  isinampa laban sa mga bodyguards ng magkapatid na nakila­lang sina Robert Toreno, 27, Emmanuel Nicanor Valera at Jericho Toreno Bufil. Kinasuhan din ng attempted murder si Bufil. Matatandaang alas-10:30 ng umaga noong Marso 30 nang balewalain at sagasaan ng isang van na lulan ng mga tauhan ni Vice Mayor Disono ang Comelec checkpoint sa Brgy. Poblacion, Pilar kung saan nasaktan ang dalawang pulis na nagbabantay dito. Dito ay nagkaroon ng habulan at palitan ng putok hanggang sa umabot ang standoff sa bahay ng bise alkalde.","Kinasuhan na ng Philippine National Police (PNP) ng human trafficking ang Mayor at Vice Mayor ng bayan ng Pilar, Abra habang sinampahan din ng hiwalay na reklamo ang ilan sa mga security aide dahil sa naganap na standoff.","April 9, 2022  12:00am",https://www.philstar.com/pilipino-star-ngayon/probinsiya/2022/04/09/2173381/mayor-vm-bodyguards-kinasuhan-sa-abra-standoff
"Bukidnon encounter: 4 opisyal ng NPA, todas","Patay ang apat na matataas na li­der ng New People’s Army  (NPA)  matapos makaengkwentro ang tropa ng militar noong Miyerkules sa Talakag, Bukidnon. Ayon kay Eastern Mindanao Command Commander Lt. Gen. Greg Almerol, nangyari ang engkwentro noong Miyerkules ng hapon sa Brgy. Tikalaan kung saan napatay ang  mga lider na komunista na sina Carlisio Sumalinog, Jovilito Pontillas, Gary Juliana, at Jelly Sugnot. Rumesponde ang militar sa sumbong ng ilang residente tungkol sa presensya ng 30 armadong indibidwal sa kanilang lugar. Dalawang oras tumagal ang bakbakan na nagresulta sa pagkaka-nutralisa sa 4 na NPA leaders. Narekober ng militar sa pinangyarihan ng engkwentro ang 16 na matataas na uri ng armas, mga magazine at bala, mga bandila ng grupo at iba pang gamit. Sinabi ni Lt. Gen. Almerol na ang nangyaring bakbakan ay resulta ng pinaigting nilang military operation upang wakasan na ang insurhensya bago matapos ang termino ni Pangulong Rodrigo Duterte sa Hunyo.","Patay ang apat na matataas na li­der ng New People’s Army  (NPA)  matapos makaengkwentro ang tropa ng militar noong Miyerkules sa Talakag, Bukidnon.","April 9, 2022  12:00am",https://www.philstar.com/pilipino-star-ngayon/probinsiya/2022/04/09/2173382/bukidnon-encounter-4-opisyal-ng-npa-todas
4 NPA todas sa Cotabato encounter,"Apat na hinihinalang miyembro ng New People’s Army (NPA) kabilang ang kanilang dalawang opisyal ang napatay matapos ang umaatikabong engkuwentro ng tropa ng mga sundalo at komunistang grupo sa South Cotabato nitong Biyernes ng gabi. Kinilala ang mga nasawing rebelde na sina Ariel Moca Lasib, alyas “Jenrose/Hadi”, 2nd Deputy Secretary of  Guerilla Front (GF) Musa; Johndel Limosnero, alyas “Butod”, supply officer ng GF Musa at sina alias “Rex” at “Nomer”, pawang miyembro ng Yunit Milisya. Sa ulat ni Major Gen. Juvymax Uy, commander of Joint Task Force Central nagsasagawa ng checkpoint ang tropa ng 5th Special Forces Battalion sa Sitio Limite, Upper Maculan, Lake Sebu, South Cotabato nang masabat ang mga rebelde at magkabakbakan. Nakatanggap umano ng intelligence report ang military na nangingikil ng revolutionary tax ang mga rebeldeng NPA sa mga negosyante at sibilyan sa lugar. Narekober sa encounter site ang apat na cal. 45 pistol, tatlong improvised explosive devices at sari-saring communication equipment.",Apat na hinihinalang miyembro ng New People’s Army (NPA) kabilang ang kanilang dalawang opisyal ang napatay matapos ang umaatikabong engkuwentro ng tropa ng mga sundalo at komunistang grupo sa South Cotabato nitong Biyernes ng gabi.,"April 10, 2022  12:00am",https://www.philstar.com/pilipino-star-ngayon/probinsiya/2022/04/10/2173583/4-npa-todas-sa-cotabato-encounter
"Dinadawit sa komunistang grupo. Anakpawis Party-list nominee, inaresto!","Inaresto ng mga awtoridad ang isang lider magsasaka na nominee ng Anakpawis Party-list dahil sa umano’y pagkakasangkot sa komunistang grupo sa Ba­yombong, Nueva Vizcaya nitong Biyernes ng gabi. Kinilala ang dinakip na si Anakpawis Party-list 4th nominee at Cagayan Valley coordinator na si Isabelo Adviento. Sa ulat ng pulisya, dakong alas-8 ng gabi nang maaresto si Adviento habang kumakain sa isang kilalang fastfood chain sa Bayombong. Noong Disyembre 2020 ay ni-raid na rin ng PNP operatives ang bahay ni Adviento sa Baggao, Cagayan. Gayunman, pinalaya ito ng korte dahil sa kakula­ngan umano ng matibay na ebidensya. Umalma naman ang Anakpawis sa pagsasabing biktima ng “red tagging” si Adviento. Itinanggi rin ni Ad­viento ang alegasyon ng National Task Force to End Local Communist Armed Conflict (NTF-ELCAC) na isa siyang recruiter ng teroristang New People’s Army (NPA). Patuloy namang sumasailalim sa masusing tactical interrogation ng security forces si Adviento.","Inaresto ng mga awtoridad ang isang lider magsasaka na nominee ng Anakpawis Party-list dahil sa umano’y pagkakasangkot sa komunistang grupo sa Ba­yombong, Nueva Vizcaya nitong Biyernes ng gabi.","April 10, 2022  12:00am",https://www.philstar.com/pilipino-star-ngayon/probinsiya/2022/04/10/2173588/dinadawit-sa-komunistang-grupo-anakpawis-party-list-nominee-inaresto
"Babae tumanggap ng P27 milyong shabu package, tiklo","Isang babaeng drug suspect ang naaresto ng mga tauhan ng Philippine Drug Enforcement Agency (PDEA) sa isang controlled delivery operation na ikinasa sa Trece Martirez City sa Cavite na nagresulta rin sa pagkakakumpiska ng may apat na kilo ng shabu na nagkakahalaga ng mahigit P27 milyon kamakalawa ng gabi. Kinilala ang naarestong suspek na si Leonila dela Cruz, nasa hustong gulang at residente ng Brgy. Aguado, sa Trece Martirez City. Batay sa ulat, dakong alas-8:00 ng gabi nang maaresto si Dela Cruz sa kanyang tahanan ng magkasanib na puwersa ng PDEA-Regional Office (PDEA-RO) III kasama ang Pampanga provincial office bilang lead unit; PDEA RO IV-A; Drug Interdiction Task Group-Bureau of Custom, Port of Clark; PDEA-Cavite at Trece Martirez police. Nang tanggapin ng suspek ang bagahe na naglalaman ng ilegal na droga ay agad siyang inaresto ng mga ahente. Narekober mula sa suspek ang may apat na kilo ng hinihinalang shabu na tinatayang nagkakahalaga ng may P27,600,000. Nagsasagawa pa ang mga awtoridad ng imbestigasyon hinggil sa “source” at “supplier” ng naturang ilegal na droga.",,"April 14, 2022  12:00am",https://www.philstar.com/pilipino-star-ngayon/probinsiya/2022/04/14/2174425/babae-tumanggap-ng-p27-milyong-shabu-package-tiklo
Patay kay ‘Agaton’ pumalo na sa 58,"Umakyat na sa 58 katao ang naitatalang namatay dahil sa pagbaha at landslide bunsod ng pananalasa ng bagyong Agaton, ayon sa mga awtoridad kahapon. Sa nasabing bilang, 47 indibiduwal ang nasawi sa landslide sa Baybay City, lima sa Abuyog City; pawang sa Leyte; tatlo sa Negros Oriental, habang sa katimugang Mindanao ay dalawa sa Monkayo, Davao de Oro, at isa sa Cateel, Davao Oriental. Nasa 27 katao ang patuloy pang pinaghahanap sa Baybay City habang 100 sinasabing nasugatan at marami ring pananim ang nasalanta ni Agaton sa Baybay City. Ayon kay Baybay City Mayor Jose Carlos Cari, matapos maantala, itinuloy na rin ang search and retrieval operations sa mga nawawalang residente dahil sa mga pagguho ng lupa kung saan apat na barangay ang unang napaulat na natabunan. Ayon naman kay P/Captain James Mark Ruiz ng Abuyog Police, patuloy ang ginagawang search and rescue operations ng mga awtoridad sa Pilar Village sa Abu­yog City kahapon ng u­maga sa pag-asang may ilan pang indibiduwal na buhay. Lima rito ang  naiulat na namatay habang  50 katao ang nailigtas. Sa kabila nito, iniulat ng National Disaster Risk Reduction and Management Council (NDRRMC), na nasa 43 katao ang kanilang hu­ling naitalang bilang ng mga nasawi sa bagyong Agaton. Sa Laging Handa press briefing, sinabi ni NDRRMC Spokesperson Mark Timbal na umabot din sa 34,583 katao ang nailikas sa may 348 na evacuation centers. Aniya, umaabot na sa P21 milyon ang naibigay na food packs, non food packs at iba pang tulong sa mga naapektuhan ng bagyo at nagpapatuloy pa ito sa sa mga eva­cuation centers.","Umakyat na sa 58 katao ang naitatalang namatay dahil sa pagbaha at landslide bunsod ng pananalasa ng bagyong Agaton, ayon sa mga awtoridad kahapon.","April 14, 2022  12:00am",https://www.philstar.com/pilipino-star-ngayon/probinsiya/2022/04/14/2174428/patay-kay-agaton-pumalo-na-sa-58
"No. 1 ‘wanted’ sa Calabarzon, nalambat","Nalambat ng mga otoridad ang isang miyembro ng rebeldeng grupong New People’s Army (NPA) at numero uno sa listahan ng mga wanted na kriminal sa rehiyon ng Calabarzon, ayon sa pulisya kahapon. Ayon sa ulat ni P/Col. Joel Villanueva, hepe ng Quezon Police Provincial Office (QPPO), nadakip ang suspek na kinilalang si Jesus Abetria alyas “Ka Barry/Puti,” 60-anyos, ng pinagsanib na pwersa ng Philippine National Police at Philippine Army ganap na alas12:15 ng tanghali noong Huwebes sa Barangay Salipsip Polio, Quezon. Pitong taon na umanong nagtatago si Abetria matapos masangkot kasama ang apat pang kasapi ng NPA sa pagpatay kay Army Private First Class Alpasain Ikan sa Barangay San Vicente, Gumaca, Quezon noong 2014. Si Abetria ay nahaharap sa kasong murder sa Regional Trial Court Branch 172 sa bayan ng Gumaca, Quezon mula noong Mayo 3, 2021, at walang inirekomendang piyansa ang korte, at bilang numero uno sa listahan ng mga wanted na kriminal sa Calabarzon ay mayroong P100,000 cash reward para sa ikadarakip ng suspek.","Nalambat ng mga otoridad ang isang miyembro ng rebeldeng grupong New People’s Army (NPA) at numero uno sa listahan ng mga wanted na kriminal sa rehiyon ng Calabarzon, ayon sa pulisya kahapon.","April 10, 2022  12:00am",https://www.philstar.com/pilipino-star-ngayon/probinsiya/2022/04/10/2173582/no-1-wanted-sa-calabarzon-nalambat
"‘Ang Probinsyano’, top 3 sa Pulse Asia survey","Patuloy ang pag-angat ng number 50 Ang Probinsyano Party-list matapos makuha ang pangatlong puwesto sa party-list race para sa nalalapit na May 9, national election sa pinakahuling Pulse Asia Ulat ng Bayan national survey na isinagawa mula Marso 17-21, 2022.  Sa nasabing survey, walo sa 177 party-lists na tumatakbo sa halalan ang nakakakuha ng suporta ng may dalawang porsyento ng mga botanteng Pilipino, kung ang halalan ay gaganapin sa nasabing mga petsa.  Ayon sa Pulse Asia, sa suportang ito, malalagpasan ng walong party-list groups ang 2-percent voter prefe­rence na kinakailangan upang makakuha sila ng isang congressional seat sa unang round ng seat allocation base sa nakasaad sa February 17, 2017 resolution na inilabas ng Korte Suprema.  Ang Number 50 Ang Probinsyano Party-List, na nagsusulong ng hanapbuhay, edukasyon, pagkain at kalusugan para sa lahat ng mga probinsyano, ay nakakuha ng 4.48 voter preference. “Isa pong malaking karangalan na maging isa sa mga pangunahing napupusuan ng mga botante. Kung kami po ay muling papalarin, higit pa naming paiigtingin ang pagsusulong ng pag-unlad sa mga kanayunan para din po sa pangkalahatang pag-unlad ng ating bansa,” ayon kay Ang Probinsyano Party-list Rep. Alfred Delos Santos. Ibinoto bilang isa sa mga nangungunang party-list sa una nitong pagsabak sa pulitika noong 2019 elections, ang Ang Probinsyano Party-list ay nagtala ng magandang performance kabilang ang pagbibigay ng relief packs sa 56, 243 beneficiaries sa gitna ng pandemya; financial assistance sa 33,359 beneficiaries; anti-COVID packs sa 12,549 beneficiaries; educational assistance sa 7,880 estudyante at medical assistance sa 4,174 beneficiaries. Pinondohan din ng naturang party-list ang konstruksyon ng 69 evacuation centers at multi-purpose buildings sa iba’t ibang probinsya, at principal author ng 246 bills at resolutions at co-author ng 134 panukalang batas at resolusyon sa 18th Congress.","Patuloy ang pag-angat ng number 50 Ang Probinsyano Party-list matapos makuha ang pangatlong puwesto sa party-list race para sa nalalapit na May 9, national election sa pinakahuling Pulse Asia Ulat ng Bayan national survey na isinagawa mula Marso 17-21, 2022.","April 9, 2022  12:00am",https://www.philstar.com/pilipino-star-ngayon/probinsiya/2022/04/09/2173377/ang-probinsyano-top-3-sa-pulse-asia-survey
2 ginang tiklo sa P20.4 milyong shabu,"Naaresto ang dalawang babaeng sinasabing notoryus na tulak at nasamsaman ng higit sa P20.4 milyong halaga ng hinihinalang iligal droga sa ikinasang buy-bust operation sa Nueva Ecija, kamakalawa. Kinilala ang mga ­arestadong suspek na sina Sittie Pindatun, 30; at Nor-Ain Bilal, 26, kapwa residente ng Brgy. H-2, Dasmariñas, Cavite. Naaresto ang dalawa sa pinangsanib na pwersa ng PPDEU/PIU- NEPPO (Lead unit), CIDG PFU Nueva Ecija, PDEA RO3 N.E., Cabanatuan CPS, 1st at 2nd PMFC, RID3 at RDEU 3, sa Lakewood Subdivision, Barangay Sumacab Este, Cabanatuan City, Nueva Ecija. Nasamsam sa mga suspek ang 12 malalaking pakete ng hinihinalang shabu na tumitimbang ng nasa humigit kumulang sa tatlong kilo at nagkaka-halaga ng nasa halos P20,400,000. Narekober din sa mga suspek ang umano’y (1) genuine Php1,000.00 peso bill at (19) na bundles nang Php1,000. 00 peso bill na ginamit bilang boodle money, at (2) smart cellular phones na umano’y ginagamit sa pakikipagtransaksyon sa kanilang mga parokyano.  — Doris Franche","Naaresto ang dalawang babaeng sinasabing notoryus na tulak at nasamsaman ng higit sa P20.4 milyong halaga ng hinihinalang iligal droga sa ikinasang buy-bust operation sa Nueva Ecija, kamakalawa.","April 8, 2022  12:00am",https://www.philstar.com/pilipino-star-ngayon/probinsiya/2022/04/08/2173058/2-ginang-tiklo-sa-p204-milyong-shabu
"Rider na nurse, bumangga sa bus, nasagasaan pa ng van","Doble ang sinapit na kamatayan ng isang lala­king nurse matapos na ang minamaneho niyang motorsiklo ay bumangga sa isang pampasaherong bus at nang bumagsak ay nasagasaan naman siya ng dumarating na van naganap,kamakalawa sa Purok Ilayang Diversion,Barangay Silangang Mayao. Ang biktima na idineklarang dead-on-arrival sa Quezon Medical Center dahil sa tinamong pinsala sa ulo at mga katawan ay kinilalang si Robert Baladad, 31,binata ng Pagbilao,Quezon. Ayon sa pulisya, patungo sa direksyon ng Sariaya, Quezon,alas 8:00 ng umaga ang biktima at minamaneho ang kanyang  motorsiklo nang bumangga sa hulihan ng sinusundang DLTB Bus na minamaneho ni Marjon Tatoy ng Laguna. Tumilapon sa kal­ye ang biktima saka nasagasaan ng Manila bound na Nissan Urban van na minamaneho ni Edilberto Antonio ng Gumaca,Quezon. Nasa kustodya nga­yon ng pulisya ang driver ng dalawang sasakyang nakaaksidente sa biktima.","Doble ang sinapit na kamatayan ng isang lala­king nurse matapos na ang minamaneho niyang motorsiklo ay bumangga sa isang pampasaherong bus at nang bumagsak ay nasagasaan naman siya ng dumarating na van naganap,kamakalawa sa Purok Ilayang Diversion,Barangay Silangang Mayao.","April 8, 2022  12:00am",https://www.philstar.com/pilipino-star-ngayon/probinsiya/2022/04/08/2173048/rider-na-nurse-bumangga-sa-bus-nasagasaan-pa-ng-van
"Mag-ina, pamangkin minasaker sa Cainta","Isang ginang, kanyang anak at pamangkin, ang minasaker ng mga di pa kilalang salarin sa loob mismo ng kanilang tahanan sa Cainta, Rizal kamakalawa. Batay sa ulat ng Cainta Municipal Police Station, kinilala ang mga biktima na sina Angelica Antonio Manaloto, 24, kanyang anak na si Nica Manaloto Mangi, 4, at pamangkin na si Renz Orly Manaloto Trinidad, 7, pawang residente ng 4753 Rizal St., San Francisco, Brgy. San Juan, Cainta. Ayon sa pulisya, ang bangkay ng mga biktima ay nadiskubre mismo ng kapatid ni Manaloto na si Erickson Antonio Manaloto, 26, residente ng DM6 Karlangan, San Andres, Cainta, dakong alas-7:05 ng umaga. Nabatid na nagtungo si Erickson sa bahay ng kapatid ngunit sarado ito kaya’t kumatok siya upang makapasok. Gayunman,laking pagtataka nito dahil kahit ilang ulit nang tinatawag ang kapatid at mga pamangkin ay hindi sumasagot ang mga ito kahit pa bukas naman umano ang pintuan ng silid ng bahay. Nang buksan naman umano ng kapitbahay ang main gate at alamin kung bakit hindi sumasagot ang mga biktima sa tawag ni ­Erickson, ay dito na nila nadiskubre ang bangkay ng mga ito. Nirerebyu na rin ang mga video footages ng CCTV camera na nakakabit malapit sa  pinangyarihan ng krimen na kung saan isang tao ang kinokunsidera nilang person of interest sa pagpatay sa mga biktima.","Isang ginang, kanyang anak at pamangkin, ang minasaker ng mga di pa kilalang salarin sa loob mismo ng kanilang tahanan sa Cainta, Rizal kamakalawa.","April 8, 2022  12:00am",https://www.philstar.com/pilipino-star-ngayon/probinsiya/2022/04/08/2173061/mag-ina-pamangkin-minasaker-sa-cainta
Resto sa Cavite hinoldap: 3 timbog!,"Pinasok umano ng tatlong armadong holdaper ang isang restaurant at nilimas ang mga cellphone at pera ng limang kustomer na kumakain ng pananghalian sa Bacoor City kahapon. Sa ulat ni P/Cpl. Edil­berto Reyes Jr., may hawak ng kaso, alas-12:47 ng tanghali nang maganap ang holdapan sa Hungry Humans Restaurant, Avenida Rizal, Molino 3, ng nasabing lungsod. Dumating ang tatlong suspek sakay ng Honda at Yamaha motorcycle at tuluy-tuloy na pumasok sa nasabing restaurant na inakala lamang na mga kustomer. Nagulantang ang limang kustomer na kumakain nang biglang maglabas ng mga baril at nagdeklara ng holdap ang tatlong lalaki. Agad silang tinutukan at isa-isang nilimas ang kanilang mga cellphone na kinabibila­ngan ng Vivo 4335, Xaomi, Iphone XR, Realme 85G, Realme X2 Pro at mga pera saka tumakas.  Ang mga kustomer ay nakilalang sina Joana Joy Cabarlo, 26-anyos; Jeb Paolo Buerano, 33; Christha Kyle Dumalao, 19; Von Mckenley Pasamba, 25, at Maria Antonette Valencia, 24. Agad tumawag sa pulisya ang management ng restaurant kaya nagsagawa ng hot pursuit operation ang Intelligence operatives at Sector 8 ng Bacoor City Police. Nasukol ang mga suspek sa may kahabaan ng East Service Road, Sucat, Parañaque City kung saan pinaghahatian na ang mga natangay na pera at kagamitan mula sa mga biktima. Ang tatlo ay nakilalang sina Joreen Adduru, 25; Benjo Zubiaga, 28, at Jennifer Santiago, 25, pawang taga-Bacoor City, Cavite. Narekober sa mga suspek ang mga nina­kaw na mga items at pera at nakumpiskahan ng dalawang hand grenade, isang 9mm cal. pistol na may kargang mga bala, isang cal .45 pistol na may anim na bala at isang plastic na pistola (gun replica).",Pinasok umano ng tatlong armadong holdaper ang isang restaurant at nilimas ang mga cellphone at pera ng limang kustomer na kumakain ng pananghalian sa Bacoor City kahapon.,"April 9, 2022  12:00am",https://www.philstar.com/pilipino-star-ngayon/probinsiya/2022/04/09/2173380/resto-sa-cavite-hinoldap-3-timbog
"‘Professor’ ng mga kawatan, huli","Nahulog na rin sa kamay ng Philippine Drug Enforcement Agency at pulisya ang madulas at binansagang “professor” at “godfather” ng mga magnanakaw at drug pusher sa lalawigang ito matapos maaresto sa ginawang buy-bust operation ng Philippine Drug Enforcement Agency (PDEA) sa kahabaan ng Barlin St. sa Naga City kamakalawa ng hapon. Sinampahan na ng kasong paglabag sa comprehensive dangerous drugs act of 2002 ang suspek na kinilalang si Jeffrey Reolope San Buenaventura, 39-anyos, residente ng Brgy. Abella, Naga City at Brgy. San Roque, Camaligan. Ang suspek ang itinuturing na “godfather” ng mga magnanakaw at tulak dahil sa ito ang nagtuturo sa mga baguhan kung papaano ang pagnakaw at pagtutulak ng droga. Sa ulat,dakong alas-3:30 ng hapon sa tulong ng mga tauhan ng Naga City Police Office ay inilatag ng mga ahente ng PDEA-Bicol ang buy bust operation laban sa suspek. Nang iabot ng suspek ang biniling droga sa poseur buyer ay mabilis itong inaresto ng mga nakatagong operatiba. Nabawi sa suspek ang dalawang plastik na pakete na may lamang shabu na may timbang 60 gramo at nagkakahalaga ng 480-libong piso.",Nahulog na rin sa kamay ng Philippine Drug Enforcement Agency at pulisya ang madulas at binansagang “professor” at “godfather” ng mga magnanakaw at drug pusher sa lalawigang ito matapos maaresto sa ginawang buy-bust operation ng Philippine Drug Enforcement Agency (PDEA) sa kahabaan ng Barlin St. sa Naga City kamakalawa ng hapon.,"April 9, 2022  12:00am",https://www.philstar.com/pilipino-star-ngayon/probinsiya/2022/04/09/2173375/professor-ng-mga-kawatan-huli
Magsasaka at kabayo nilamon ng ilog,"Patay na nang matagpuan ang isang magsasaka habang hinahanap pa ang kanyang kabayo matapos na lamunin sila ng rumaragasang ilog sa kasagsagan ng malakas na ulan,kamakalawa sa Barangay Ilayang Palsabangon sa bayang ito. Kinilala ng pulisya ang biktima na si Erick Edora, 35, may-asawa ng nasabing barangay. Ayon sa ulat, bandang ala-1:00 ng hapon ay sakay ng kanyang kabayo ang biktima at tinangkang tumawid sa ilog habang nasa kasagsagan ng malakas na ulan. Subalit,dahil sa lakas ng agos ay kapwa tinangay ang mga ito. Kahapon ng alas-10:30 ng umaga nang matagpuan ang bangkay ng biktima na nakasabit sa isang lambat.","Patay na nang matagpuan ang isang magsasaka habang hinahanap pa ang kanyang kabayo matapos na lamunin sila ng rumaragasang ilog sa kasagsagan ng malakas na ulan,kamakalawa sa Barangay Ilayang Palsabangon sa bayang ito.","April 8, 2022  12:00am",https://www.philstar.com/pilipino-star-ngayon/probinsiya/2022/04/08/2173053/magsasaka-kabayo-nilamon-ng-ilog
"Pipi’t bingi na pinasok ang bahay ng pulis, timbog","Arestado ng pulisya ang isang lalaking may diperensya sa pandinig at pagsasalita matapos pasukin ang bahay ng isang pulis at pagnakawan, kahapon ng madaling araw sa Brgy. Burol Main, Dasmariñas City, Cavite. Kasalukuyan ngayong nakakulong sa Dasmariñas Police ang suspek na si Jeffrey Detate, nasa hustong gulang, residente ng Blk 9, Lot 14 Brgy. Fatima 1, Dasmariñas City. Bandang alas-5:20 ng mada­ling araw nang pasukin ng suspek ang  bahay ni Ace Mercado Paredes, 39 na isang pulis ng Dasmariñas City at residente ng No.547 Brgy. Burol Main, Dasmariñas City. Sa salaysay ng biktima, nasa kasarapan siya ng tulog ng mga oras na nabanggit nang marinig niya ang tuloy- tuloy na pagtahol ng kanilang aso. Agad itong buma­ngon at sumilip sa bintana, dito niya nakita ang isang lalaki na may bitbit na malaking plastic na patakbo na sana palabas ng kanilang bakuran. Agad na tumakbo si Paredes at hinabol ang suspek at nang maabutan ay narekober ang isang malaking plastic na may lamang sari-sa­ring gamit mula sa bahay nito. Nahaharap sa patong-patong na kaso ang suspek.","Arestado ng pulisya ang isang lalaking may diperensya sa pandinig at pagsasalita matapos pasukin ang bahay ng isang pulis at pagnakawan, kahapon ng madaling araw sa Brgy. Burol Main, Dasmariñas City, Cavite.","April 8, 2022  12:00am",https://www.philstar.com/pilipino-star-ngayon/probinsiya/2022/04/08/2173043/pipit-bingi-na-pinasok-ang-bahay-ng-pulis-timbog
Trike driver itinumba matapos maghapunan,"Duguang bumulagta sa tabi ng kanyang tricycle ang isang 38-anyos na driver matapos pagbabarilin ng hindi nakilalang lalaki sa kahabaan ng barangay road ng Purok-2, Brgy. Kabuluan ng ba­yang ito.kamakalawa ng gabi. Tama ng punglo sa ulo at likurang bahagi ng katawan ang tumapos sa buhay ng biktimang si Reggie Rivera Jose, may kinakasama at residente ng Purok-3. Wala namang naka­kita sa gunman na mabilis nakatakas makaraan ang pamamaril. Sa ulat, alas-9:00 ng gabi matapos na maki­paghapunan sa bahay ng nagngangalang “Mon” na tiyuhin ng kanyang kinakasama sa naturang lugar ay nagpaalam nang uuwi ang biktima. Gayunman, ilang sandali lang ay narinig ang magkakasunod na putok ng baril sa di ka­layuan at nang puntahan ay nakitang nakabulagta ang duguan at wala nang buhay na biktima sa tabi ng kanyang tri­cycle.","Duguang bumulagta sa tabi ng kanyang tricycle ang isang 38-anyos na driver matapos pagbabarilin ng hindi nakilalang lalaki sa kahabaan ng barangay road ng Purok-2, Brgy. Kabuluan ng ba­yang ito.kamakalawa ng gabi.","April 8, 2022  12:00am",https://www.philstar.com/pilipino-star-ngayon/probinsiya/2022/04/08/2173040/trike-driver-itinumba-matapos-maghapunan
‘Hitman’ ng mga politiko nalambat sa Batangas,"Bumagsak sa pulisya ang 55-anyos na umano’y miyembro ng “gun-for-hire” group o “hitman” na inuupahan ng mga politiko sa isinagawang police operation sa bayan ng Balayan, dito nitong Biyernes ng umaga.  Kinilala ni Col Noel D. Nuñez, hepe ng Regional Intelligence Division ng Police Regional Office-Ca­labarzon, ang suspek na si Lorenzo Pedraza Holgado, residente ng Brgy. Santol, Balayan, Batangas. Nagsilbi ng search warrant ang Balayan Municipal Police na inilabas ni Judge Carolina Faustino De Jesus-Suarez ng Balayan Regional Trial Court para halughugin ang bahay ni Holgado bandang alas-2:10 ng umaga.  Nakumpiska mula sa suspek ang dalawang caliber .45 pistols, isang MK2 fragmentation hand grenade, isang caliber .9mm replica, mga bala at iba pang gun paraphernalia.  Mahaharap sa kasong paglabag sa RA 10591 o Comprehensive Law on Firearms and Ammunition Act in relation to Comelec Resolution No. 10728.","Bumagsak sa pulisya ang 55-anyos na umano’y miyembro ng “gun-for-hire” group o “hitman” na inuupahan ng mga politiko sa isinagawang police operation sa bayan ng Balayan, dito nitong Biyernes ng umaga.","April 9, 2022  12:00am",https://www.philstar.com/pilipino-star-ngayon/probinsiya/2022/04/09/2173379/hitman-ng-mga-politiko-nalambat-sa-batangas
2 lalaki nilamon ng bukal sa kuweba,"Dalawang lalaki ang nawawala matapos lamunin ng tubig sa bukal sa isang kuweba sa Barangay Rizal ng bayang itoAyon sa ulat, matapos ang ilang araw na paghahanap, nagpasya na kamakalawa ang rescue team na itigil ang kanilang ginagawang retrieval operations sa mga biktimang sina Fidel Alog, 38, isang mangingisda at Eddie Ancheta, 60, ng Aglipay, Quirino na magkasunod na nawala at nalunod sa nasabing bukal. Ayon sa ulat, unang natulog si Alog noong Marso 30 ng gabi matapos magtungo sa bukal para ma­ngisda. Nabatid na Abril 1 nang sisirin ni Ancheta ang malalim na bukal para hanapin si Alog subalit maging siya ay hindi na rin lumitaw mula sa tubig. Nagsagawa ng ilang araw na retrieval operation, ang mga tauhan ng MDRRM, mga volunteers at iba pang mga kamag-anak at mga residente ng nasabing lugar subalit nabigo silang makita ang dalawang biktima. Dumating din ang rescue team  ng Philippine Coast Guard (PCG) subalit dahil sa lalim ng tubig at panganib ng bukal na may kuweba ay sumuko na rin sila sa ilang araw na paghahanap. Dahil dito, nagpasya ang MDRRMO na itigil na ang retrieval operation para maiwasan ang anumang insidente dahil na rin sa sama ng panahon. Samantala, pinayagan naman ang ilang kamag-anak ng dalawang biktima na manatili muna sa lugar ngunit ipinagbawal sa kanila ang pagsisid sa loob ng mapanganib na kuweba.","Dalawang lalaki ang nawawala matapos lamunin ng tubig sa bukal sa isang kuweba sa Barangay Rizal ng bayang itoAyon sa ulat, matapos ang ilang araw na paghahanap, nagpasya na kamakalawa ang rescue team na itigil ang kanilang ginagawang retrieval operations sa mga biktimang sina Fidel Alog, 38, isang mangingisda at Eddie Ancheta, 60, ng Aglipay, Quirino na magkasunod na nawala at nalunod sa nasabing bukal.","April 6, 2022  12:00am",https://www.philstar.com/pilipino-star-ngayon/probinsiya/2022/04/06/2172553/2-lalaki-nilamon-ng-bukal-sa-kuweba
BBM-Sara pormal nang inindorso ni GMA,"Pormal nang inindorso ni dating Pangulong Gloria-Macapagal Arroyo (GMA) para sa darating na May 9 elections sina presidential aspirant dating Senador Ferdinand “Bongbong” Marcos at Lakas-CMD vice presidential bet Davao City Mayor Inday Sara Duterte. Ayon kay Macapagal-Arroyo, President Emeritus ng Lakas–CMD, sa UniTeam rally nitong Lunes ng gabi sa Mexico, Pampanga na dinaluhan ng libu-libong katao, kailangan ni BBM si Sara para higit na mapagbuti nito ang pagiging Pangulo sakaling palarin na magwagi sa May 9, 2022 national election. Sinabi ni Arroyo na ito ang dahilan kung bakit sinusuportahan niya ang kandidatura ng dalawang pambato ng UniTeam. “Kaya ngayon naman, tiyakin natin na UniTeam ang tutulungan natin,” pahayag ni Macapagal-Arroyo sa kaniyang mga  “kabalen”  dahilan noong tumatakbo aniya siyang Pangulo ay nagwagi rin ang kaniyang running mate na si dating Senador Noli de Castro bilang bise Presidente. “Kailangan ni BBM (Bongbong Marcos), kahit matalino siya, para maging magaling na presidente, kailangan niya si Mayor Inday Sara Duterte bilang bise presidente. ‘Yun ang isang dahilan bakit ini-indorso natin si Mayor Sara,” ayon kay Macapagal-Arroyo na dati ring House Speaker. “Pangalawa, sa laki ng tulong naman ni Presidente Rody Duterte dito sa atin sa Pampanga,” ayon pa kay Arroyo kaya nais niyang si Inday Sara ang magwaging bise Presidente. “Kaya suklian natin siya…Dapat landslide si Inday Sara,” apela pa ni Arroyo sa kaniyang mga constituents na dumalo sa nasabing rally. Ang Partido Federal ng Pilipinas (PFP) ni Marcos, Hugpong ng Pagbabago (HNP) ni Duterte at ang Lakas-CMD na partido ni Arroyo kung saan ito ang tumatayong president emeritus ay una nang pinagtibay ang “UniTeam alliance agreement” sa Partido ng Masang Pilipino (PMP) ni dating Pa­ngulong Joseph “Erap” Estrada. Dumalo rin sa nasabing okasyon sina Pampanga Governor Dennis “Delta” Garcia Pineda, vice governor Lilia “Nany Baby” Pineda at Lubao Mayor Esmeralda “Esmie” Pineda.",Pormal nang inindorso ni dating Pangulong Gloria-Macapagal Arroyo (GMA) para sa darating na May 9 elections sina presidential aspirant dating Senador Ferdinand “Bongbong” Marcos at Lakas-CMD vice presidential bet Davao City Mayor Inday Sara Duterte.,"April 6, 2022  12:00am",https://www.philstar.com/pilipino-star-ngayon/probinsiya/2022/04/06/2172556/bbm-sara-pormal-nang-inindorso-ni-gma
Motor vs motor: Lady cop todas,"Idineklarang dead-on-arrival sa ospital ang isang pulis matapos na sumalpok ang minamanehong motorsiklo sa isa ring motorsiklo,naganap sa Bunawan, Agusan del Sur. Kinilala ang nasawi na si Police Staff Sergeant Angeline Ong-Alo, 39, residente ng P-Atupan, Nasipit, Agusan del Norte at  nakatalaga  sa Agusan del Norte Provincial Police Office. Ginagamot naman sa ospital ang   sugatang  si  Gerry Geronda, matapos na magtamo ng mga pasa  at sugatan sa iba’t ibang bahagi ng katawan. Ayon sa Bunawan Municipal Police Station, bago nangyari ang aksidente, alas-9:00  ng umaga sa Purok 8, Simulao,Bunawan, Agusan del Sur ay kapwa binabaybay ng dalawang biktima ang kahabaan ng national highway patungong Butuan City   at pagdating sa intersection ay bigla umanong lumiko pakaliwa si Geronda kaya natumbok nito ang nag-o-overtake na si Alo.","Idineklarang dead-on-arrival sa ospital ang isang pulis matapos na sumalpok ang minamanehong motorsiklo sa isa ring motorsiklo,naganap sa Bunawan, Agusan del Sur.","April 8, 2022  12:00am",https://www.philstar.com/pilipino-star-ngayon/probinsiya/2022/04/08/2173042/motor-vs-motor-lady-cop-todas
"8 pulis na sangkot sa pagnanakaw sa Pampanga, pinasisibak sa serbisyo","Pirma na lang ni Phi­lippine National Police (PNP) Chief, P/Gen. Dionardo Carlos ang hinihintay upang ganap nang maalis sa serbisyo ang 8 tauhan ng Criminal Investigation and Detection Group – Anti Orga­nized Crime Unit. Ito’y makaraang irekumenda ng PNP Internal Affairs Service (IAS) ang dissmissal o pagsibak sa serbisyo sa naturang mga Pulis matapos mapatunayan na ninakawan nga nila ang isang Chinese National sa Brgy. Balibago, Angeles City noong ­Enero 26. Ayon kay PNP IAS Inspector General Atty. Alfegar Triambulo, lumabas sa kanilang imbestigasyon na iligal ang operasyon ng naturang mga Pulis at tanging intensyon nito ay magnakaw. Kahapon, naisumite na ng IAS sa tanggapan ng PNP Chief ang kanilang rekumendasyon laban kina P/Maj. Ferdinand Mendoza, P/SSgt. Mark Anthony Iral, P/SSgt. Sanny Alicante, P/Cpl. John Gervic Fajardo, P/Cpl. Kenneth Rheiner Delfin, Pat. Leandro Mangale at Pat. Hermogines Rosario Jr.","Pirma na lang ni Phi­lippine National Police (PNP) Chief, P/Gen. Dionardo Carlos ang hinihintay upang ganap nang maalis sa serbisyo ang 8 tauhan ng Criminal Investigation and Detection Group – Anti Orga­nized Crime Unit.","April 8, 2022  12:00am",https://www.philstar.com/pilipino-star-ngayon/probinsiya/2022/04/08/2173041/8-pulis-na-sangkot-sa-pagnanakaw-sa-pampanga-pinasisibak-sa-serbisyo
"7-anyos batang lalaki nahulog sa ilog, nalunod","Natagpuan ng mga mi­yembro ng rescue matapos ang dalawang araw na paghahanap sa isang 7-anyos na batang lalaki na nahulog sa ilog at nalunod noong Lunes sa bayan ng Banisilan, North Cotabato. Sa ipinalabas na pahayag ng local government unit ng Banisilan na ang batang nalunod ay natagpuan ng mga LGU emergency res­ponders noong Martes sa Bukaob River, na malayo sa kinahulugan nito. Batay sa ulat na ang biktima ay nasa gilid ng mataas na lupa sa gilid ng Bukaob River, kasama ang mga kalaro nang aksidente itong madulas at nahulog sa ilog at nalunod.","Natagpuan ng mga mi­yembro ng rescue matapos ang dalawang araw na paghahanap sa isang 7-anyos na batang lalaki na nahulog sa ilog at nalunod noong Lunes sa bayan ng Banisilan, North Cotabato.","April 8, 2022  12:00am",https://www.philstar.com/pilipino-star-ngayon/probinsiya/2022/04/08/2173039/7-anyos-batang-lalaki-nahulog-sa-ilog-nalunod
"P427K shabu, nakumpiska sa 3 ‘tulak’","Tinatayang aabot sa P427K halaga ng ipinagbabawal na droga ang nakumpiska ng mga otoridad sa tatlong hinihinalang tulak kahapon ng madaling araw sa Brgy. Sto.Cristo ng nasabing bayan. Kinilala ang mga naarestong suspek na sina Luthgard Abesamis ng Brgy. Banga 2nd, Plaridel; Ferdie Sultan ng Brgy. Sto. Cristo; at Erwin Joson, pawang mga nasa hustong gulang. Sa ulat, alas-2:37 ng madaling araw nang maglatag ng drug buy-bust ang pulisya laban sa mga suspek at nang aktong iaabot sa isang suspek ang iligal na droga sa nagpanggap na poseur buyer ay inaresto na ang mga ito. Isang itim na bag na dala ng isa sa mga suspek ay nakumpiska at tumambad ang nasa 62.93 gramo at nagkakahalaga ng P427,924.00.Nahaharap ang tatlong suspek sa kasong paglabag sa RA 9165.",Tinatayang aabot sa P427K halaga ng ipinagbabawal na droga ang nakumpiska ng mga otoridad sa tatlong hinihinalang tulak kahapon ng madaling araw sa Brgy. Sto.Cristo ng nasabing bayan.,"April 8, 2022  12:00am",https://www.philstar.com/pilipino-star-ngayon/probinsiya/2022/04/08/2173037/p427k-shabu-nakumpiska-sa-3-tulak
"4 patay, 5 sugatan sa Cagayan mishap","Apat na katao ang nasawi habang limang iba pa ang nasugatan matapos ang magkakahiwalay na road mishap sa lalawigang ito, ayon sa ulat kamakalawa. Nakilala ang mga nasawing biktima na sina Danilo Laranan, 47, residente ng Brgy. Paraiso, Cabatuan, Isabela; Jupiter Adviento, 38, tubong Alcala su­balit nakatira sa Brgy. Aguicguican, Gat­taran; Juanita Herrera, 85, at Rosa Blanche, 70, kapwa ng Barangay Sta. Barbara, Iguig. Ayon sa report, si La­ranan ay nasawi matapos mahulog sa kanal ang minamanehong truck (WRJ-918) na puno ng palay sa bahagi ng national highway ng San Mariano, Lallo habang si Adviento ay nasawi matapos sumemplang ang minamanehong scooter (829-BDS) at tumama sa steel barrier sa gilid ng kalsada. Magkasama naman ang dalawang lola na sina Herrera at Blanche na bumaba sa sinasakyang van nang sila ay masalpok ng motorsiklo na minamaneho ng isang menor-de-edad sa bahagi ng Minanga Sur, Iguig. Ayon pa sa ulat, dead-on-the-spot noon si Blanche habang binawian naman ng buhay si Herrera matapos isugod sa Cagayan Valley Medical Hospital. Samantala, isinugod sa Lasam District Hospital ang limang katao matapos magsalpukan ang isang scooter at tricycle sa bahagi ng national highway sa Centro 2, Lasam. Kinilala ang mga nasugatan na sina Lasam Jun Purificacion, isang negosyante at driver ng scooter at ang lulan naman ng tricycle na  sina Roldan Ma­rinias, 31, driver, Dan Zyrus Marinias, 6, Gian Ezekiel Domingo, 11, at Glory ­Cariaga,  58, pawang ng Viga, Lasam, Cagayan. Lumalabas na nakainom ng alak si Purificacion nang mangyari ang insidente.","Apat na katao ang nasawi habang limang iba pa ang nasugatan matapos ang magkakahiwalay na road mishap sa lalawigang ito, ayon sa ulat kamakalawa.","April 6, 2022  12:00am",https://www.philstar.com/pilipino-star-ngayon/probinsiya/2022/04/06/2172557/4-patay-5-sugatan-sa-cagayan-mishap
"Samar, Biliran sinuyod ni BBM at UniTeam senatoriables","Sinuyod kahapon ng mga pambato sa halalan ng UniTeam sa pangunguna ni presidential aspirant Ferdinand “Bongbong” Marcos ang Northern at Eastern Samar, at Biliran, kahapon. Si Marcos kasama ang UniTeam senatorial candidates ay naglibot sa Eastern Visayas kung saan libu-libong supporters ang hindi inalintana ang ma­lakas na pagbuhos ng ulan sa pagdalo sa campaign rally na sumisigaw pa ng “BBM, BBM, panalo ka na, panalo ka na”. Isang 95-anyos na Marcos loyalist na si Alejandro Duzon ay nakipagsiksikan sa campaign rally sa plaza ng Borongan City na sa kabila na basang-basa sa malakas na ulan ay naghintay para makita si Marcos. Pinasalamatan naman siya ni Marcos dahil sa patuloy na pagsuporta sa kanilang pamilya. Nauna rito, sinuyod ni BBM at ng UniTeam senatorial candidates ang Catarman, Northern Samar. Mainit din silang sinalubong ng mga supporters sa University of Eastern Philippines (UEP) na alas-6 pa lamang ng umaga ay dumagsa na sa lugar sa kasagsagan ng malakas na pagbuhos ng ulan. Si Northern Samar vice gubernatorial candidate Capo Carpio, dating mayor ng Catarman ang nagpakilala kay BBM at ipinaabot din ang mensahe ng pagkakaisa. Sinabi ni Carpio na patuloy na nangunguna sa presidential survey si BBM. Nabigo namang makadalo sa campaign rally sa Eastern Visayas ang running mate nitong si Davao City Mayor Sara Duterte. Inihayag naman ni Sen. Ronald “Bato” dela Rosa na kinatawan ng running mate ni Marcos na si Davao City Mayor Inday Sara na kailangang solidong iboto ng mga tao ang “BBM-Sara” upang magpatuloy ang mga programa ng administrasyong Duterte.","Sinuyod kahapon ng mga pambato sa halalan ng UniTeam sa pangunguna ni presidential aspirant Ferdinand “Bongbong” Marcos ang Northern at Eastern Samar, at Biliran, kahapon.","April 9, 2022  12:00am",https://www.philstar.com/pilipino-star-ngayon/probinsiya/2022/04/09/2173376/samar-biliran-sinuyod-ni-bbm-uniteam-senatoriables
"Motor salpok sa center island, rider dedo","Kahit na naka-helmet, hindi pa rin nailigtas ang buhay ng isang 36-anyos na rider makaraang tumilapon ito mula sa kaniyang minamanehong motorsiklo matapos sumalpok sa center island ng flyover kahapon ng madaling araw sa kahabaan ng Daang Hari Road Brgy. Anabu 2-D, Imus City. Dead-on-the-spot matapos magkalasug-lasog ang biktima na nakilalang si Elgie Nstulla Tilus, 36-anyos, rider at residente ng Brgy. 193, Pasay City. Sa imbestigasyon ni P/Staff Sgt. Wilfred Guevarra, alas-12:04 ng madaling araw, habang minamaneho ng biktima ang kaniyang Yamaha Mio at bumabagtas sa flyover ng Daang Hari Road at may kabilisan ang patakbo nang aksidente itong sumalpok sa cen­ter island. Sa tindi ng impact, lumipad patilapon ang biktima na napuruhan sa ulo sa pagbagsak nito sa kalsada. May mahigit sa kalahating oras pa bago naitakbo sa Ospital ng Imus ang biktima subalit idineklara itong dead-on-arrival.","Kahit na naka-helmet, hindi pa rin nailigtas ang buhay ng isang 36-anyos na rider makaraang tumilapon ito mula sa kaniyang minamanehong motorsiklo matapos sumalpok sa center island ng flyover kahapon ng madaling araw sa kahabaan ng Daang Hari Road Brgy. Anabu 2-D, Imus City.","April 6, 2022  12:00am",https://www.philstar.com/pilipino-star-ngayon/probinsiya/2022/04/06/2172545/motor-salpok-sa-center-island-rider-dedo
8 top most wanted dinakma sa Nueva Vizcaya,"Tatlong tinaguriang most wanted persons (MWPs) ng Nueva Vizcaya at lima pang  MWPs sa municipal level ang dinakip ng mga operatiba ng pulisya sa isinagawang magkakahiwalay na operasyon sa lalawigang ito  kamakalawa. Kinilala ni P/Maj. Nova Lyn Aggasid, tagapagsalita ng Nueva Vizcaya Police Provincial Office (NVPPO) ang mga nadakip na top most wanted sa provincial level na sina Rogie Jacoben, 18, top 6; Jayson Aduca, 20, top 7, at Ryan Jay Julian, 18, top 8; pawang ng Barangay Lantap, Bagabag. Nadakip ang tatlo sa bisa ng warrant of arrest na ipinalabas ni Judge Cicero Jandoc, ng RTC Branch 29, sa Bayombong, Nueva Vizcaya dahil sa kasong rape at walang inirekomendang piyansa ang korte. Samantala, ang mga MWPs sa municipal level ay sina John Bughong, 73, nakatala na number 1 most wanted sa bayan ng Diadi dahil sa kasong 2 counts ng sexual assault, at  isang menor de-edad na akusado na itinago sa pangalan na Tiago, 15, number 1 MWP sa Dupax del Norte na nahaharap naman sa kasong rape. Inaresto rin ng mga awtoridad ang iba pang mga most wanted sa municipal level na sina Jan Christopher Aguilar, 20, top 2; Ernie Boy Cuenta, 24, top 3, at Jayvee Agustin, 22, top 4 most wanted at pawang mga residente sa bayan ng Bagabag na nahaharap sa kasong rape. Ayon naman kay P/Col. Ranser Evasco, ang matagumpay na operasyon ng mga pulis ay bunga ng mahigpit na pagpapatupad sa Oplan Charlie ng PNP para sa pagkadakip ng mga wanted sa batas.",Tatlong tinaguriang most wanted persons (MWPs) ng Nueva Vizcaya at lima pang  MWPs sa municipal level ang dinakip ng mga operatiba ng pulisya sa isinagawang magkakahiwalay na operasyon sa lalawigang ito  kamakalawa.,"April 6, 2022  12:00am",https://www.philstar.com/pilipino-star-ngayon/probinsiya/2022/04/06/2172552/8-top-most-wanted-dinakma-sa-nueva-vizcaya
"Patrol car salpok sa puno: Pulis patay, 4 pa sugatan","Isang policewoman ang patay habang sugatan ang apat na kasamahan nang mawalan umano ng kontrol ang sinasakyan nilang patrol car at sumalpok sa puno sa Tampilisa, Zamboanga del Norte kamakalawa. Nakilala ang nasawi na si Pat. Florelyn Balansag, 29, na nagtamo ng pinsala sa ulo at katawan habang sugatan ang mga kasamahang sina PSSg Eric Quijano Panagitan, 37; Pat. Ray Aribal Francisco, 30, driver ng patrol car; Pat. Princess Ann Adaza, 25; at Pat Cherrie Ann T Armoganda, 29, pawang nakatalaga sa Zamboanga del Norte Provincial Mobile Force Command. Sa ulat na ipinadala ni Police Regional Office (PRO) 9 spokesperson P/ Major. Shellamie Chang sa Camp Crame, dakong alas-3:27 ng hapon habang sakay ang mga biktima ng patrol car at tinatahak ang kahabaan ng Brgy. Sto. Niño sa nasabing bayan nang mawalan ng kontrol ang driver nito sa manibela. Sinikap umanong ihinto ni Francisco ang sasakyan subalit tuluy-tuloy pa rin sa andar hanggang sa gumewang-gewang at bumangga ito sa puno ng mahogany. Nasaklolohan ang mga biktima at naisugod sa Liloy Integrated Health District Hospital subalit hindi na naisalba ng mga doktor si Balansag.","Isang policewoman ang patay habang sugatan ang apat na kasamahan nang mawalan umano ng kontrol ang sinasakyan nilang patrol car at sumalpok sa puno sa Tampilisa, Zamboanga del Norte kamakalawa.","April 9, 2022  12:00am",https://www.philstar.com/pilipino-star-ngayon/probinsiya/2022/04/09/2173378/patrol-car-salpok-sa-puno-pulis-patay-4-pa-sugatan
Higit 7K estudyante lumahok sa face-to-face classes sa Lucena,"LUCENA CITY, Philippines - Umabot na sa 7,878 na mga mag-aaral at 1,200 teaching at non-teaching personnel ang lumahok sa pinalawig na limited face-to-face classes sa lungsod hanggang kahapon. Masayang sinalubong ng mga mag-aaral at guro ang bagong linggo matapos payagan ng Department of Education (DepEd) ang muling pagbubukas ng 58 pampublikong paaralan at isang pribadong paaralan. Nagpaabot ng kanyang pasasalamat si Schools Division Superintendent Dr. Hermogenes Panganiban sa mga teaching at non-teaching personnel na sumunod sa mga interim guideline ng DepEd, at Department of Health (DOH) para sa muling pagbubukas ng mga paaralan, dahilan upang payagan para sa 100 percent na implementasyon ng in-person classes. Ang bawat paaralan sa lungsod ay mayroong kanya-kanyang paraan sa pagsalubong sa mga mag-aaral, matapos ang mahigit na dalawang taon ng distance learning dahil sa pandemyang dala ng Covid-19.","LUCENA CITY, Philippines - Umabot na sa 7,878 na mga mag-aaral at 1,200 teaching at non-teaching personnel ang lumahok sa pinalawig na limited face-to-face classes sa lungsod hanggang kahapon.","April 6, 2022  12:00am",https://www.philstar.com/pilipino-star-ngayon/probinsiya/2022/04/06/2172541/higit-7k-estudyante-lumahok-sa-face-face-classes-sa-lucena
"Mag-ina pinagsasaksak ng kapitbahay, kritikal","Kapwa kritikal na isinugod sa pagamutan ang mag-ina matapos pagtatagain ng kapitbahay na magsasaka sa Sitio Cabugao, Brgy. Ki-Romero ng ba­yang ito, kamakalawa ng umaga. Kinilala ang mga biktima na sina Praxedes ­Olinares Rosales, 60-anyos at anak na si Praxedeo, 25-anyos, binata, mga residente sa naturang lugar. Tumakas pero agad namang naaresto sa kanugnog na Sitio Suba ang suspek na si Felipe Cuyos Rosaciña, 58-anyos, magsasaka. Sa ulat, dakong alas-10 ng umaga sa hindi pa malamang dahilan ay sumugod sa bahay ng mag-ina ang suspek na armado ng itak. Nang makaharap ang mag-ina na naka-upo sa kanilang balkonahe ay walang kaabug-abog na pinagtataga at pinagsasaksak sa iba’t ibang bahagi ng katawan na kapwa duguang humandusay. Nasa kritikal sa pagamutan si Praxedeo habang stable na ang lagay ng kanyang nanay.Inamin pero hindi nilinaw ng suspek sa mga pulis ang dahilan nang pananaga.","Kapwa kritikal na isinugod sa pagamutan ang mag-ina matapos pagtatagain ng kapitbahay na magsasaka sa Sitio Cabugao, Brgy. Ki-Romero ng ba­yang ito, kamakalawa ng umaga.","April 6, 2022  12:00am",https://www.philstar.com/pilipino-star-ngayon/probinsiya/2022/04/06/2172542/mag-ina-pinagsasaksak-ng-kapitbahay-kritikal
Kagawad huli sa baril sa checkpoint,"Kalaboso ang isang 35-anyos na barangay kagawad na nagtangka pang tumakas matapos mahulihan ng hindi lisensyadong baril sa inilatag na checkpoint sa Sitio Quarry, Brgy. Dao ng bayang ito, kamakalawa ng gabi. Sinampahan na ng kasong paglabag sa illegal possession of firearm at Comelec gun ban ang suspek na kinilalang si Ave Adu Dorado, residente at barangay kagawad ng naturang lugar. Sa ulat, dakong alas-9:30 ng gabi sakay ng kanyang motorsiklo nang parahin ng mga pulis si Dorado sa checkpoint na inilatag ng San Pascual Municipal Police. Gayunman, sa halip na tumigil ay pinaharurot ng suspek ang kanyang motorsiklo kaya hinabol siya ng mga pulis hanggang maabutan. Nang rekisahin ang dalang mga gamit ay nakuha mula sa suspek ang hindi lisensyadong kalibre 45 pistola at mga bala.","Kalaboso ang isang 35-anyos na barangay kagawad na nagtangka pang tumakas matapos mahulihan ng hindi lisensyadong baril sa inilatag na checkpoint sa Sitio Quarry, Brgy. Dao ng bayang ito, kamakalawa ng gabi.","April 6, 2022  12:00am",https://www.philstar.com/pilipino-star-ngayon/probinsiya/2022/04/06/2172548/kagawad-huli-sa-baril-sa-checkpoint
Magpinsan todas sa ambush sa Quezon,"Pinagbabaril hanggang sa mapatay ng mga ‘di kilalang salarin ang magpinsan na ang isa rito ay suspek sa pamamaril kamakalawa ng umaga sa Sitio Tabura Silangan, Barangay Del Rosario ng bayang ito. Kinilala ng pulisya ang mga biktima na sina Manuel Roxas alyas “Awel”, 51, may-asawa at suspek sa pamamaril noong Pebrero 12, 2022 at Randy Roxas, 26, kapwa  naninirahan sa Barangay Lusacan, Tiaong. Tinutugis na ng pulis­ya ang mga suspek na nakilalang sina Frederick Renton, ng Candelaria at Allan Oliveros ng Barangay Del Rosario sa bayang ito. Ayon sa imbestigasyon, bandang alas-10:45 ng umaga ay magkaangkas sa motorsiklo na dumating sa kakahuyan ang magpinsan na lingid sa kanilang kaalaman ay nag-aabang na ang mga suspek. Pagkakita sa mga biktima ay agad silang pinaulanan ng punglo ng mga salarin at nang matiyak na patay na ay tinangay pa sa kanilang pagtakas ang sling bag ni Randy. Isa sa tinitingnang anggulo ng mga imbes­tigador sa krimen ay paghihiganti.","Pinagbabaril hanggang sa mapatay ng mga ‘di kilalang salarin ang magpinsan na ang isa rito ay suspek sa pamamaril kamakalawa ng umaga sa Sitio Tabura Silangan, Barangay Del Rosario ng bayang ito.","April 5, 2022  12:00am",https://www.philstar.com/pilipino-star-ngayon/probinsiya/2022/04/05/2172368/magpinsan-todas-sa-ambush-sa-quezon
15-anyos dalagita ginahasa sa Bulacan,"Arestado ng mga awtoridad ang 20- anyos na binata matapos umanong suntukin at gahasain ang 15-anyos na dalagita sa kanyang kuwarto sa Brgy. Muzon ng nasabing siyudad kahapon ng madaling araw. Kinilala ni P/Col. Rommel Ochave, Bulacan Police director ang suspek na si Shane Guerero, tubong Caloocan City habang ang biktima ay itinago sa pangalang “Jenny”, Grade 8, tubong Pampanga, at kapwa residente ng Brgy. Muzon. Sa report ng pulisya, dakong alas-2:00 ng madaling araw sa bahay ng biktima sa nasabing barangay. Sa imbestigasyon, habang natutulog ang biktima ay may naramdaman itong lumalamas sa maseselang bahagi ng katawan niya. Nagulantang siya nang makita ang pamangkin ng bayaw na nasa loob ng kuwarto niya. Kinompronta niya ang suspek su­balit walang kaabog-abog ay sinuntok at pinagbantaan siya na papatayin sakaling manlaban ito. Dahil dito, nagpatuloy ang pang-aabuso ng suspek sa nanghihinang katawan ng takot na takot na dalagita. Nang makatiyempo, sinabi niya ang nangyari sa kanyang kapatid na babae na agad nagsumbong sa barangay kaya nahuli ang suspek at isinuko sa pulisya.",Arestado ng mga awtoridad ang 20- anyos na binata matapos umanong suntukin at gahasain ang 15-anyos na dalagita sa kanyang kuwarto sa Brgy. Muzon ng nasabing siyudad kahapon ng madaling araw.,"April 6, 2022  12:00am",https://www.philstar.com/pilipino-star-ngayon/probinsiya/2022/04/06/2172539/15-anyos-dalagita-ginahasa-sa-bulacan
"Bicol Region groups, binuhos ang suporta kay Duterte at Marcos","Taliwas sa lumalabas sa social media at ibang pahayagan, buong puwersang lumantad ang mga supporter leaders ng BBM-Sara tandem kahapon sa Naga at Legaspi City ng Bicol Region. Sa pinagsanib na pu­wersa ng Chosen Countrywide Leaders Inc. (CCLI) at BBM-SARA alliance, sinugurado ng mga ito na mas mananaig ang kalamangan ni presidential daughter at Vice President aspirant Davao City Mayor Inday Sara Duterte at presidential aspirant former Senator Bongbong Marcos Jr. sa darating na eleksyon maging sa Bicol Region. “We are now all-out for Inday Sara and BBM. Gusto namin ipakita ang tunay na kulay ng Bicol. Berde at Pula, wala ng iba,” pahayag ng Jovie Roa, isa sa opisyales ng BBM-Sara alliance sa Bicol. “Malalaman na sa eleksyon ang katotohanan. Magbabantay kami hanggang matapos ang bilangan. Ito ay para sa ating bansa at bawat mamamayan,” pahayag ng isang suporter na napa­balitang malapit na kapamilya ng isa ring tumatakbo sa pagka-pa­ngulo sa halalan. Ang CCLI at BBM-SARA alliance ay isa sa malaking grupo sa buong Pilipinas na naging mala­king tulong sa pagkapanalo ni Presidente Rodrigo Duterte noong nakaraang presidential election.","Taliwas sa lumalabas sa social media at ibang pahayagan, buong puwersang lumantad ang mga supporter leaders ng BBM-Sara tandem kahapon sa Naga at Legaspi City ng Bicol Region.","April 5, 2022  12:00am",https://www.philstar.com/pilipino-star-ngayon/probinsiya/2022/04/05/2172366/bicol-region-groups-binuhos-ang-suporta-kay-duterte-marcos
"Tupadahan ni-raid sa Laguna sabungero nang-agaw ng baril, pulis utas!","Patay ang isang pulis matapos pumalag sa aresto at mang-agaw umano ng baril ang isa sa tatlong sabungero na naaktuhang nagsasagawa ng illegal na sabong o “tupada” sa isinagawang pagsalakay sa Pangil, Laguna nitong Linggo. Kinilala ang napas­lang na pulis na si Chief Master Sergeant Gilbert Briz, 42-anyos, nakatalaga sa Pangil Police Station. Hindi na siya umabot pang buhay sa General Cailes Memorial District Hospital sa Pakil, Laguna. Sa ulat ng Laguna Police Provincial Office (PPO), naganap ang insidente dakong alas-10:46 ng umaga kamakalawa nang sala­kayin ng mga tauhan ng Pangil Police ang isang tupadahan sa Barangay Sulib. Sa imbestigasyon, nakatanggap ng report ang pulisya na may nagaganap na tupadahan sa naturang lugar kaya nagsagawa ng anti-illegal gambling ope­ration ang mga pulis kasama si Briz. Naabutan umano ng raiding team sa lugar ang mga suspek na sina Ronilo Oliveros Ruben alias “Babap”, 33, welder; Alan Gabriel Acueza, 43, company driver at Jayson Valenzuela, obrero, habang nagtutupada. Pero habang ina­aresto umano ni Briz si Ruben ay pumalag umano ito at biglang dinakma ang service firearm nito.  Dito na nakipag-agawan ang nasabing pulis sa baril hanggang sa magawang paputukan ng suspek ang biktima saka siya mabilis na tumakas. Sa isinagawang hot pursuit operation ng mga awtoridad, naaresto si Ruben sa pinagtataguan nito sa Brgy. 4 Quinale, Paete, Laguna bandang gabi na ng nasabi ring araw. Ang mga kasama ni Ruben na sina Acueza at Valenzuela ay kapwa nasa kustodya na ng pulisya. -  Arnell Ozaeta","Patay ang isang pulis matapos pumalag sa aresto at mang-agaw umano ng baril ang isa sa tatlong sabungero na naaktuhang nagsasagawa ng illegal na sabong o “tupada” sa isinagawang pagsalakay sa Pangil, Laguna nitong Linggo.","April 5, 2022  12:00am",https://www.philstar.com/pilipino-star-ngayon/probinsiya/2022/04/05/2172369/tupadahan-ni-raid-sa-laguna-sabungero-nang-agaw-ng-baril-pulis-utas
"Backhoe operator na hindi pinapasahod, nakipagbarilan sa pulis","Nasugatan ang isang 35-anyos na backhoe ­operator matapos magwala at makipagbarilan sa mga pulis dahil sa hindi umano siya pinapasahod, naganap sa bayang ito, kamakailan. Kinilala ni Police Colonel Glicerio Cansilao, Batangas Police Director ang suspek na si Belly Ca­liso, tubong Zamboanga Del Norte at kasalukuyang naninirahan sa Barangay Camastilisan Calaca, Batangas. Ayon sa report, nakatanggap ng tawag sa telepono ang Calaca Municipal Police mula sa security guard ng ginagawang supermarket dahil sa paninira ng suspek sa kaniyang minamanehong mini-dump truck bandang alas-11:20 ng gabi. Nabatid na nagwawala umano ang suspek dahil hindi umano sya pinapasweldo ng kanyang pinagtratrabahuhang kum­panya at nang rumes­ponde ang mga pulis ay pinaputukan ng una gamit ang kanyang kalibre 38 baril na nagbunsod para gumanti ng putok si PSSg Wilson Delos Reyes. Nagtamo ng sugat sa kanyang kaliwang binti ang suspek at agad itong dinala sa ospital ng Calaca para maipagamot. Narekober sa pinangyarihan ng insidente ang kalibre 38 na baril ng suspek at mga bala.","Nasugatan ang isang 35-anyos na backhoe ­operator matapos magwala at makipagbarilan sa mga pulis dahil sa hindi umano siya pinapasahod, naganap sa bayang ito, kamakailan.","April 8, 2022  12:00am",https://www.philstar.com/pilipino-star-ngayon/probinsiya/2022/04/08/2173046/backhoe-operator-na-hindi-pinapasahod-nakipagbarilan-sa-pulis
Negosyante itinumba ng tandem,"Patay ang isang 57-anyos na negosyanteng lalaki makaraang barilin ng riding-in-tandem na lulan ng motorsiklo habang papasok sa compound ng kanyang bahay sa Barangay Pula ng lungsod na ito, Linggo ng umaga.  Kinilala ng Cabanatuan City Police ang biktima na si Elmer Reyes, 57, isang biyudo ng Purok 5 ng nasabing barangay. Nabatid sa pulisya na alas-8:25 ng umaga, nagmamaneho ang biktima ng kanyang mini Sedan na Honda Fit at papasok na sa compound ng kanilang bahay nang sabayan umano ng dalawang lalaki sakay ng isang motorsiklo. Napag-alaman na ang angkas umano sa motorsiklo ang bumunot ng baril at pinagbabaril sa iba’t ibang bahagi ng katawan ang biktima hanggang sa bawian ng buhay. Agad na tumakas sa hindi pa batid na direksyon ang dalawang suspek matapos mapuruhan ang biktima.","Patay ang isang 57-anyos na negosyanteng lalaki makaraang barilin ng riding-in-tandem na lulan ng motorsiklo habang papasok sa compound ng kanyang bahay sa Barangay Pula ng lungsod na ito, Linggo ng umaga.","April 5, 2022  12:00am",https://www.philstar.com/pilipino-star-ngayon/probinsiya/2022/04/05/2172365/negosyante-itinumba-ng-tandem
"3 dedo, 3 kritikal sa road crash","Tatlo katao ang kumpirmadong patay habang tatlo pa ang kritikal sa magkakahiwalay na aksidente sa lansangan, dito sa lalawigan kahapon. Hindi na umabot pang buhay sa pagamutan ang unang biktimang si Bernardino Lagudas, ng Rosewood Village, Niog 2, Bacoor City makaraang sumabit ang minamaneho nitong Honda motorcycle sa nauunang container/trailer truck na hindi nakilala ang driver dakong alas-2:54 ng madaling araw. Nabatid na bumabagtas ang biktima sa kahabaan ng Aguinaldo Highway sa Brgy. Panapaan IV nang sumabit ito sa nasabing truck na hindi nakilala ang driver at tuluy-tuloy na umalis. Dakong alas-2:20 naman ng madaling araw nang masagi ng isang pampasaherong bus na minamaneho ni Gilbert Zamudio, 37, ng Brgy. Mabolo, Naic, Cavite ang isang motorsiklo na minamaneho ng biktimang si  John Michael Cesa Villanueva, 20, ng Cesa Compound, Brgy. Amaya 1, Tanza, Cavite. Sa ulat, habang bumabagtas si Villanueva sa A. Soriano Highway, Brgy. Calibuyo, Tanza nang masagi ito ng pampasaherong bus nang magmaniobra sa kanang bahagi ng kalsada. Tumilapon ang biktima na napuruhan sa ulo at naging dahilan ng kamatayan nito . Kasabay nito, bandang alas-2:00 ng madaling araw nang masalpok ng isang Eco Sport na may plakang AIA4659 at minamaneho ng isang Daniel Apostol, 28, ng Blk. 5 L31 Phase 6A, Tierra Nevada Subdivision, Brgy. San Francisco, Gen. Trias City ang dalawang magkasunod na motorsiklo na pawang bumabagtas sa kahabaan ng Open Canal Road sa Brgy. Pasong Camachile 2, Gen. Trias City Sa tindi ng salpukan, patay ang isa sa rider na si Ronnel Gomez, 33 habang kritikal ang backrider nitong si Janice Medina, 30, ng Gen. Trias City. Ginagamot din sa ospital ang dalawang sakay ng isa pang motorsiklo na sina Chariess Mae Astero, 30, at backrider nitong si alias “Claire”, kapwa taga-Gen. Trias City.","Tatlo katao ang kumpirmadong patay habang tatlo pa ang kritikal sa magkakahiwalay na aksidente sa lansangan, dito sa lalawigan kahapon.","April 5, 2022  12:00am",https://www.philstar.com/pilipino-star-ngayon/probinsiya/2022/04/05/2172363/3-dedo-3-kritikal-sa-road-crash
69-anyos trader pinatay sa motor shop,"Patay ang 69-anyos na negosyante matapos hatawin ng matigas na bagay sa kanyang ulo sa Barangay Malinis sa bayang ito noong Linggo ng gabi. Kinilala ang nasawing biktimang si Jesus Co, may-ari ng Jupiter Motorcycle Center. Ayon sa report, dakong alas-8:45 ng gabi nang matagpuan ng kanyang live-in partner ang biktima na nakahandusay sa nasabing motorcycle center. Ayon sa pulisya, may indikasyong hinampas ng matigas na bagay sa ulo ang biktima batay sa tinamo nitong sugat. Mag-isa lamang umano sa tindahan at walang kasama ang biktima nang mangyari ang insidente. Naisugod pa ang matanda sa Batangas Provincial Hospital sa Lemery pero idineklara nang dead-on-arrival ng doktor.  Ayon kay Batangas Police director P/Col. Gli­cerio Cansilao, alitan sa negosyo ang tinitingnang anggulo ng pulisya sa krimen habang tinanggal ang pagnanakaw bilang motibo sa pagpatay dahil nananatiling intact ang P300,000 na perang pagmamay-ari ng biktima.  Mayroon nang person of interest ang pulisya sa krimen pero tumanggi na muna silang pangalanan habang nagpapatuloy ang imbestigasyon sa insidente.",Patay ang 69-anyos na negosyante matapos hatawin ng matigas na bagay sa kanyang ulo sa Barangay Malinis sa bayang ito noong Linggo ng gabi.,"April 5, 2022  12:00am",https://www.philstar.com/pilipino-star-ngayon/probinsiya/2022/04/05/2172367/69-anyos-trader-pinatay-sa-motor-shop
"Solons, mga lider sa Pampanga sumuporta sa Marcos-Duterte tandem","Nagkaisa kahapon ang mga kongresista, mayor at iba pang mga lokal na opisyal sa lalawigang ito na inianunsyo sa kanilang mga  constituents ang pagsuporta sa kandidatura nina UniTeam standard bearers Ferdinand “Bongbong” Marcos Jr. at Davao City Mayor Sara Duterte. “We have decided to heed and share UniTeam candidates’ call for unity, hope and patriotism. If they get elected, they will have the unparalleled opportunity to unite the country behind the challenges it will continue to face, like the Covid-19 pandemic and soaring fuel and consumer prices,” ayon kay 3rd District Pampanga Rep. Aurelio  “Dong” Gonzales. Sinabi ni Gonzales na naniniwala silang sina Bongbong Marcos at Mayor Inday Sara ang nasa “best position” para ipagpatuloy ang mga programa at adbokasya ni Pangulong Rodrigo Duterte tulad ng “Build, Build, Build” para sa infrastructure development. Ang lalawigan ng Pampanga ay balwarte ni dating Pangulong Gloria Macapagal Arroyo na nagsisilbing President Emeritus ng Lakas-CMD. Inihayag ni Gonzales na umaasa siyang magiging bukas ang BBM-Sara tandem sa kaniyang panukala na ipakilala ang makabuluhang pagbabago sa pulitika sa Saligang Batas para sa ikauunlad at pagsulong ng Pilipinas. Si Gonzales ay kumakandidatong Kongresista sa ikatlo at huling termino kung saan wala siyang kalaban sa ikatlong distrito ng kanilang lalawigan. Kumpiyansa si Gonzales na makakaya niya at ng iba pang mga lider sa Pampanga na ipanalo ang tandem nina BBM at Sara sa May 9 polls.","Nagkaisa kahapon ang mga kongresista, mayor at iba pang mga lokal na opisyal sa lalawigang ito na inianunsyo sa kanilang mga  constituents ang pagsuporta sa kandidatura nina UniTeam standard bearers Ferdinand “Bongbong” Marcos Jr. at Davao City Mayor Sara Duterte.","April 5, 2022  12:00am",https://www.philstar.com/pilipino-star-ngayon/probinsiya/2022/04/05/2172361/solons-mga-lider-sa-pampanga-sumuporta-sa-marcos-duterte-tandem
‘Task Group America’ nagbigay linaw sa Infanta ambush case vs 6 suspek,"Nilinaw kahapon ng “Task Force America” na kabilang sila sa pagsasampa ng kaso laban sa isang mayoral candidate, incumbent vice mayor at apat na iba pa kaugnay sa bigong pagpatay kay Infanta Mayor Filipina Grace America noong Pebrero, 2022 sa Quezon. “Police assisted the Mayor for the filling of criminal case, contrary a report, that America has filed a lawsuit directly case against her opponent and political rivals,” pahayag ni Quezon Police director, Col. Joel Villanueva. Ayon kay Villanueva, ang mga kinasuhan ng frustrated murder sa Office of Provincial Pro­secutor ay sina Ereberto Escueta, alias “Ebit” na kalaban ni America sa pagka-alkalde sa May 9 election, incumbent Infanta Vice-Mayor Lord Arnel Ruanto, 38; Joraffin Plantilla, alias “Jarap”, Bobby Vargaz alias “Ranny”; Ronil Nolledo, alias “Onil”, at Gilbert Pacio alias “Leo”. Sinabi ni Villanueva na “quarry operation” at hindi pulitika ang tinitingnan ng Special Investigation Task Group (SITG) na motibo sa pananambang kay America. Aniya, kinilala na nila ang gunman at masterminds sa ambush pero ‘di nila tinukoy kung sino sa mga nakasuhan. Pinabulaanan din ni Villanueva ang ulat na hindi pa sila makapaghain ng kaso laban sa mga suspek dahil sa hindi pagbibigay ni America ng kanyang statement sa SITG. Inakusahan ni America sina Escueta at Ruanto na siyang masterminds sa ambush.","Nilinaw kahapon ng “Task Force America” na kabilang sila sa pagsasampa ng kaso laban sa isang mayoral candidate, incumbent vice mayor at apat na iba pa kaugnay sa bigong pagpatay kay Infanta Mayor Filipina Grace America noong Pebrero, 2022 sa Quezon.","April 5, 2022  12:00am",https://www.philstar.com/pilipino-star-ngayon/probinsiya/2022/04/05/2172359/task-group-america-nagbigay-linaw-sa-infanta-ambush-case-vs-6-suspek
‘Party-list system hindi dapat abusuhin’ – Ang Probinsyano Party-list,"Inihayag kahapon ng Number 50, Ang Probinsyano Party-list na hindi kailanman dapat abusuhin ang “party-list system” sa gitna ng komento ng Mala­kanyang na mara­ming mga party-list congressmen ang komunista o kontrolado kung hindi man sila mismo ang mga bilyonaryo. Sa panayam sa One Balita Pilipinas at Kapihan sa Manila Bay, sinabi ni Number 50, Ang Probin­syano Party-List Rep. Alfred Delos Santos na dapat ay totoong kinakatawan ng mga partylist groups ang interes ng mga marginalized sectors. “Hindi po dapat gami­ting entry point ng mga nagnanais makakuha ng puwesto sa Kongreso ang ating party-list system, at lalong hindi rin dapat ito gamitin ng mga taong umano’y sumusuporta sa mga komunista na naglalayong patalsikin ang gobyerno,” ayon kay Delos Santos. Binigyang-diin ng mambabatas na mahala­ga ang papel na ginagampanan ng party-list groups sa political system ng bansa dahil sila ang boses ng mga nasa laylayan o ng mga sektor na hindi napapansin. “Batid po namin ang ilang ulat na mayroong pagdududa sa ilang party-list groups ngunit sa parte po namin, masasabi kong isa kami sa pinaka-aktibong miyembro ng Kongreso na masigasig na nagsusulong ng mga programang magpapabuti sa kalagayan ng mga marginalized sectors na aming kinakatawan,” ayon kay Delos Santos. Ang No. 50 Ang Probinsyano Party-list na nagsusulong ng patas na oportunidad para sa lahat ng probinsyano ay nangakong ipagpapatuloy ang pagbalangkas ng mga panukalang batas na naglalayong mabigyan ng edukasyon, trabaho, pagkain at kalusugan ang mga tao sa mga kanayunan. “Ako po ay lumaki at nag-aral sa probinsya. Nakita ko mismo ang hindi pantay na oportunidad para sa mga probinsyano. Kaya alam ko po kung ano ang ipinaglalaban ko, alam ko kung anong mga batas ang dapat naming buuin upang maiangat ang buhay ng mga kapwa ko probinsyano,” dagdag pa ni Delos Santos. Tinukoy na ehemplo ng mambabatas ang pagturo sa mga magsasaka ng paggamit ng teknolohiya upang maparami ang kanilang ani at makasabay sa kompetisyon.","Inihayag kahapon ng Number 50, Ang Probinsyano Party-list na hindi kailanman dapat abusuhin ang “party-list system” sa gitna ng komento ng Mala­kanyang na mara­ming mga party-list congressmen ang komunista o kontrolado kung hindi man sila mismo ang mga bilyonaryo.","April 3, 2022  12:00am",https://www.philstar.com/pilipino-star-ngayon/probinsiya/2022/04/03/2171843/party-list-system-hindi-dapat-abusuhin-ang-probinsyano-party-list
