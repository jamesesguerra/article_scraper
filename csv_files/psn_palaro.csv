title,article_text,article_date,source
Cool Smashers pasok sa quarterfinals,"MANILA, Philippines — Matikas na pinatumba ng Creamline Cool Smashers ang bagitong kopo­nan ng South Korea, 25-18, 25-13, 25-17 upang masiguro ang tiket sa quarterfinals ng 2022 AVC Cup for Women kagabi sa Philsports Arena sa Pasig City.,Muling nagsanib-puwersa sina outside hitter Jema Galanza, two-time MVP Tots Carlos at opposite hitter Michele Gumabao upang buhatin ang Cool Smashers sa ikalawang panalo.,Nakatuwang ng tatlo sina middle blockers Celine Domingo at Jeanette Panaga na siyang nagmando sa net defense ng tropa.,Tinapos ng Pinay Spi­­kers ang group stage tangan ang 2-2 rekord sa Pool A.,Makakasama ng Pilipinas sa quarterfinals ang defending champion China (4-0), Vietnam (3-1) at Iran (1-3) habang tuluyan nang nasibak ang South Korea na walang naipanalo sa kanilang apat na laro.,Pasok naman ang lahat ng nasa Pool B sa pangunguna ng Japan na may malinis na 3-0 marka kasama ang Thailand (2-1), Chinese-Taipei (2-2) at Australia (0-3).,Nakuha ng Japan ang top seeding nang ilampaso nito ang Australia sa huling araw ng group stage sa bisa ng 25-4, 25-11, 25-15 demolisyon.","August 26, 2022  12:00am",https://www.philstar.com/pilipino-star-ngayon/palaro/2022/08/26/2205221/cool-smashers-pasok-sa-quarterfinals
Gilas youth kakasa sa 5th place sa FIBA U18 tourney,"MANILA, Philippines — Muling pinatumba ng Gilas Pilipinas Youth ang Chinese-Taipei, 72-67, para lumaban sa fifth-place sa classification round ng 2022 FIBA Under-18 Asian Championship kahapon sa Azadi Basketball Hall sa Tehran, Iran.,Humataw si Fil-Aussie Mason Amos ng 21 points, 6 rebounds at 3 assists para akayin ang koponan ni coach Josh Reyes sa pagsagupa sa mananaig sa Qatar at Iran sa pang-limang puwesto..,Inilista ng Gilas youth team ang 20-point lead, 55-35, sa huling 3:02 minuto ng fourth quarter bago naka­gawa ng mga turnovers kaya nakadikit ang Chinese Taipei.,Nauna nang giniba ng Nationals ang mga Taiwa­nese via 84-73 come-from-behind victory para walisin ang tatlong laro sa Group C papasok sa quarterfinals.,Sa quarterfinals sila na­katikim ng 83-99 talo sa Lebanon at nabigong makasikwat ng tiket para sa 2023 FIBA U19 World Cup na idaraos sa Hungary.  ","August 27, 2022  12:00am",https://www.philstar.com/pilipino-star-ngayon/palaro/2022/08/27/2205424/gilas-youth-kakasa-sa-5th-place-sa-fiba-u18-tourney
Saudi Arabia next target ng Gilas,"MANILA, Philippines — Sesentro naman ang atensiyon ng Gilas Pilipinas kontra Saudi Arabia sa pagpapatuloy ng FIBA World Cup Asian Qualifiers sa Agosto 29 sa Mall of Asia Arena sa Pasay City.,Matapos ang laro kontra sa Lebanon, agad na tutulak pa-Maynila ang Gilas Pilipinas para paghandaan ang home game nito kontra sa Saudi Arabia.,Hindi rin biro kalaban ang Saudi Arabia na kasalukuyang nakalugmok sa No. 5 spot sa Group E tangan ang 1-3 baraha.,Isang panalo pa lamang ang nakukuha ng Saudi Arabia nang bugbu­gin nito ang reigning Southeast Asian Games gold medalist Indonesia, 95-66 noong Pebrero.,Ginulantang din ng Saudi Arabia ang powerhouse Jordan noong Nob­yembre sa iskor na 72-64.,Naghahabol ang Saudi Arabia na makakuha ng importanteng panalo upang mapalakas ang tsansa nitong makapasok sa World Cup proper.,Tanging ang tatlong mangungunang koponan lamang sa Group E ang papasok sa World Cup sa susunod na taon.,Bilang host country, awtomatiko na ang tiket ng Gilas Pilipinas sa World Cup.,Dahil dito, maiiwan ang bakbakan para sa tatlong slots sa New Zealand, Lebanon, Jordan, Saudi Arabia at India.,Inaasahang maglalabas ng malakas na puwersa ang Saudi Arabia upang makuha ang panalo kontra sa Gilas Pilipinas sa Lunes.,Kaya naman walang puwang ang pagiging kampante sa kampo ng Gilas Pilipinas lalo pa’t maglalaro ito sa harap ng home crowd na inaasahang daragsa sa MOA Arena para suportahan ang Pinoy cagers.,Ipaparada ng Gilas Pilipinas sina NBA star Jordan Clarkson ng Utah Jazz at Kai Sotto ng Adelaide 36ers kasama sina reigning PBA MVP Scottie Thompson, Dwight Ramos, Bobby Ray Parks Jr., Kiefer at Thirdy Ravena.,Nakatakdang harapin ng Gilas Pilipinas ang FIBA Asia Cup runner-up Lebanon kaninang alas-2 ng madaling araw (oras sa Maynila) sa Beirut, Lebanon.","August 26, 2022  12:00am",https://www.philstar.com/pilipino-star-ngayon/palaro/2022/08/26/2205222/saudi-arabia-next-target-ng-gilas
Bronze kay Obiena,"MANILA, Philippines — Patuloy si Tokyo Olympics veteran Ernest John Obiena sa paghakot ng medalya matapos makasiguro ng tanso sa Wanda Diamond League na ginanap sa Lausanne, Switzerland.,Nagtala ang 26-anyos na si Obiena ng 5.80 metro distasiya upang masiguro ang tansong medalya.,Nagrehistro rin si Christopher Nilsen ng Amerika ng parehong 5.80 metro.,Subalit nasiguro ng American bet ang pilak dahil nakuha nito ang naturang marka sa kanyang unang pagtatangka kumpara sa dalawang attempts ni Obiena.,“Came out with third and a 5.80m clearance. Now  we rest and head to the next one,” ani Obiena sa kanyang post sa social media.,Naibulsa naman ni world record holder Armand Duplantis ng Sweden ang gintong medalya matapos magsumite ng 5.90m — malayo sa kanyang kinagawiang six-meter performance.,Ito ang ikalawang sunod na podium finish ng reig­ning Southeast Asian Games champion na si O­biena matapos makasungkit ng ginto sa Internationales Stabhochsprung-Meeting sa Germany.,Sunod na magtatangka si Obiena sa True Athletics Classics na gaganapin naman sa Leverkusen, Germany sa Linggo.","August 27, 2022  12:00am",https://www.philstar.com/pilipino-star-ngayon/palaro/2022/08/27/2205425/bronze-kay-obiena
Pinay Spikers mapapalaban sa Thailand,"MANILA, Philippines — Ibubuhos na ng Creamline Cool Smashers ang buong lakas nito upang maitarak ang upset win laban sa Thailand sa pag­larga ng quarterfinals ng 2022  AVC Cup for Women ngayong araw sa Philsports Arena sa Pasig City.,Magkukrus ang landas ng Pilipinas at Thailand sa alas-8 ng gabi habang masisilayan din sa aksyon ang Vietnam at Chinese-Taipei sa alas-11 ng umaga.,Papalo rin ang iba pang quarterfinal matches sa pagitan ng defending champion China at Australia sa alas-2 ng hapon at ng Japan at Iran sa alas-5 ng hapon.,Mataas ang moral ng Cool Smashers na galing sa dalawang sunod na panalo upang tapusin ang group stage tangan ang 2-2 marka sa Pool A.,Inilampaso ng Cool Smashers ang bagitong koponan ng South Korea sa iskor na 25-18, 25-13, 25-17 kung saan bumida si outside hitter Jema Galanza.,“Yung chemistry ng team yun ang nagpanalo sa amin dahil kabisado na namin ang galaw namin,” ani Galanza.,Maliban kay Galanza, hataw din sina two-time MVP Tots Carlos, opposite hitter Michele Gumabao at playmaker Jia Morado kasama sina middle b­lockers Jeanette Panaga at Celine Domingo.,Alam ni Morado ang kalidad ng Thailand na makailang ulit nang nagkampeon sa Southeast Asian Games at aminado itong mapapalaban ng husto ang kanilang tropa.,Ngunit hindi basta-basta susuko ang Cool Sma­shers na inaasahang ilalabas ang lahat ng alas nito para ma­bigyan ng magandang laban ang Thai squad.,Babanderahan ang Thailand nina Pimpichaya Kokram, Chatchu-on Moksri, Hattaya Bamrungsuk, Sasipapron Janthawisut at playmaker Pornpun Guedpard.","August 27, 2022  12:00am",https://www.philstar.com/pilipino-star-ngayon/palaro/2022/08/27/2205423/pinay-spikers-mapapalaban-sa-thailand
